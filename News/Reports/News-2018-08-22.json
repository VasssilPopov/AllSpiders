{"url": "https://news.bg/int-politics/sasht-rusiya-tsinichno-otmashtava-na-sentsov-zaradi-pozitsiyata-mu-za-krim.html", "text": "Американският държавен департамент отново призова Русия да освободи украинския режисьор Олег Сенцов, за да не бъде допусната смъртта на още един невинен човек в руски затвор.На 21 август се навършиха 100 дни от началото на гладната стачка на Сенцов, чието здравословно състояние е критично.На сайта на департамента е публикувано , в което американската страна изказва дълбоката си загриженост за влошеното здраве на режисьора и изразява солидарност с искането му да бъдат освободени украинските политически затворници, задържани в Русия и окупирания Крим.\"Разтревожени сме от възможността още един невинен човек да умре в руски затвор. Надяваме се руските власти да освободят Сенцов, за да бъде избегната такава трагедия, която неизбежно ще доведе до искания за търсене на отговорност от чиновниците, които са я допуснали.\" - се казва в обръщението.В текста се подчертава, че украинецът е осъден от руския съд на 20 години затвор по обвинение в заговор за извършване на терористични актове, за каквито в действителност няма вина.Американската страна определя присъдата срещу него като цинично отмъщение заради несъгласието му с окупацията на Крим.\"На 14 май той започна безсрочна гладна стачка като протест срещу незаконното лишаване от свобода на повече от 60 украински политически затворници в Русия, с искане за тяхното освобождаване. Ние откликваме на неговия призив: време е тези затворници, включително самият Сенцов, да се приберат у дома.\" - заключават от Държавния департамент.", "date": "2018.08.22", "title": "САЩ: Русия цинично отмъщава на Сенцов заради позицията му за Крим"}
{"url": "https://news.bg/regions/remontirat-viadukta-pri-vitinya-do-kraya-na-oktomvri.html", "text": "Ремонтните дейности на виадукта, който се намира при тунел \"Витиня\" на АМ \"Хемус\", ще продължат до края на месец октомври.  Това съобщи председателят на Агенция \"Пътна инфраструктура\" (АПИ) Светослав Глосов, който беше на проверка на ремонтите на съоръженията по магистралата.Виадуктът при тунел \"Витиня\" е с дължина 225 метра. В експлоатация е от 1984 г.Ремонтира се съоръжението в платното за София, което е при входа на тръбата за София. Платното за Варна на същото съоръжение беше ремонтирано през миналата година.Възстановени са всички носещи стълбове на виадукта. Строително-монтажните работи по конструкцията на пътното платно продължават със саниране на пътната плоча, тротоарните конзоли и фугите на съоръжението.Индикативната стойност на строително-монтажните работи е 8 млн. лв. До завършването им лекият трафик е пренасочен двупосочно в платното за Варна.На, намиращ се при км 36 на АМ \"Хемус\", в момента се ремонтират четири от предвидените за обновяване общо 6 носещи колони на съоръжението. Ремонтните дейности се извършват на колоните на съоръжението в посока София.Виадуктът е с дължина 481 метра и височина 90 метра. В експлоатация е от 1986 г. Прогнозната стойност на ремонта на стълбовете на виадукта \"Коренишки дол\" е около 25 млн. лв.Пътноподдържащото дружество е максимално мобилизирано да изпълни предвидени дейности във възможно най-кратък срок. Работи се ежедневно на две смени през светлата част от деня. През нощта строителни дейности не се извършват, тъй като работниците са на много голяма височина от 90 метра, а не в затворено помещение. \"Не може да рискуваме живота и здравето на хората, а и не всичко може да бъде направено на изкуствено осветление\", категоричен е Глосов.До завършването на ремонтните дейности трафикът на леките и лекотоварни автомобили ще продължи да преминава двупосочно в платното за Варна.Припомняме, преди седмица, на 15 август, министърът на регионалното развитие и благоустройството Николай Нанков, който присъстваше на пускането на реновираните 30 километра от пътя Старо Оряхово - Провадя, заяви, че у нас има . По думите на министъра за ремонта на съоръженията ще се необходими 130 млн. лв.Инж. Глосов съобщи, че в момента се ремонтират 5 от 17-те съоръжения, които се нуждаят от възстановителни дейности на автомагистралите \"Хемус\" и \"Тракия\". Три от тях са на \"Хемус\" - виадуктът \"Потоп\" при 19-ти км, \"Коренишки дол\", както и при 33-ти км - преди тунел \"Витиня\". На АМ \"Тракия\" се работи на две съоръжения - при км 20 /най-високият виадукт на \"Тракия\"/ и при км 37, което беше компрометирано след преливането на общински язовир при Ихтиман.\"В нормите, които са за пътно поддържане, между 8 и 10 години трябва да бъдат извършвани ремонти на съоръжението, на пътната настилка. От създаването на Пътната агенция, пътният сектор винаги е бил недофинансиран. Надяваме се, че през следващите години вече това нещо ще бъде отрегулирано с въвеждането на ТОЛ системата. Три нови моста, ще бъде започнат ремонтът на АМ \"Тракия\", на АМ \"Хемус\", тези, които се ремонтират в момента, плюс още две, които предстои да започнат\", заяви Глосов, цитиран от БНТ.", "date": "2018.08.22", "title": "Ремонтират виадукта при \"Витиня\" до края на октомври"}
{"url": "https://news.bg/world/gartsiya-zastana-na-stranata-na-vragovete-ni-izrigna-turtsiya.html", "text": "Турция разкритикува решението на Държавния съвет на Гърция, върховен административен съд в страната, с което се отхвърля възражения на гръцкото правителство срещу решение от по-рано, което гарантира право на убежище на турски войници, които са обвинени от Анкара, че са участвали в неуспешния опит за преврат през 2016 г., съобщават гръцки медии.Осемте бивши турски военнослужещи - трима майори, трима капитани и двама сержанти - избягаха в Гърция с хеликоптер на 16 юли 2016 г.\"\", обяви говорителят на управляващата турска Партия на справедливостта и развитието Йомер Челик.През миналата година Държавният съвет на Гърция прие молбата за убежище на единия пилот на хеликоптера. Въпреки възраженията на гръцкото правителство топ съдът освободи пилота на 19 април.Последното обжалване на Атина беше отхвърлено от съвета, с което се потвърди правото на войниците да получат убежище.Според съда има липса на доказателства и сега пилотът може да получи документи за пътуване. Решението създава правен прецедент.", "date": "2018.08.22", "title": "Гърция застана на страната на враговете ни, изригна Турция"}
{"url": "https://news.bg/comments/kolko-e-estestveno-estestvenoto-razhdane-u-nas.html", "text": "Във време, когато в цивилизования свят жените раждат танцувайки или във вода, у нас продължават да \"скачат\" върху родилката, за да изродят бебето по \"естествен път\". Доказва го и поредният смъртен случай, следствие от прилагането на варварския метод, известен като прийом на Кристелер.Всъщност в много страни той е отречен, в Австралия дори подсъден, но у нас все още се практикува масово (според твърдения на акушерки). Отречен е заради големия брой усложнения, които предизвиква. Прилага се обикновено, когато родилката не може да напъва, а бебето има нужда от кислород и раждането трябва да се ускори. Оказва се обаче, че у нас този метод се използва и когато екипът, който води раждането, е по-нетърпелив и няма нерви да изчака естествения ход на процеса. Затова акушер-гинекологът притиска с ръка дъното на матката към влагалището, когато жената има напън, за да излезе по-бързо бебето.Специалистите, които отдавна са отрекли прийома Кристелер, твърдят, че той е травмиращ както за майката, така и за детето. Сред най-честите усложнения са счупване на ребрата, разкъсване на черния дроб, отлепване на плацентата, разкъсване на влагалището, емболия. Травмите за плода са не по-малко зловещи - може да има нарушаване на кръвоснабдяването на мозъка. Вследствие на тези усложнения може да настъпи смърт на майката или на бебето. Както се случи с 33-годишната Ренета Томова, която иначе имала абсолютно нормална бременност. Докато не попаднала в Родилното отделение на Сливенската болница.Аутопсията ще покаже дали начинът, по който е било водено раждането, е причинил смъртта й или влияние са оказали двете придружаващи заболявания, за които споменава шефът на отделението д-р Юлия Бянкова. Каквито и да са констатациите на започналия медицински одит, налице е смърт на родилката, а детето, извадено с ужасяващия \"висок форцепс\", се съвзема след мозъчен оток и пареза на едната ръка. Раждането продължило повече от шест часа и ако се вярва на близките, които чакали отвън, и на споделеното от жената преди да почине, няма нищо общо с хуманната медицина.Преди три години, при подобен инцидент в Тетевенската болница почина новородено момиченце. След няколко часа опити да го извадят по \"естествен\" път било направено секцио, но детето, твърде увредено от предходните манипулации, починало два дни по-късно в Плевенската болница. Двама лекари подадоха оставките си - хилаво възмездие за загубата на 23-годишната майка и близките й.Този случай даде повод на сдружение \"Родилница\" да поиска в отворено писмо до министъра на здравеопазването (тогава Петър Москов) да бъде забранен методът на Кристелер. На спешна среща те предложиха да бъде анализирано състоянието на родилната помощ у нас, да се предприемат конкретни стъпки за превантивни мерки, за да не бъдат нарушавани правата на майките и бебетата по време на раждане. Настояваха да започне мащабна информационна кампания сред медицинските лица, за да бъдат обсъдени параметрите на информираното съгласие, което подписва майката преди раждането, с участието на пациенти и юристи. Изразиха готовност да сътрудничат, настояваха да бъде създадена наредба, която постановява, че родилката има право да бъде безплатно придружена от близко или доверено лица, което да съблюдава спазването на правата й.Три години по-късно Кристелер все още се прилага масово. По родилките продължават да скачат, в много от болниците отношението към тях е унизително и обидно, а придружителите са все така платени.От сдружение \"Родилница\" поискаха един доказано варварски метод да бъде забранен, което не се случи, но по-тревожното е, че през февруари тази година бе приет медицинския стандарт по акушерство и гинекология, в който старателно са упоменати всички изисквания за оборудването на АГ клиниките, нивата на компетентност и дефинирането на \"плод\", \"аборт\" и \"биологичен отпадък.\" По методите на водене на раждане промени няма, което означава, че прийоми като този на Кристелер, ще продължават да се прилагат напълно законно. Вероятно уточняването на начините за водене и обезболяване на едно нормално раждане биха могли да бъдат предмет на стандарт по акушерство, за какъвто настояват от Алианса на българските акушерки, но такъв не съществува дори на ниво проект. В него биха могли да се въведат съвременните методи на безболезнено раждане и да се отрекат съществуващите, които нямат нищо общо с хуманността. Защото термини като \"метод на Кристелер\", \"форцепс\" и \"вакуум-екстракция\" едва ли звучат естествено на някого. Иначе се възмущаваме, че над 40 % от българките раждат с Цезарово сечение.Справедливостта изисква да споменем, че в престижните здравни заведения бременните имат план за раждане. Раждат в присъствието на партньора си, на дула или близък. В някои по-напредничави практики могат да го правят и във вода, или пък с помощта на топка и със специални упражнения, под звуците на музика. Е, все още не сме достигнали страните, в които раждат докато танцуват, но по-прогресивно настроените акушерки вече прилагат най-новите техники за безболезнено раждане. Това обаче са опции, които все още струват повече, отколкото може да си позволи средностатистическата българка.Тя, засега, може да се възползва само от естествено раждане, водено с неестествени методи.", "date": "2018.08.22", "title": "Колко е естествено естественото раждане у нас?"}
{"url": "https://news.bg/world/rastat-ognishtata-na-afrikanska-chuma-po-svinete-v-rumaniya.html", "text": "Броят на огнищата на африканска чума по свинете в северната ни съседка Румъния продължава да расте, съобщи БНТ.По данни на Националната санитарно-ветеринарна служба броят на огнищата вече е 725. Огнищата на заразата се намират в общо 156 населени места в 10 окръга.Най-силно засегнати са северозападната и югоизточната част на страната - окръзите Сату Маре, Бихор, Салаж, Тулча, Браила, Констанца, Яломица, Галац, Кълъраш и Илфов.Към момента в Румъния са умъртвени общо 117 704 животни от свинеферми и лични стопанства. Намерени са и 18 диви прасета с констатирана зараза.До 14 август засегнатите стопани са били обезщетени с 218 000 леи. В същото време общата стойност на дължимите обезщетения се оценява на над 3.5 млн. леи.", "date": "2018.08.22", "title": "Растат огнищата на африканска чума по свинете в Румъния"}
{"url": "https://news.bg/world/sauditska-arabiya-e-na-pat-da-ekzekutira-zhena-za-humanitarna-deynost.html", "text": "Държавното обвинение в Саудитска Арабия иска смъртно наказание за петима правозащитници от Източната провинция, които са съдени в таен антитерористичен съд, алармират организации, включително от \"Хюман райтс уоч\", цитирани от \"Дейли телеграф\".Сред задържаните е Изра ал-Гомгам. Според саудитски активисти тя е първата жена, която може да получи смъртно наказание за работа, свързана с хуманитарна дейност. Гомгам е обвинена в поощряване на протести и оказване на морална подкрепа на размирници.Според \"Хюман райтс уоч\" това би било \"чудовищна\" присъда.Активисти съобщиха, че процесът все още продължава и отрекоха информация в социалните мрежи, че задържаните вече са екзекутирани.Гомгам е известен шиитски активист, който документира масови демонстрации в Източната провинция през 2011 г. Тя е арестувана през декември 2015 г.", "date": "2018.08.22", "title": "Саудитска Арабия е на път да екзекутира жена за хуманитарна дейност"}
{"url": "https://news.bg/crime/sadat-otkaza-da-osvobodi-predsrochno-yanko-popov-ot-kilarite.html", "text": "Съдът реши, че няма да освободи предсрочно от затвора Янко Попов - Туцо, тъй като няма доказателства за поправянето му, съобщи \"24 часа\".Решението е на съдия Николай Николов от Софийския градски съд.Припомняме, Попов бе осъден на 10 години затвор като част от банда за мокри поръчки Килърите.Попов поиска да излезе 3 г. и 11 месеца по-рано от затвора с аргумента, че е изтърпял повече от половината си наказание - 5 г. и 11 месеца.В негова защита адвокатката му Галя Гълъбова каза, че клиентът ѝ работи и освен това за него имало положително становище от началника на затворническото общежитие в \"Кремиковци\" Ангел Стамболийски.От прокуратурата и от Софийския затвор помолиха съда да не уважава молбата на Попов. Посочиха, че процесът на превъзпитаването му все още не е приключил.Съдът взе предвид и оценката на Туцо за риск от рецидив, която е 56 точки, и не е коригирана от момента, когато присъдата му влязла в сила.През повечето време от излежаните 5 г. и 11 месеца Янко Попов бил с мярка за неотклонение \"задържане под стража\" и с него не е работено за поправянето му, посочи съдът.Съдът е учуден защо затворническите власти са разрешили на болния Туцо да работи. С този ход той се възползва от правилото 2 работни дни да му се признават като 3 излежани.Съдът отбеляза още, че законът не предвижда заради подобно основание осъденият да бъде пуснат предсрочно или да не изтърпява наказанието си.Припомняме, , за извършване на тежки престъпления като част от група \"Килърите\", заедно с още 7 души от града.", "date": "2018.08.22", "title": "Съдът отказа да освободи предсрочно Янко Попов от Килърите"}
{"url": "https://news.bg/bulgaria/lireks-se-vazmuti-ot-spekulatsii-v-mediite.html", "text": "Фирмата, която отговаря за поддръжката на Търговския регистър се възмути от спекулации по медиите и невярна информация, която се тиражира около продължаващата вече .\"В последните дни, компанията ни е обект на постоянни спекулации и прокарване на интереси от различни хора чрез медиите. Разбираме, че моментът е удобен, защото \", заявяват в позиция от \"Лирекс\", разпространена и до медиите. От \"Лирекс\" призовават за всичко публикуване да се правят проверки и да се сверяват по документи, които са публични източници и \"неоспорима истина\".Според \"Лирекс\" дори не се правят най-бегли и леснодостъпни проверки на информацията, преди тя да бъде публикува и дават пример с позоваване на думи на правосъдния министър Цецка Цачева, която , направи грешка, която в последствие поправи, отново публично.Лирекс обаче подчертават, че фирмата не е спечелила поръчка на Агенцията по вписванията за оборудване на стойност 3,6 милиона лева и дори не са участвали в нея.\"Имайки предвид тези явни неистини, не смятаме за необходимо да опровергаваме всички други изказвания и писания, с които се подронват авторитета и надеждността ни, които хората в екипа ни са доказвали през годините многократно.\"В момент, в който хората в компанията 100% са се фокусирали да работят в интерес на държавата и обществото, за да възстановим работоспособността на регистъра, се надяваме, че можем да разчитаме на професионализма и обективността на медиите.", "date": "2018.08.22", "title": "\"Лирекс\" се възмути от спекулации в медиите"}
{"url": "https://news.bg/crime/kray-na-gratisniya-period-za-uzhilenite-ot-olimpik.html", "text": "От днес, 22 август, МВР преустановява гратисния период за налагане на глоби на водачите, които са \"Гражданска отговорност\" вследствие на .Припомняме, във връзка с възникналия проблем със застрахователната компания, , сключена с фалиралото дружество.Съгласно Закона за движение по пътищата при подобни нарушения се налагат принудителни административни мерки - вземане на книжка и спиране на колата от движение до представянето на документ за платена застраховка.", "date": "2018.08.22", "title": "Край на гратисния период за ужилените от \"Олимпик\""}
{"url": "https://news.bg/politics/kfn-si-izmivat-ratsete-s-agayn-ubedena-ninova.html", "text": "\"Спуснат е отнякъде човек, непрозрачно, необсъждано, не чухме да е имало конкурс или някаква процедура за избор. Посочен човек.\" Това заяви лидерът на БСП Корнелия Нинова във връзка с .По думите на Нинова обществото не е било информирано \"и то за един изключително важен сектор, където виждате какви проблеми могат да се случат и какъв професионализъм се изисква там\".\"Не просто да дойдеш от Агенция за малки предприятия и да си въобразяваш, че може да управляваш система като Търговския регистър\", продължи лидерът на червените и допълни: \"Дано не се окаже поредната калинка, която при следващ проблем ще изгори като бушон, просто за да не поеме никой политическата отговорност\".По повод спора между отстранената зам.-председателка на Комисията за финансов надзор , Нинова отсече, че председателката на регулатора Карина Караиванова \"опитва да си спаси кожата\".Нинова отново натърти, че .\"Измиха си ръцете с Ралица Агайн, приехме оставката. И ние гласувахме за това, но сега се опитват да прехвърлят отговорност единствено и само върху нея, а не да поемат и своята, която е на цялата комисия\", категорична е Нинова.", "date": "2018.08.22", "title": "КФН си измиват ръцете с Агайн, убедена Нинова"}
{"url": "https://news.bg/society/bnr-detskiyat-hor-i-dirigentat-se-razbraha.html", "text": "Генералният директор на БНР Александър Велев е постигнал съгласие с диригентката на Детския радиохор към общественото радио Венеция Караманова и група от родителите.Консенсусът е постигнат на среща, която се проведе днес в сградата на националното радио.Според договореното съгласие децата от радиохора ще ходят на детски лагер. Детският хор ще бъде воден от диригента Венеция Караманова, информира БНР.Творческата ваканция на хора в село Кранево започва на 26 август и ще продължи до 6 септември.", "date": "2018.08.22", "title": "БНР, Детският хор и диригентът се разбраха"}
{"url": "https://news.bg/disasters/zemetresenie-ot-4-po-rihter-vav-vrancha.html", "text": "Земетресение с магнитуд от 4.0 по скалата на Рихтер беше регистрирано в  в източна Румъния.По данни на Европейския средиземноморски сеизмологичен център (EMSC) трусът е възникнал на 2 километра северозападно от Нережу, на 38 километра западно от административния център и най-големи град в окръг Вранча - Фокшани, и на 148 километра от столицата Букурещ.Трусът е бил на дълбочина от 122 километра. Земетресението е регистрирано в 17.52 часа.През настоящия месец август в северната ни съседка са регистрирани 15 земетресения. Две от земетресенията са били с магнитуд над 3 по склата на Рихтер, пише БНТ, позовавайки се на Аджерпрес.", "date": "2018.08.22", "title": "Земетресение от 4 по Рихтер във Вранча "}
{"url": "https://news.bg/regions/dve-detsa-sa-postradali-pri-katastrofa-po-patya-za-makaza.html", "text": "Две деца са пострадали при челен сблъсък между две леки коли по пътя за граничния пункт \"Маказа\", съобщи БНТ.Инцидентът е станал в района на село Загорско. Сигналът за произшествието е подаден в 16.15 часа, информират от Областната дирекция на МВР в Кърджали.По първоначална информация 29-годишна водачка предприема маневра по изпреварване. Тя обаче не успяла да прибере навреме колата в платното и се ударила в друг автомобил.Вследствие на удара са пострадали две малолетни деца и една жена. Те са приети в Центъра за спешна помощ в областния град.За няколко часа движението по пътя за ГКПП \"Маказа\" беше ограничено. Към 19.15 часа движението по път I-5 сп. Джебел - пътен възел Кирково - Маказа, в района на с. Загорско, е възстановено, информират от Агенция \"Пътна инфраструктура\" (АПИ).", "date": "2018.08.22", "title": "Две деца са пострадали при катастрофа по пътя за \"Маказа\""}
{"url": "https://news.bg/regions/malak-samolet-padna-kray-shumen.html", "text": "Малък самолет падна край Шумен, пише Нова.По непотвърдена информация на борда на летателното средство имало двама души - баща и син.От Нова допълват, че след инцидента по-младият мъж е бил на крака. Баща му обаче пострадал. Той е откаран в здравно заведение.По данни на \"Дарик\" гражданският самолет е паднал около 19 часа край овощни градини край Шумен.И двамата души на борда пострадали и били транспортирани до болница.Летците опитали да приземят летателното средство на летището край областния град. След това обаче те се отказали и се издигнали отново. Сигналът е подаден от очевидци. Те разказват, че самолетът на два пъти отскочил от земята преди да спре окончателно.На мястото на инцидента има пристигнали екипи на полицията и пожарната. Машината се обезопасява.", "date": "2018.08.22", "title": "Малък самолет падна край Шумен"}
{"url": "https://news.bg/world/oshte-4-godini-zhegi.html", "text": "Сякаш трябва постепенно да свикваме. Едно ново проучване стига до извода, че ни предстоят поне още четири горещи години. Френски и холандски учени прогнозират \"задаващ се топъл период\" с \"голяма вероятност за екстремно високи температури\". Французинът Флориан Севелек и холандецът Сибрен Дрейфхаут са разработили статистически модел за прогонозиране на глобалните средни температури в близко бъдеще. Те изчисляват, че предстоящите четири години ще бъдат по-топли в сравнение със средната глобална тенденция. Същото важи и за четирите години, които ще ги последват.Има ли \"глобално затопляне\"?\"Затоплянето на земята не е равномерен процес\", пишат учените. В температурните диаграми обаче се забелязва . Въпреки това междувременно може да има и студени години, през които глобалната средна температура да е по-ниска от очакваното. Причина за това е хаотичната природа на климата. Тази променливост между другото е причината и за \"паузата\" в глобалното затопляне след 1998 година. В последвалия период изглеждаше, че е настъпил застой в затоплянето на земята. Чак след 2012 година затоплянето отново започна да набира скорост. Сега представената система за прогнозиране иска да обхване тези естествени колебания и да изчисли вероятността за това идните години да бъдат по-топли или по-студени от очакваното.Тази система функционира подобно на прогнозата за валежите. Валежите не могат да се прогнозират с абсолютна точност, прогнозата за валежите показва единствено вероятността от валежи. И понякога е неточна. Можем ли при това положение да разчитаме на изчисленията на климатолозите? Наистина ли е необходимо да харчим пари за климатична инсталация?Това ще ни сполетява все по-честоОтговор получаваме, след като сравним прогнозите на учените за 2018 година с действително измерените стойности на температурите. . \"Това не е нищо ново\", казва Волфганг Мюлер от института за метеорология Макс Планк в Хамбург. Говорителят на германската метеорологична служба в Офенбах Герхард Лукс пък допълва: \"Вече от 15 години ние непрекъснато повтаряме, че топлите и сушави периоди ще зачестяват\".Новото в публикуваната студия явно не са резултатите, а начинът, по който учените стигат до тях. Севелек и Дрейфхаут използват един нов подход, който от няколко години става все по-важен в изследването на климата. Те използват статистически модели. Глобалните климатични модели взимат под внимание всички досегашни изследвани особености на нашия климат, за да направят прогноза. Новият метод анализира главно данни от миналото, за да изчисли вероятността от настъпване на определена промяна в бъдеще - например горещи периоди.Статистическите модели - плюсове и минуси\"Статистическите модели се състоят от прости алгоритми, които проучват взаимовръзките. И са много ефикасни\", обяснява Волфганг Мюлер. \"Изготвянето на една десетгодишна прогноза трае само 22 милисекунди и може да бъде направено с обикновен лаптоп\", пишат учените в студията си. \"Германската метеорологична служба също работи отчасти със статистически модел\", споделя говорителят Герхард Лукс. Публикуваният нов модел обаче не взима под внимание регионалните и локални метеорологични събития и не прави прогнози за отделни части от земята. \"Да кажем, че наистина стане по-топло, както прогнозираме. Тогава обаче не знаем, дали това ще стане в Европа, Африка, или някъде другаде. Моделът не съдържа регионални мостри\", казва Севелек. Регионалните прогнози обаче се много важни. Особено за предприемането на определени мерки в селското стопанство например. Така че, който смята да си купи климатик, първо трябва да проучи регионалните прогнози. Защото, както казва Севелек: \"В някоя част на земята може да стане много горещо, но въпреки това относително студено в друга\".", "date": "2018.08.22", "title": "Още 4 години жеги"}
{"url": "https://news.bg/bulgaria/faliralata-olimpik-obezshtetyava-s-predimstvo-postradalite-pri-katastrofi.html", "text": "Клиентите на \"Олимпик\", които са пострадали при пътни инциденти, както и собствениците на полици, които ще получат премията си обратно, ще бъдат компенсирани с приоритет. Това съобщи пред БНТ Павлос Накузи, временен ликвидатор на фалиралата кипърска застрахователна компания.В момента се правят изчисления за частта от всяка полица, която клиентите могат да получат обратно. Те ще бъдат завършени до няколко седмици, когато се очаква и решението на съда в Никозия за ликвидацията на \"Олимпик\".Застрахователната компания не играе значима роля на кипърския пазар и там името й не е особено популярно, но у нас предизвика истинска буря. Официалната информация от Кипър е ограничена. Нито министърът на финансите Харис Георгиадис, нито застрахователният контролен орган в Никозия, коментират казуса пред местните медии.Временно упълномощеният ликвидатор Павлос Накузи е единственият кипърски представител, който говори по темата.\"Съществуването и стойността на някои от активите на компанията, описани в счетоводните книги, са под голям въпрос. Одиторите, които са разследвали тези активи, както и реалната им стойност, не са потвърдили същите стойности. Компанията няма способността да изпълнява дългосрочните си финансови задължения заради прекалено ниския си наличен капитал, което довежда до анулирането на лиценза ѝ\" - пояснява той.Всички застраховани в \"Олимпик\" и претърпели пътно-транспортно произшествие до 17 август, когато фалира компанията, трябва да подходят по обичайния начин за искане на обезщетение. Това означава, че трябва да се обърнат към застрахователя си.\"След като съдът назначи постоянен ликвидатор, всеки пострадал ще трябва под клетва да подаде допълнително потвърждение за своите претенции относно сумата, която компанията му дължи. Междувременно той може да се съгласи на компенсация и е най-добре да се подаде иск до компанията относно инциденти въз основа на застраховането\" - съветва ликвидаторът.При обсъждането на възникналия казус често се пропуска фактът, че има европейска директива, която предоставя законодателна макрорамка за решение. Тя е въведена, както в кипърското, така и в българското законодателство, и има за цел защитата на застрахованите. Чрез нея се улесняват застрахователните отношения в Европейския съюз.\"Законът, който важи, е законът в Кипър, но той е базиран върху европейската директива \"Платежоспособност II\". Съгласно нормативния акт няма значение дали си българин или кипърец, и двете страни трябва да се третират еднакво. Главният ни принцип е да сме справедливи към кредиторите\" - уверява Павлос Накузи.Онлайн-изданието \"Сайпръс мейл\", което излиза на английски, информира за неяснота по въпроса фондът на коя държава ще компенсира т.нар. трети лица. Става въпрос за тези, които са станали жертви на произшествие с шофьори, застраховани в \"Олимпик\".\"Тези лица могат да получат компенсация от гаранционен фонд, вместо да се обръщат към компанията в ликвидация. Единствената подробност за гаранционния фонд, която мога да дам е, че клонът на \"Олимпик\" в България е платил в българския фонд 16 милиона лева. Има обаче още какво да се уточнява\" - коментира временният ликвидатор.12 септември е датата, на която съдът в Никозия ще обяви \"Олимпик\" в ликвидация.", "date": "2018.08.22", "title": "Фалиралата „Олимпик“ обезщетява с предимство пострадалите при катастрофи"}
{"url": "https://news.bg/bulgaria/4697-pensioneri-sa-sas-zaporirani-pensii.html", "text": "Запорирани са пенсиите на 4697 пенсионери, които дължат пари на държавата - обикновено за неплатени данъци или сметки, предаде Нова телевизия.Най-често задълженията са към \"Топлофикация\".Има и случаи на хора, чиито пенсии са запорирани, защото не изплащат издръжка на децата си.Не на всички от тези близо 5000 пенсионери обаче реално им се удържат пари. Причината е, че удръжка може да има само тогава, когато пенсията е над минималната работна заплата - т. е над 510 лв.Останалите са в режим на изчакване - пари започват да им се удържат само, ако пенсията им бъде преизчислена и надхвърли минималната работна заплата в страната.Изключение се прави в случаите, когато става дума за издръжка - тогава няма значение дали пенсията е над 510 лева и дължимата сума се удържа.", "date": "2018.08.22", "title": "4697 пенсионери са със запорирани пенсии"}
{"url": "https://news.bg/world/kremal-otkaza-komentar-za-padnala-ruska-raketa-s-yadren-dvigatel.html", "text": "Говорителят на Кремъл Дмитрий Песков отказа да коментира информация на американска медия за паднала руска ракета с ядрен двигател в Баренцово море, информира ТАСС., обяви Песков.По-рано телевизия CNBC съобщи, позовавайки се на американското разузнаване, че при изпитание през ноември 2017 г. руска ракета с ядрен двигател е паднала в Баренцово море. Допълва се, че Москва подготвя операция за събирането й, в която ще участват три кораба. Единият кораб е приспособен с техника за работа с радиоактивни вещества. Не се посочва дата на операцията.В доклад на разузнаването на САЩ не се споменава какви потенциални вреди може да донесе ядреният двигател за здравето на хората и за околната среда. Според анализа, ако руснаците успеят да върнат ракетата, Москва може да използва плана и при други подобни операции.Ракетата е била тествана от Русия четири пъти от ноември 2017 г. до февруари 2018 г. Според CNBC при всички случаи изпитанията са завършили с провал. Най-продължителният от тестовете е бил около две минути. Ракетата е прелетяла около 35 километра, след което е паднала.", "date": "2018.08.22", "title": "Кремъл отказа коментар за паднала руска ракета с ядрен двигател"}
{"url": "https://news.bg/finance/za-10-godini-balgarskite-emigranti-sa-vkarali-nad-17-mlrd-lv-v-ikonomikata-ni.html", "text": "В периода от 1 януари 2007 г. до 1 януари 2017 година (първото десетилетие от влизането на България в Европейския съюз) българските емигранти са изпратили над 8 милиарда евро или 17 милиарда лева обратно в родината си.Най-големите суми, върнати в родната ни икономика от българите в чужбина, са от сънародниците ни, които живеят в места, където има сформирани български общности - Испания, Германия, САЩ и други.Това показва справка на money.bg в статистиката на Българската народна банка (БНБ) за паричните преводи от емигранти за периода от 2007 до 2017 година.Според изчисленията за това десетилетие общо нашенци са изпратили 17,261 милиарда лева на свои роднини и близки в страната. През годините изпратените суми се увеличават, като за цялата 2007 година са преведени над 1,200 милиарда лева, а през миналата обемът е двойно по-голям - повече 2,200 милиарда лева. Лек спад има само през 2014 година, показват данните.През настоящата година изглежда тенденцията на увеличение ще се запази. Обемът на преведените в страната пари през първото и второто тримесечие изпреварва този за същия период на 2017 година. За първата половина на годината в страната са влезли общо 610 милиона евро или близо 1,200 милиарда лева, сочат данните на БНБ.За последните 10 години най-много пари са изпратили българските емигранти в САЩ - общо над 3,700 милиарда лева. На второ място след тях са тези от Испания с над 3,500 милиарда лева. Трета по значение е Германия с повече от 1,400 милиарда лева.Въпреки продължителната криза в Гърция превежданите от там суми също се увеличават плавно от 2007 година насам, а за цялото десетилетие те надхвърлят 1,300 милиарда лева. Най-малък обем от топ 5 са тези от Обединеното кралство - над 1,200 милиарда лева. Постоянният растеж на приходите от емигранти може да се обясни, както с преместването на значителен брой българи в други страни членки след присъединяването ни към ЕС, така и в последните години с възстановяването на европейските икономики от глобалната криза.Принос за това може да има и промяната на нагласите на българските емигранти към по-активното ползване на банкови и други парични преводи.Трябва да се отбележи обаче, че тези данни отразяват само изпращаните средства чрез банки или други финансови институции. Те не отразяват пращаните по друг начин средства, както и потреблението на емигрантите, когато те се връщат в България.", "date": "2018.08.22", "title": "За 10 години българските емигранти са вкарали над 17 млрд. лв. в икономиката ни"}
{"url": "https://news.bg/politics/nenchev-kam-rumen-radev-smenyani-li-sa-kriteriite-za-izbor-na-iztrebitel.html", "text": "Пет дни преди предстоящо посещение в САЩ на наша военна делегация, от партия БЗНС изпратиха открито писмо с множество въпроси към президента Румен Радев относно избора на нов тип боен самолет. Българската военна делегация ще бъде от 27 до 31 август 2018 г. в САЩ под ръководството на заместник-министъра на отбраната Атанас Запрянов.Припомняме, лидер на БЗНС е бившият военен министър Николай Ненчев, който още по времето на своя министерски мандат имаше спорове с тогавашния командващ ВВС и настоящ президент Румен Радев. Един от основните им спорове бе именно състоянието на военната ни авиация и методите за избор на нов тип изтребител.Припомняме, също така, че Румен Радев свидетелства по едно от делата - за изтребителите МиГ-29, заведени срещу Ненчев след като той вече не бе министър.В открито писмо от земеделската организация питат не бяха ли променени в хода на процедурата критериите за избор, така че да натежи кандидатурата на шведския изтребител \"Грипен\"?\"Защо беше игнорирана постъпила допълнителна оферта от САЩ? За справка, вж. доклада на специално сформираната парламентарната комисия от 2017 г. Каква беше причината министър Янев да бърза да приключи процеса на ниво МО и правителство, при все, че той е само служебен министър с ограничен във времето мандат? Защо Стефан Янев безцеремонно уволни проф. Тодор Тагарев като директор на Института по отбрана, при това в хода на самата процедура?\", пита в открито писмо бившият военен министър Николай Ненчев.Според текста, подписан от Николай Ненчев, високопоставен представител на администрацията на президента Румен Радев (секретарят Димитър Стоянов) спекулира с темата за избора на производител на нов тип боен самолет за Военновъздушните сили.\"Манипулативното изявление, направено на фейсбук страницата му, внушава, че изборът вече може да е предопределен в полза на САЩ\", пишат от БЗНС.Ненчев мотивира сегашната си изява с това, че в поста на президентския съветник е споменато и неговото име - \"времената на министър Ненчев\".Бившият министър в кабинета Борисов-2 пита дали в социалната мрежа Фейсбук високопоставеният служител в президентството говори от свое име или ангажира и институцията. Ако говори от името на президента, то има ли право държавният глава да се намесва в този процес, пита Ненчев и набляга, че с подобно изказване се създават съмнения за лобизъм.Ненчев не подминава и кадрови въпроси в армията ни. Той пита защо служебният министър Стефан Янев е назначил генерал-лейтенант Андрей Боцев за началник на отбраната, който има право на пенсия.\"Така по волята на Румен Радев за началник на отбраната беше назначен пенсионер. Това ни поставя в уникална позиция в НАТО началникът на отбраната да е едновременно и пенсионер. По какви критерии тогава генерал-лейтенант Боцев беше предпочетен пред вицеадмирал Ефтимов\", пита Ненчев, изнасяйки на показ вътрешноведомствени пристрастия.На финала на откритото си писмо, изпълнено само с въпроси Ненчев призовава президентът Радев да отговори дали стои зад думите на своя подчинен, както и дали \"Грипен\" е неговият фаворит.Писмото от БЗНС е в отговор на коментар на готвената визита, поместен на Фейсбук страницата на главния секретар на президента Радев - Димитър Стоянов. В него се акцентира, че о.р. ген Запрянов бе ръководител на проекта за придобиване на нов тип боен самолет.", "date": "2018.08.22", "title": "Ненчев към Румен Радев: Сменяни ли са критериите за избор на изтребител"}
{"url": "https://news.bg/crime/otkriha-135-ampuli-testosteron-v-nemski-mikrobus-na-lesovo.html", "text": "Откриха 18 кутии, съдържащи 135 ампули тестостерон в микробус с немска регистрация на МП Лесово, съобщи Агенция Митници.Превозното средство пристигнало от Турция около 23 часа на 20 август.Шофьорът, който пътувал със спътник, заявил пред митничарите, че няма нищо за деклариране.При проверка на превозното средство и багажа на пътниците, служителите на реда откриват под дясната седалка в кашон 13 кутии, съдържащи по 10 ампули по 1ml с \"Testosterone Enanthate 250\".В кашона митничарите се натъкват на още 5 кутии, съдържащи по 1 брой ампули по 10 ml с надписи \"Testosterone Enanthate-Medivia\".Шофьорът на автомобила - немски гражданин, е посочил в писмените си обяснения, че ампулите са негови и ги е закупил в Турция за свой приятел в Германия.", "date": "2018.08.22", "title": "Откриха 135 ампули тестостерон в немски микробус на Лесово"}
{"url": "https://news.bg/world/sled-atakata-na-tramp-za-ruskata-zavisimost-merkel-se-oglezhda-za-azerski-gaz.html", "text": "Остро критикувана от президента на САЩ Доналд Тръмп, че разчита твърде много на руски газ, германският канцлер Ангел Меркел тази седмица ще посети Азербайджан, за да обсъдят развитието на южен газопровод до Европа от Каспийско море.Визитата подчертава готовността на Меркел да потърси алтернативни източници на достъпен газ, въпреки че остава ангажирана за строителството на \"Северен поток-2\", който ще доставя газ директно от Русия за Германия през Балтийско море.\"Ние проявяваме голям интерес за допълнително развитие на Южния коридор\", каза високопоставен германски представител пред \"Ройтерс\".\"Това е част от стратегията на ЕС за диверсификация за получаване на газ от други региони за Европа, а не само от Русия\", добави източникът.От германското правителство съобщиха, че в Баку Меркел ще обсъди енергийни въпроси, включително подобряване на инфраструктурата за подпомагане транспортирането на газ от Азербайджан за Европа през Турция.Азербайджан се надява да играе важна роля, тъй като планира да доставя газ за Европа от находището \"Шах Дениз\". \"Шах-Дениз-2\" се очаква да произвежда по 16 милиарда кубически метра газ на година от 2020 г., от които 10 милиарда ще са за Европа, а 6 за Турция и Грузия.На по-късен етап газ може да бъде доставян от Туркменистан, Иран и Ирак за Европа. Този месец Иран, Русия, Казахстан, Туркменистан и Азербайджан постигнаха принципно споразумение как да си разделят петролните и газови находища в Каспийско море.Но южната тръба е незначителна спрямо \"Северен поток-2\". Инициативата на \"Газпром\" е за удвояване на руския износен капацитет за Европа до 110 милиарда кубически метра газ. Тръбата е приветствана от германската индустрия, която иска възможно най-евтин газ.През миналия месец Тръмп, който притиска Германия да купува американски втечнен природен газ, заклейми Германия, че е \"пленник\" на Русия заради зависимостта си от руски газ, което Берлин отрича.Официални данни показват, че Германия е внесла 39% от газа си от Русия през първата половина на 2018 г.Меркел обсъди енергетиката по време на среща с руския президент Владимир Путин до Берлин през уикенда. Тя се опита да успокои някои критици на \"Северен поток-2\" с гаранции, че Украйна няма да пострада от по-ниски приходи от транзита на газ.Канцлерът на Германия също ще посети Грузия и Армения по време на тридневна обиколка, която започва в четвъртък. Тя ще проведе разговори с президента на Азербайджан Илхам Алиев в събота.", "date": "2018.08.22", "title": "След атаката на Тръмп за руската зависимост Меркел се оглежда за азерски газ"}
{"url": "https://news.bg/disasters/zemetresenie-6-2-po-rihter-kray-bregovete-na-shtata-oregon.html", "text": "Земетресение с магнитуд от 6.2 по скалата на Рихтер беше регистрирано край бреговете на щата Орегон, САЩ (щатът Орегон се намира на Източното, тихоокеанското крайбрежие на САЩ - б.р.).По данни на Европейския средиземноморски сеизмологичен център (EMSC) земетресението е възникнало 275 километра западно от град Бандън, на 291 километра западно от град Кокил и на 400 километра западно от \"града на вещиците\" Салем.По данни на геофизичния институт в САЩ трусът е бил на 302 километра западно от град Бандън.Няма данни за пострадали хора и нанесени материални щети, пише \"Ройтерс\".Не е издадено и предупреждение за цунами.Трусът е бил с дълбочина от 10 километра.", "date": "2018.08.22", "title": "Земетресение 6.2 по Рихтер край бреговете на щата Орегон"}
{"url": "https://news.bg/crime/politsaite-otkriha-oshte-edna-plantatsiya-s-kanabis-v-pernishko.html", "text": "Органите на реда от ГД \"Национална полиция\" намериха нива, на която се отглеждат канабисови растения.Служители на сектор \"Наркотици\" към ГДНП и техните колеги от Областната дирекция на МВР в Перник са установили нов случай на \"жътвар\" на канабис в рамките на операция срещу незаконното отглеждане на марихуана.След като вчера от пресцентъра на МВР информираха, че властите в област Перник са установили , днес пресслужбата информира, че в гориста местност край село Планиница полицаите са разкрили нива, засята с 19 растения канабис.Полицаите видели нивата в рамките на проверка, проведена на 21 срещу 22 август.Най-големите растения достигали до 2.3 метра височина.На място бил задържан и 30-годишен мъж, който по първоначални данни е отглеждал наркокултурата.Същият използвал специално изградена напоителна система и компост за наторяване.По случая е образувано досъдебно производство. е задържан с полицейска мярка за 24 часа.Предстои докладване на материалите в прокуратурата.", "date": "2018.08.22", "title": "Полицаите откриха още една плантация с канабис в Пернишко"}
{"url": "https://news.bg/world/v-ispaniya-razbiha-nay-golyamata-nezakonna-ferma-za-kostenurki-v-evropa.html", "text": "Испанската полиция съобщи, че е разбила най-голямата незаконна ферма за сухоземни и морски костенурки в Европа. Иззети са повече от 1000 костенурки, включително застрашени от изчезване видове.Властите са арестували двама германци на остров Майорка, както и испански собственик на магазин за екзотични домашни любимци в Барселона, който продава отглежданите във фермата влечуги, се казва в съобщението на полицията, цитирано от АФП.Други двама германци и испанец са разследвани.\"Полицията претърси фермата и установи, че е много по-голяма от очакваното и че целта е била отглеждане на различни видове морски и сухоземни костенурки на индустриално ниво\", допълват от полицията.Според властите това е \"най-голямата незаконна ферма за костенурки в Европа\".Полицията е иззела повече от 1 100 костенурки от 62 различни вида, включително 14 от най-застрашените видове като лъчиста костенурка от Мадагаскар, виетнамска блатна костенурка и китайска червеногуша костенурка, както и 750 яйца.Почти всички видове са застрашени от изчезване. Техните яйца се смятат за деликатес, като често биват убивани заради тяхното месо, кожа или коруба.Тримата заподозрени са обвинени в трафик на застрашени видове и пране на пари.", "date": "2018.08.22", "title": "В Испания разбиха най-голямата незаконна ферма за костенурки в Европа"}
{"url": "https://news.bg/comments/tiho-i-krotko-kitay-poglashta-rusiya.html", "text": "Между Москва и Пекин никога не е било въпрос на дълбоки чувства, а по-скоро на рационални сметки. Дори когато Русия и Китай са споделяли сходни идеологически рамки, \"различията в характерите\" са оставали.Днес изглежда, че Москва и Пекин са \"сглобили\" успешен съюз, който се крепи на синергията на интересите им. Един път, понеже Москва има нужда от пари, които да вложи в инфраструктура и производство, а Пекин - нарастваща потребност от природни ресурси и оръжие. Втори път, понеже руско-китайската формула съдържа в себе си императива да еманципира света от военното и икономическо господство на САЩ.Наред с това, Москва и Пекин споделят и общ подход към регионалната си среда: толерират сигурността и стабилността пред политическите трансформации. Този подход те аргументират поради две базови причини. Едната е, за да задушат предварително сепаратистките настроения в рамките на собствените си държави. Руснаците - мюсюлманското население в Кавказ, китайците - уйгурите в Синдзян, например. Втората е, понеже с общества с ясна властова структура се прави по-лесно бизнес, отколкото с ограничени авторитети, управляващи \"подвижни\" територии.Може да направим и още една крачка в тази посока. Между Русия и Китай като че ли е налице и едно негласно \"разпределение\" на отговорностите, обусловено от собствените им силни и слаби страни. Като в едно нормално семейство: единият чисти с прахосмукачка, другият я оправя, когато се развали. Така Москва абсорбира милитаризацията във външната си политика, докато Пекин залага на икономическите инвестиции (китайската политика \"Go Out\", насърчаваща парични ресурси навън). Да ги наречем, образно казано, руска \"политика на ботуша\" и китайска \"политика на донорство\".В рамките на спънатата шега, ако искаш да си ангажираш охранителна фирма, се обръщаш към руснаците. Ако искаш бърз кредит, телефонираш на китайците.Тази симбиоза между Москва и Пекин може да бъде видяна в Централна Азия. В този регион руснаците имат военни бази (в Казахстан, Таджикистан и Киргистан), а Китай залага на инвестициите в инфраструктура - от пътни до енергийни проекти.Именно ситуацията в Централна Азия обаче е много показателна и за едно друго измерение на руско-китайските отношения. То представлява онзи период от съвместния живот, в който споделената изгода отстъпва място на споделеното неудовлетворение: на единия му е писнало от манджите на втория, а последният отказва вече да пере чорапите на първия.Така например, ако държавите от Централна Азия по инерция са били възприемани като част от руската сфера на влияние (поради съветския им период), то това днес далеч не е така. След разпада на СССР военните и икономически лостове за влияние на Русия върху страните от региона постепенно се редуцират. Създаването на Евразийския икономически съюз, както и членството на Казахстан и Киргистан в него, не успя да \"инжектира\" икономически ентусиазъм сред местните държави. При това положение, на Москва не й остава много освен да експлоатира най-вече културните, лингвистични и етнически сходства със страните от региона (така например, в Казахстан 23/24% от населението е руско).Руският език може и да е официален в Казахстан, но откакто страната е независима, Китай е вложил над 43 млрд. долара инвестиции (отделно от колосалните заеми, които Пекин осигурява на Астана). Това е само пример в посока на това как икономическият вакуум се запълва все повече от Китай.Може би заради \"политиката си на донорство\", търговията на КНР с Казахстан, Киргистан, Узбекистан, Таджикистан и Туркменистан, която сумарно е на стойност от 30 млрд. долара за 2016-та година, вече изпреварва руската такава с тези държави (около 18-19 млрд.). Със създаването и предлагането на Евразийския съюз като икономическа общност Русия не успя да даде такава апетитна перспектива пред региона каквато им проектира Китай със своята инициатива \"Един пояс, един път\". Друг е въпросът, че и китайският проект, успоредно на позитивните си измерения, поражда и немалко въпроси в страните от Централна Азия.Самият Китай вече се утвърждава като основният търговски партньор на Русия. Москва търгува (купува от и продава на) най-много с Пекин. Нещо повече, Русия разчита на китайските инвестиции в енергийния си сектор. Въпреки че сделката за сдобиването с миноритарен дял от Роснефт от страна на китайската компания CEFC Energy да пропадна, то Пекин продължава да участва във финансирането на руски газови проекти (YAMAL и \"Силата на Сибир\").В допълнение, Пекин обхожда с вниманието си Далечния изток на Русия (който някои възприемат като суровинна провинция на Китай) и крайбрежната линия на Арктика на Руската федерацията.А когато Rosneft Vietnam BV, подизпълнител на едноименната руска компания, започна по-рано тази година да дупчи водите край Виетнам за природен газ, то Пекин веднага прие това като вмешателство в собствената му сфера на влияние. Т.е Китай действа спрямо Русия малко на принципа \"моето си е мое, чуждото е общо\".Режимът на санкции, който Русия си спечели от Запада покрай анексията на Крим, усложнява допълнително ситуацията на Москва, ограничавайки още повече избора й. Китай добре разбира това и се възползва така, че да получава още по-добри условия от руската страна, когато прави бизнес с нея.Ако по време на Студената война и при наличието на СССР руско-китайските отношения да са били ясно субординирани в полза на Кремъл, то днес това определено не е случаят. Въпреки че Русия е огромна държава, която е \"захлупила\" Азия, то Руската федерация все повече се \"свива\" под натиска на китайската външна политика.Партньорството на Москва с Китай все повече се превръща в заложничество.Тихо и кротко, какъвто е стратегическият манталитет на Пекин, китайският дракон постепенно се настанява в хралупата на сибирската мечка.", "date": "2018.08.22", "title": "Тихо и кротко Китай поглъща Русия "}
{"url": "https://news.bg/world/britanski-iztrebiteli-v-rumaniya-vdignati-zaradi-ruski-samoleti-v-cherno-more.html", "text": "Два британски изтребителя \"Тайфун\", базирани в Румъния, бяха вдигнати в отговор на два руски самолета, прелетели над Черно море край балканската страна, информира forces.net.През миналата седмица британските ВВС вдигнаха изтребители заради шест руски бомбардировача до въздушното пространство на НАТО.В момента Обединеното кралство има четири изтребителя в румънската военновъздушна база \"Михаил Когълничану\" като част от мисията на алианса за охрана на въздушното пространство на страните членки.Двата \"Тайфуна\" са вдигнати, след като руски изтребители Су-30 действали до въздушното пространство на НАТО над Черно море.", "date": "2018.08.22", "title": "Британски изтребители в Румъния вдигнати заради руски самолети в Черно море"}
{"url": "https://news.bg/crime/plashtame-eur3000-na-lazar-kolev-ubietsat-na-sestrite-belneyski.html", "text": "Изплащаме 59 340 лева обезщетения по решения на Европейския съд по правата на човека (ЕСПЧ). Това решиха министрите от кабинета Борисов-3, съобщиха от МС.Решенията по делата срещу България са постановени в периода 01 февруари 2018 г. - 19 юли 2018 г.Сред осъдилите България е и признатият убиец на сестрите Белнейски - Лазар Колев. В 80 страници мотиви по неговото дело магистратите пишат, че има мотивирано основание да се смята, че той е изнасилил и убил момичетата. Той ще получи 3000 евро обезщетение от бюджета на българските данъкоплатци.Неговият казус е по решението по делото: \"Петров и други срещу България\". Една жалба обединява четири случая - на Стоян Петров, Илиян Михайлов, Йордан Петров и на Лазар Колев.Жалбоподателите изтърпяват дългогодишни наказания лишаване от свобода или доживотен затвор (какъвто е случаят на Колев). Осъдените се оплакват за лошите условия на задържане, както и ограничителните условия на режима на изтърпяване на наказанията.Михайлов, Й. Петров и Колев твърдят, че липсва вътрешноправно средство за защита. Твърдените от тях факти са настъпили преди приемане на промени в Закона за изпълнение на наказанията и задържането под стража (в сила от 7 февруари 2017 г.). Осъденият на 20 г. затвор С. Петров се жалва, че е настанен в постоянно заключена килия, без право на участие в колективни мероприятия.Изтърпяващите доживотен затвор - Михайлов и Й. Петров са поставени на специален режим и оплакват, че са настанени в постоянно заключени помещения и контактуват само с осъдени на доживотен затвор.Претенциите на Колев се отнасят до това, че му е наложен специален режим, изолиран е от останалите затворници и има възможност да контактува единствено с изтърпяващи наказание доживотен затвор. Осъденият за убийство се жалва, че килията му е по-малка от 6 кв. м и няма течаща вода в нея.Осъдените се оплакват от хигиенните условия поради наличието на хлебарки и други паразити, от недостатъчната естествена светлина в помещението и от постоянното изкуствено осветление.В решението си ЕСПЧ отбелязва, че към момента на предявяване на претенциите промените в Закона за изпълнение на наказания и задържане под стража (ЗИНЗС), касаещи прилагането на специалния режим, все още не са били приети.Практиката на ЕСПЧ сочи, че изолацията на осъдените на доживотен затвор трябва да е обусловена от конкретни съображения за сигурност.От решението на ЕСПЧ Михайлов ще получи 4000 евро обезщетение. На Й. Петров и на Колев се присъждат по 3000 евро. За разноски по делото са присъдени общо 3046 евро, които страната ни трябва да заплати.По отношение на Петров Съдът не е присъдил обезщетение и разноски, тъй като той не е заявил претенции за обезщетение.3600 евро ще получи жалбоподателката по делото \"Хаджиева срещу България\". Тя съди страната ни за това, че през 2002 г., когато е била на 14 г. родителите й са задържани във връзка с искане за екстрадиция и за нея не е имало кой да се грижи повече от 13 дни.В протокола от съдебното заседанието по искането за екстрадиция в Окръжен съд - Варна на 6 декември 2002 г. майката е отговорила с утвърдително изявление, че има човек, който да се грижи за детето.По-късно на 17 декември 2002 г. Апелативен съд - Варна отменил заповедите за задържане.В решението си ЕСПЧ вижда нарушение за периода между задържането на родителите на жалбоподателката и съдебното заседание от 6 декември 2002 г. Присъденото обезщетение за претърпените неимуществени вреди в размер на 3600 евро, а сумата за разходи от 5260 евро.Делото \"Гьошев и други срещу България\" е за жалба за невъзможността да бъде оспорено по съдебен ред постановления по Закона за движението по пътищата, с които са наложени глоби до 50 лв.Според ЕСПЧ това е нарушение на чл. 6 от Конвенцията. Жалбоподателкят получава единствено разноските по делото от 1504 евро. От ЕСПЧ заявяват, че намирането на нарушението е достатъчна обезвреда за претърпените от жалбоподателите неимуществени вреди.По делото \"Михалеви срещу България\" наследодателят на жалбоподателите притежавал фабрика, национализирана през 1947 г. По-късно тя е ползвана от държавно предприятие. След приемане на Закона за възстановяване собствеността върху одържавени недвижими имоти жалбоподателите получават нотариален акт за правото им на собственост върху имота, но пред ЕСПЧ претендират, че са били лишени от компенсация за недвижимия имот за времето, в което не са го ползвали.Съдът отбелязва, че реституцията е изрично призната от властите и през продължителен период от време те са третирали жалбоподателите като собственици на сградата. Като се позовава на решението си по делото \"Явашев и други срещу България\", Съдът приема, че пълната липса на обезщетение вместо реституция нарушава справедливия баланс между обществения интерес и индивидуалните права на жалбоподателите.Евромагистратите постановяват, че въпросът за обезщетение не може да бъде решен на този етап, и приканва правителството и жалбоподателите да пристъпят към споразумение. Присъдени са 1500 евро за разходи и разноски.Наследодателите на жалбоподателите по делото \"Йорданова и други срещу България\" са притежавали печатарски предприятия, които са национализирани през 1949 г. и 1950 г. Активите им са поети от държавна печатница, която по-късно е преобразувана в търговско дружество, управлявано от министъра на образованието.През 1998 г. жалбоподателите предявяват искания за обезщетяване за национализираните имущества чрез получаване на акции в дружеството. Молбите са уважени и е определен размера на обезщетенията и равняващия им се брой акции, утвърдени от министъра през юни 2003 г.През август 2003 г. с нови заповеди министърът на образованието определя като обезщетение за жалбоподателите компенсаторни записи вместо вече утвърдения брой акции. Тези заповеди са отменени с решения на ВАС като незаконосъобразни. Пред ЕСПЧ жалбоподателите се оплакват, че не са получили дължимото им за национализираните предприятия обезщетение.В решенията си по делата \"Мутишев и други срещу България\", \"Хаджигеоргиеви срещу България\" и \"Неделчева и други срещу България\" Съдът вече е приел, че в случаите, в които националният съд се е произнесъл окончателно по даден въпрос, административните органи нямат право да поставят под съмнение това решение. Изключение се прави при наличието на основателни и непреодолими причини.Заради искане от правителството от ЕСПЧ отлагат произнасянето си по дължимото обезщетение за претърпените от жалбоподателите имуществени и неимуществени вреди. Евромагистратите определят срок от четири месеца за предоставяне на становище или постигане на споразумение в тази връзка. Съдът също така присъжда в полза на жалбоподателите сумата от 4820 евро за разходи и разноски.", "date": "2018.08.22", "title": "Плащаме €3000 на Лазар Колев - убиецът на сестрите Белнейски "}
{"url": "https://news.bg/world/tramp-razkritikuva-eksadvokata-si-maykal-koen-koyto-ima-informatsiya-za-ruskata-saga.html", "text": "Президентът на САЩ Доналд Тръмп разкритикува бившия си адвокат Майкъл Коен, който се призна за виновен по няколко обвинения, включително и за финансови нарушения по време на кампания.\"Ако някой търси добър адвокат, силно препоръчвам да не използвате услугите на Майкъл Коен\", написа Тръмп в \"Туитър\".Според Тръмп Коен се е признал за виновен по две обвинения в предизборни финансови нарушения, които не са престъпление.Президентът Обама имаше големи предизборни финансови нарушения и той ги разреши лесно, оплака се американският лидер.Доналд Тръмп смята, че Коен си е измислил истории, за да се договори с прокуратурата.Вчера Коен постигна споразумение с федералната прокуратура и се призна за виновен по осем обвинения, свързани с финансови нарушения, банкови и данъчни измами. По време на съдебно заседание бившият адвокат на президента каза, че Тръмп го е инструктирал да плати 280 хиляди долара на две жени да мълчат, тъй като те твърдят, че са имали афера с държавния глава.В същото време Лени Дейвис, адвокат на Коен, коментира пред MSNBC, че няма съмнение, че Доналд Тръмп е извършил престъпление с нареждането си Коен да плати на Карън Макдугал и Сторми Даниълс да мълчат.Дейвис каза още пред ABC News, че специалният прокурор Робърт Мълър може да прояви интерес към това, което Коен знае.Адвокатът подчерта, че клиентът му притежава информация за руската намеса, която може да представлява интерес за следователите.Коен знае информация, която може да е от интерес за Мълър относно руска конспирация за \"опорочаване на американската демокрация\", поясни Дейвис и добави, че клиентът му никога няма да приеме помилване от държавния глава. ", "date": "2018.08.22", "title": "Тръмп разкритикува ексадвоката си Майкъл Коен, който има информация за руската сага"}
{"url": "https://news.bg/crime/ekipazhat-na-kugar-reagiral-pravilno-spored-atanas-zapryanov.html", "text": "Екипажът на военния  и остави квартали на град Стамболийски без ток и вода, е реагирал правилно. Това мнение изказа зам.-министърът на отбраната Атанас Запрянов по повод инцидента с военния хеликоптер.\"Екипажът е изпълнявал тренировъчна задача по авиомедицинска евакуация, която изисква да се лети на пределно ниски височини. Ятото птици е внезапно явление и събитие. Според мен те са реагирали правилно, за да избегнат по-лошото - птиците да засегнат двигателите, което би довело до по-тежка ситуация\", заяви Запрянов пред bTV.По думите на зам.-министъра пилотите са взели и друго правилно решение - да кацнат веднага, след като хеликоптерът е прекъснал кабелите на електропровода, за да видят състоянието на машината.\"Вероятно е можело да долетят до базата, но професионално са решили да извършат аварийно кацане, което позволява машинита да бъде сертифицирана и огледана, и вертолетът да се прибере в база \"Крумово\". Мисля че са действали професионално и мерките, които се предприемат, са правилни\", коментира още Запрянов.На въпрос дали се налага преосмисляне на задачите с оглед на трудността и недостатъчния нальот, който имат военните, зам.-министърът заяви: \"Поставил съм задача на командира на ВВС ген. Стойков да преценят точно учебните планове, да се прегледа подготовката и да се надгражда подготовката на летците, да се степенуват задачите в учебните планове, които изпълняваме и да повишаваме летателните часове.\"Запрянов допълни, че в момента 12 вертолета \"Кугър\" са основната транспортна единица с мирновременни и военновременни задачи.Припомняме, това е вторият инцидент с хеликоптер на ВВС за тази година. През месец юни , при което загинаха двамата пилоти, а трети член на екипажа беше ранен. \"Загуба на рефлекси у пилотите\" беше формулираната причината за катастрофата.Официални данни от разследването не бяха оповестени. От военното министерство тогава алармираха, че военните пилоти имат твърде малко часове за тренировки.Миналата година  на военноморските сили в морето.", "date": "2018.08.22", "title": "Екипажът на \"Кугър\" реагирал правилно според Атанас Запрянов"}
{"url": "https://news.bg/crime/ministerstvo-na-pravosadieto-ne-nosi-otgovornost-za-izyavite-na-anita-meyzer.html", "text": "Министерството на правосъдието (МП) разпространи становище по повод информации в други медии, че Анита Желева /Анита Мейзер/ ще участва този септември във \"ВИП Брадър\", придружена от двама униформени полицейски служители.От министерството заявяват, че не носят отговорност за публичните изяви на Анита Мейзер, тъй като тя е освободена от затвора в Сливен на 26 юни под парична гаранция. В тази връзка и с оглед разпоредбите на Наказателно-процесуалния кодекс, спазването на наложената мярка не е от компетентността на Министерството на правосъдието.От Министерството допълват и че при тях не е постъпвала молба или искане от страна на телевизионното предаване във връзка с участие на Мейзер.От Пресцентъра на МВР отказаха да дадат информация дали техни служители ще имат участие в предаването заедно с Мейзер.Припомняме, на  40-годишният културист и бивш охранител Николай Димов бе убит в дома му във Варна. Тялото на мъжа е открито от съпругата му Анита Мейзер, която е собственик на жилището.След това  пред Варненския апелативен съд за убийство по непредпазливост. Желева получи от първата съдебна инстанция три години и половина затвор.Затова, че е  на разследващия полицай съдът ѝ присъди 4 години и половина затвор.От двете наказания Анита Желева ще търпи по-тежкото. Окръжен съд - Варна наложи на подсъдимата глоба в размер на 8 000 лева, както и обезщетение на майката на Николай в размер на 150 000 лв.На 26 юни е  от 5000 лв.", "date": "2018.08.22", "title": "Министерство на правосъдието не носи отговорност за изявите на Анита Мейзер"}
{"url": "https://news.bg/world/avstriets-hvanat-s-previshena-skorost-42-pati-pored-na-edin-i-sashti-pat.html", "text": "Австрийски пекар хванат 42 пъти поред да нарушава ограниченията за скорост на един и същи път, информира Би Би Си.Пекарят е глобен с 3 000 евро за превишаване на скоростта на един и същи австрийски път.Хеймо Валнер е хващан от една и съща камера всеки ден при връщането си от работа всяка сутрин около 03,00 часа.Той коментира пред местна медия, че в тъмното не може да види знаците за ограничение на скоростта до 30 километра в час и е шофирал с 50 километра в час. Валнер получил първата глоба около месец по-късно. През този период той нарушил правилата десетки пъти.През февруари Валнер започнал работа в Клагенфурт, на около 30 минути с автомобил от дома си в южния регион Каринтия. Той получил първата глоба през май.Потърпевшият каза, че не е видял камерата, разположена до училище по пътя, защото винаги шофира в средата на нощта.От около 50 пътувания 42 пъти е засечен да се движи с 50 километра в час. Той е платил всички 42 наказания, за да избегне дълга и скъпа процедура по обжалване.Полицията му е спестила около 300 евро, но той ще трябва да отмени плановете си за отпуска в Гърция. ", "date": "2018.08.22", "title": "Австриец хванат с превишена скорост 42 пъти поред на един и същи път"}
{"url": "https://news.bg/society/zaradi-losho-vreme-dnes-nyama-da-iztochvat-mazuta-ot-mopang.html", "text": "Източването на  няма да започне днес, съобщи БНР, позовавайки се на данни на директора на Изпълнителната агенция \"Морска администрация\" Живко Петров.Операцията ще се забави заради лошите метеорологични условия.По думите на Петров вече е сформиран екипът, който ще участва в действията по източването на мазута.\"В момента точно няма водолазано гмуркане долу. Първо, не цялата техника е събрана още на място, има още неща, които трябва да си подготвят водолазите, и след това ще трябва да преценят кога ще е физически възможно вече, поради метеорологичните условия, да започнат\".Припомняме, по-рано днес министърът на транспорта, информационните технологии и съобщенията Ивайло Московски заяви, че  от потъналия преди век кораб в Созопол.\"Морска администрация\" Варна ще бъде упълномощена с финансова рамка, която ще бъде възстановена от Фонда за бедствия и аварии за незабавно източване на мазута на кораба \"Мопанг\" от днес. Финансовата рамка е в размер на 2 454 000 лева.", "date": "2018.08.22", "title": "Заради лошо време днес няма да източват мазута от \"Мопанг\""}
{"url": "https://news.bg/world/britanskite-vms-sledyat-ruski-korab-v-lamansha.html", "text": "Военноморските сили на Великобритания съобщиха, че един от корабите им следи руски боен кораб в Английския канал (Ламанша). Така за четвърти път британски кораби следят движението на руснаците край Острова през последните два месеца.Базираният в Портсмут миночистач HMS Hurworth следи руската фрегата \"Адмирал Макаров\", която днес преминава през Ламанша. Наблюдението обикновено продължава около 48 часа.Министерството на отбраната на Обединеното кралство отказва да коментира точния брой на руските кораби, преминали през района, но подчерта, че през последните два месеца патрулният кораб HMS Mersey, разрушителят HMS Diamond и фрегатата Montrose участваха в такива мисии.", "date": "2018.08.22", "title": "Британските ВМС следят руски кораб в Ламанша"}
{"url": "https://news.bg/health/v-mz-ne-znayat-za-problemi-pri-okomplektovane-na-telk.html", "text": "В Министерството на здравеопазването (МЗ) няма постъпили сигнали за проблеми при окомплектоването на ТЕЛК в страната, съобщиха от здравното ведомство.От ведомството на Кирил Ананиев припомнят, че от влизането в сила на 3 август 2018 г., на Наредбата за медицинската експертиза в Министерството на здравеопазването не е постъпил нито един сигнал от Териториална експертна лекарска комисия (ТЕЛК) в цялата страна за затруднения при окомплектоването на съставите.В министерството няма постъпили и сигнали на граждани за намален процент неработоспособност. Проверка на ведомството показа, че и в Националната експертна лекарска комисия (НЕЛК) няма постъпили обжалвания на експертни решения, издадени след влизането в сила на промяната.От Здравното ведомство напомнят, че новите правила действат по-малко от месец. По никакъв начин не може да се говори за масово намалени проценти и за неокомплектованост на ТЕЛК в страната. Според тях е недопустимо да се тиражират подобни твърдения и обществото да се въвежда в заблуда преди да е извършен анализ на действието на направените нормативни промени.В Наредбата изрично се посочва, че до шест месеца от влизането в сила на Постановлението ще бъде извършена оценка на въздействието му и при необходимост ще бъдат предприети действия.От здравната администрация уточняват, че с промените в Правилника за медицинската експертиза отпаднаха изискванията за основен и за трудов договор на членовете на ТЕЛК по отношение на окомплектоването на ТЕЛК съставите. Това дава възможност да се привличат повече специалисти, както от същото, така и от други лечебни заведения, в съставите на ТЕЛК.От МЗ ще изпратят указания до териториалните комисии за прилагането на промените в медицинската експертиза. Целта е да се уеднакви тълкуването на новите текстове, за да се унифицира подходът при освидетелстването на лицата.Припомняме, първите дългоочакваните и доста спорни промени в системата на медицинската експертиза ТЕЛК, които през пролетта срещнаха отпор от хората с увреждания, бяха оттеглени от кабинета.На 10 април 2018 г. след като стана ясно, че подготвяния протест от 18 национално представителни организации на и за хората с увреждания ще се състои, по  в системата за медицинската експертиза (т.нар. ТЕЛК) бяха изтеглени от Министерство на здравеопазването. Както министър Ананиев, така и социалният министър Бисер Петков обявиха, че очакват диалог с организациите на хората с увреждания.на 17 юли 2018 г. участниците в Тристранния съвет за национално сътрудничество подкрепи предложените от правителството  за оценка на медицинската експертиза. Промените бяха подкрепени от КРИБ и КНСБ.Сферата на  от 28 години.  от липсата на такава, констатираха от АИКБ. Малко след като бяха отхвърлени, а по-късно приети нови изменения в системата за медицинската експертиза, в обществото се вдигнаха и майките на децата с увреждания с искане за достоен живот и ясни правила в Закона за хората с увреждания.Припомняме във връзка с протеста на майките на деца с увреждания социалният министър , но ден по-късно беше .След него оставка подаде и зам. социалният министър Росица Димитрова. .Тя подаде оставка заради общественото недоволство по повод участието й в , която се проведе в Ню Йорк.Въпреки рокадите  на протестиращите майки остана.Омбудсманът Мая Манолова заяви, че е много важно , който, по думите й, е изработен заедно с майките на деца с увреждания, да влезе в парламента.", "date": "2018.08.22", "title": "В МЗ не знаят за проблеми при окомплектоване на ТЕЛК "}
{"url": "https://news.bg/bulgaria/podgotvyat-iztochvaneto-na-mazuta-ot-mopang.html", "text": "От днес започват подготовката и дейностите по източването на мазута от потъналия преди век кораб в Созопол.\"Морска администрация\" Варна ще бъде упълномощена с финансова рамка, която ще бъде възстановена от Фонда за бедствия и аварии за незабавно източване на мазута на кораба \"Мопанг\" от днес.Финансовата рамка е в размер на 2 454 000 лева. Тя предвижда максимален срок на дейности при хипотеза за пълни резервоари около 600-650 тона мазут. Времето би могло да бъде съкратено, ако се окаже, че има по-малко мазут.Ще бъде направена възстановка на цялото плавателните съдове, с цялото необходимо техническо оборудване. Предвижда се повече от 50 дни работа по източване на мазута, отбеляза министър Московски в Министерски съвет.Ако се окаже, че мазутът е по-малко, би могло по-бързо да приключи като операция. Течната фракция на мазута се очаква да бъде изпомпена напълно и безпроблемно, но съществува вариант, при който да има и твърда фракция от мазута под формата на глина или желе, като вид утайка.Той увери всички български граждани, че се работи по отстраняването на проблема.На въпрос трябва ли да се търся някаква финансова компенсация от САЩ, чиито кораб е всъщност, Московски отбеляза, че трябва по специално трябва да се питат експертите по морско право и те да кажат как трябва да се подходи.", "date": "2018.08.22", "title": "Подготвят източването на мазута от \"Мопанг\""}
{"url": "https://news.bg/world/nay-nepriyatniyat-chas-ot-prezidentstvoto-na-tramp.html", "text": "Президентът на САЩ Доналд Тръмп пое двоен удар, след като един от бившите му приближени се призна за виновен, а друг беше осъден за финансови престъпления, което потенциално поставя държавния глава пред правен риск, пише \"Гардиън\".Майкъл Коен, дългогодишен адвокат и \"посредник в нечисти сделки\", се призна за виновен по 8 обвинения, включително предизборни финансови нарушения и пряко свързани с Тръмп плащания \"на пари за мълчание\" на жени, с които държавният глава е имал афери.Минути по-рано Пол Манафорт, бившият председател на предизборния щаб на милиардера, беше признат за виновен по 8 обвинения в банкови и данъчни измами. Двата случая носят голям риск за президента.\"Това е най-неприятният час от цялото президентство на Тръмп - не, в целия живот\", написа в \"Туитър\" юристът Норман Ейсън, бивш специален съветник на президента Барак Обама по етика и правителствена реформа.От избирането му за президент съветник по национална сигурност, личен адвокат, председател на кампания, заместник-председател на кампания и външнополитически съветник на Тръмп са признали, че са извършили престъпления или са осъдени.Случаите са част от разследването на специалния прокурор Робърт Мълър за евентуална намеса на Русия на президентските избори през 2016 г. Вчерашните събития представляват голяма победа за Мълър, който е под натиск от поддръжници на президента да прекрати наричания от Тръмп \"лов на вещици\".В Ню Йорк Коен заяви, че Тръмп директно го е накарал да направи плащания, които са в нарушение на финансовите закони при провеждане на кампания. Той поясни, че по нареждане на американския президент е платил на порноактрисата Сторми Даниълс и на бившия плейбой модел Карън Макдугал публично да не коментират аферата си с американския лидер.Ако тези плащания от Майкъл Коен са престъпление, тогава защо не са престъпление и за Доналд Тръмп? Дали и кога президент може да бъде съден, остава въпрос на юридически спор. Тръмп отрича, че е знаел за плащанията, написа Лени Дейвис в \"Туитър\", адвокат на Коен.Въпреки че се призна за виновен по обвинения в банкова измама, данъчна измама и нарушение на финансовите правила при кампания, Коен може да бъде осъден на 4-5 г. затвор. Присъдата ще бъде обявена на 12 декември.Дейвис заяви пред MSNBC, че Коен е готов да разговаря с Робърт Мълър.В същото време във Вирджиния след четиридневни обсъждания на журито Манафорт беше признат за виновен по обвинения в банкова измама, данъчна измама и други обвинения. Той може да получи десетилетия затвор. Срещу него бяха повдигнати общо 18 обвинения, но журито не успя да постигне единодушие по 10 от тях.Манафорт ще бъде съден и във Вашингтон, където процесът започва през следващия месец.Американският лидер използва митинг в Западна Вирджиния, за да повтори, че \"няма нищо общо с руски сговор. Има лов на вещици и това е позор\". Според него Манафорт е \"добър човек\".\"Той беше с Роналд Рейгън, той беше с много хора\", коментира Доналд Тръмп.Демократите се възползваха от развитието, за да окажат политически натиск над президента. Лидерът на демократите в Камарата на представителите Нанси Пелоси заклейми \"ширещата се корупция и престъпност в центъра на вътрешното обкръжение на Тръмп\".Според нея някои републиканци покриват президента и неговото престъпно обкръжение. Тя похвали разследването на Мълър.", "date": "2018.08.22", "title": "„Най-неприятният час” от президентството на Тръмп"}
{"url": "https://news.bg/politics/voevodite-kam-zaev-balgarsko-i-makedonska-znachat-edno-i-sashto-neshto.html", "text": "Господин Заев, българско и македонско означават едно и също нещо. Това пишат воеводите от ВМРО към министър-председателя на Македония Зоран Заев в съобщение до медиите.ВМРО констатират - изказванията на премиера на Македония Заев напоследък зачестиха. Думите му третирали общата за България и Македония история.\"\", се посочва в съобщението.Припомняме, на 5 август (3 дни след като се чества Илинденското въстание - б.р.) македонският премиер в интервю за 1ТВ заяви, че Илинденското въстание било македонско и той е горд, че е първият премиер, преклонил се пред гроба на Гоце Делчев.Малко по-късно - след като лидерът на опозицията  по заформилия се скандал, , че: \"в приятелска България има публичен дебат дали ние двете страни и двата народа изграждаме искрено приятелство и сътрудничество. Искам всички граждани, критиците в Македония и България да нямат дилема, приятелството и сътрудничеството са искрени\".Мнението на  на думите на Заев, когато Македония дойде до ЕС.По-късно . Според него написаното от Заев във \"Фейсбук\" не е извинение.\"Заев посочи като грешка (своето изявление - б.р.), но не коригира думите си. За мен е необяснимо, че българското правителство не реагира така, както трябва да се реагира\", каза Радев.Според ВМРО въстанието наистина е македонско - неговите центрове са били в областта на Македония. Въстанието обаче било и тракийско и мизийско - другите му центрове били в Тракия и Мизия.\"\", обясняват от ВМРО.Патриотите тълкуват и друго изказване на Заев - че с евентуалното влизане на Македония в ЕС езикът, \"\", ще стане официален в ЕС.\"\", пише в прессъобщението.Според воеводите Заев се намира в трудна ситуация в собствената си страната - предстои референдум, който трябва да бъде спечелен, и затова той бил принуден да отговаря на всички разнородни групи в Македония.От политическата партия са категорични, че никъде в Европа не се спори за подобни неща като език. \"\", категорични са патриотите и допълват, че ако Македония иска да стане член на ЕС, то управляващите там трябвало да се заемат с далеч по-важни и съществени въпроси, свързани с вътрешната им политика.Воеводите ясно се обявяват и срещу противопоставянето на България и Македония и интерпретирането на думите на Заев по особен начин, подкрепящ твърденията на определени групи. Според ВМРО премиерът на Македония трябва да спечели общественото мнение не само в Македония, но и в България, защото \"\".В заключение от партията пишат, че нашите предци никога не са правили разлика между думите македонско и българско - това са две имена за едно и също.\"Т\"", "date": "2018.08.22", "title": "Воеводите към Заев: Българско и македонска значат едно и също нещо"}
{"url": "https://news.bg/crime/zaloviha-oshte-edin-komardzhiya-iztochil-chuzhda-bankova-karta.html", "text": "Хванаха пореден извършител на незаконни транзакции чрез използване на данни от банкова карта, съобщи Областна дирекция МВР Бургас.Криминално проявеният 22-годишен мъж Я.Ч. от Бургас е намерил банковата карта в района на БСУ.Вместо да я предаде в полицията, залага на хазарт с нея в интернет.При извършено претърсване в дома на Я.Ч. са намерени вещи и предмети от престъплението, както и банковата карта на 30-годишната потърпевша.Припомняме, че това е поредният случай, при който служители от сектор \"Икономическа полиция\" в Бургас са установили злоупотреби с банкови карти.Има тенденция незаконните транзакции в интернет да продължат, което води до по-засилен контрол от страна на спецслужителите.От Областна дирекция МВР Бургас призовават граждани, потърпевши от подобни престъпления, да потърсят съдействие от сектор \"Икономическа полиция\".", "date": "2018.08.22", "title": "Заловиха още един комарджия, източил чужда банкова карта"}
{"url": "https://news.bg/crime/signal-za-bomba-do-ruskoto-posolstvo-u-nas.html", "text": "Сигнал за бомба до сградата на посолството на Русия в София е получен в МВР малко след 11 часа, съобщи БНР.Полицията проверява около мисията, а в сградата проверката се извършва от служители на посолството.Към момента няма открити опасни предмети.От МВР заявиха за news.bg, че руски специалисти проверяват сградата и прилежащите й площи. Нашата полиция е оградила периметъра.Към 13.20 часа около сградата на посолството на Руската федерация у нас нямаше служители на МВР.Към 14.30 часа в и около сградата на дипломатическата мисия на Русия в България не са открити взривни устройства.По данни на общественото радио органите на реда са отвели за разпит гражданин от Афганистан, който е бил в района на посолството. Мъжът обаче не говори български. Той ще бъде разпитан, след като бъде осигурен преводач.", "date": "2018.08.22", "title": "Сигнал за бомба до руското посолство у нас"}
{"url": "https://news.bg/finance/kfn-se-distantsira-ot-ralitsa-agayn.html", "text": "Комисията за финансов надзор се оказва изненадана от изявление на вече бившия член и зам.-председате Ралица Агайн. Това се посочва позиция на КФН, изпратена до медиите.\"Изненадани сме от изявленията на г-жа Ралица Агайн-Гури пред медиите днес, 22.8.2018 г., в които се отправят внушения спрямо председателя и членовете на Комисията за финансов надзор /КФН/\", се посочва в текста.От КФН заявяват, че не са били внасяни каквито и да е писмени сигнали, представляващи анализ и предупреждения за възможните рискове, свързани със ситуацията около ЗК \"Олимпик\" - Кипър. Посочва се, че Ралица Агайн никога и по никакъв начин не е предупреждавала останалите членове на КФН и/или председателя на комисията за евентуални рискове относно фалита на ЗК \"Олимпик\" - Кипър.Не е бил предоставен и анализ и оценка за възможните неблагоприятни последствия от фалита на кипърската компания.По данни на КФН вариант с фактология относно ЗК \"Олимпик\" - Кипър е бил качен в деловодната система на КФН едва в петък, 17.8.2018 г. КФН до този момент въобще не разполага с доклада, който Ралица Агайн-Гури представи в Народното събрание. Голяма част от изнесените пред народните представители факти бяха абсолютно нови и непознати до този момент и за нас.От КФН поясняват, че съгласно поправките в Закона за КФН, в сила от началото на годината, заместник-председателите на комисията имат пълна независимост в ресорите, за които носят отговорност, а решенията се взимат колективно, като председателят е \"пръв между равни\".\"Недоумяваме за каква липса на комуникационна стратегия и грижа за потребителите говори г-жа Агайн, след като в разгара на кризата от 1-ви до 15-ти август 2018 година тя беше в платен годишен отпуск и практически доста далеч от обстановката, в която работеше КФН\", посочват от комисията и заявяват, че правят това изявление с цел да запазят репутацията на Комисията като институция.Също така отговор на въпросите за отговорността за кризата с Олимпик\" се очакват от проверката на прокуратурата, която бе започвата.В самата комисия се работи вече по детайлен анализ на рисковете в сектора.Комисията за финансов надзор уверява засегнатите клиенти на ЗК \"Олимпик\", че ще положи всички усилия в рамките на предоставените й от закона правомощия да защити техните интереси и да ги информира своевременно относно правата им и процедурите за защита на тези права.", "date": "2018.08.22", "title": "КФН се дистанцира от Ралица Агайн"}
{"url": "https://news.bg/politics/dva-varianta-za-badeshteto-na-nimh.html", "text": "Има два варианти за разрешаването на проблемите на Националния институт по метеорология и хидрология (НИМХ). Това каза образователния министър Красимир Вълчев в Министерски съвет.Първият - НИМХ би могъл да бъде самостоятелен институт рамките на Българска академия на науките (БАН).Вторият - извеждане на института извън БАН.И двата варианта изискват компромис от двете страни. Нищо не би могло да се направи на сила и нищо няма да се направи на сила. Ако се прибегне до извеждане на института, той ще бъде при запазване на оперативната дейност на института и при запазване на възможността да продължат да се правят изследвания за климата и водите, изтъкна просветният министър.Вълчев отчете, че правителството има напредък по възможните решения, които могат да се вземат за разрешаването на проблема. Ако е необходимо, в разговорите през следващите дни и седмици участие ще вземат и хора от правителството, за да може да се стигне до общия периметър за разрешаването на проблема, поясни още той.Когато говорим за НИМХ, ние имаме постоянно възложена задача, за която носи отговорност и държавата. При модела за разширена автономия в рамките на БАН говорим затова също да имаме споделена отговорност, заедно с БАН, каза Вълчев и добави, че ще се обсъдят варианти и по отношение на бюджета.Той припомни, че през миналата седмица е повдигнал въпроса и за академичното самоуправление на БАН. По думите му решенията във висшите училища в България зависят от колективните органи на управление.Ако решението е в посока изваждане на института от редиците на БАН и създаване на Национална метеорологична служба, то в никакъв случай това не трябва да бъде механично и не трябва да бъде насила, каза още просветният министър.На въпрос дали диалогът между двете институции би могъл да премине на парламентарно ниво, Вълчев отбеляза, че засега не се налага да се говори за законодателни решения.Вторичен въпрос остава вариантът НИМХ да премине към Министерството на образованието и науката.Шефът на БАН проф. Юлиан Ревалски допълни, че на , БАН са поели ангажимент да се види каква самостоятелност би могла да се предложи на НИМХ в рамките на академията.\"Изводът, до който стигнахме е, че бихме могли да предложим самостоятелна финансова рамка на института, като изпълним желанието им бюджетът им да се гласува от Министерски съвет\", категоричен бе той.Проф. Ревалски поясни, че са проведени две срещи с представители на НИМХ и именно на тях е направено предложението. По думите му представителите на НИМХ са били категорични, че решението им е отделяне от БАН.Не сме получили все още официални аргументи защо отхвърлят нашето предложение, а се дават само медийни изяви, възмути се той.В нашето предложение остава и въпросът за избора на ръководство на БАН. Директорът се избира както досега - от управителния съвет на БАН, поясни проф. Ревалски и добави, че решението е подкрепено от Съвета на настоятелите на БАН.Той обясни и че ако правителството реши да изгради Национална метеорологична служба, не сме против тяхното решение, а се обявяваме против искането на НИМХ да бъдат преместени към друго министерство или ведомство. Според него има учени, които биха искали да останат в Българска академия на науките.\"Ние не можем да се лишим от НИМХ, защото имаме за цел да се развиват природните науки\", отбеляза шефът на БАН.", "date": "2018.08.22", "title": "Два варианта за бъдещето на НИМХ"}
{"url": "https://news.bg/world/moskva-obyavi-kak-shte-otvarne-na-sanktsiite-na-sasht.html", "text": "Руският министър на търговията и индустрията Денис Мантуров заяви, че Москва ще отговори на новите санкции на САЩ с преминаване към плащания в международната търговия с национална валута, информира ТАСС.Коментирайки новите санкции на Вашингтон и възможните негативни ефекти, които могат да окажат върху руската икономика и търговия, министърът отбеляза: \"Опитваме се да премахнем тези ограничения чрез преминаване към уреждане с национални валути\".Вчера руският заместник-министър на външните работи Сергей Рябков заяви, че Москва ще отговори на последните санкции на САЩ, за да гарантира, че интересите на Русия не са засегнати.", "date": "2018.08.22", "title": "Москва обяви как ще отвърне на санкциите на САЩ"}
{"url": "https://news.bg/society/oshte-10-dni-sabirat-dokumentite-za-uchastie-v-initsiativata-dzhon-atanasov.html", "text": "Още 10 дни кандидатите за участие в инициативата за млади български учени и изследователи в областта на компютърните науки Награда \"Джон Атанасов\"- 2018 могат да подадат своите документи, съобщиха от администрацията на президента.Наградата на президента на Република България \"Джон Атанасов\" се връчва от 2003 г. на млади български учени и изследователи в областта на компютърните науки.На официална церемония на 04 октомври 2018г. ще се връчат отличия в следните категории:Носителите на Наградата и Грамотите \"Джон Атанасов\" се определят от жури, в което участват водещи в областта на компютърните науки учени и професионалисти.Всички, желаещи да кандидатстват в оставащите до 24:00 часа на 31 август дни, могат да намерят правилата за участие в конкурса за всяка от категориите. Описани са и необходимите документи за участие публикувани на сайта на президентската институция. Кандидатурите трябва да бъдат изпращани на мейл адрес nagradajohnatanasoff@president.bg.Допълнителна информация може да бъде получена на тел. 02/9239393 и на е-mail: nagradajohnatanasoff@president.bg.Сред лауреатите на Наградата \"Джон Атанасов\" са млади българи - ръководители на изследователските центрове на водещи научно-изследователски институти и мултинационални компании в различни направления на компютърните науки.", "date": "2018.08.22", "title": "Още 10 дни събират документите за участие в инициативата \"Джон Атанасов\""}
{"url": "https://news.bg/world/v-berlin-hvanaha-31-godishen-rusnak-podgotvyal-teroristichna-ataka.html", "text": "Полицията в Берлин арестува 31-годишен руски гражданин, обвинен в подготвяне на бомбена атака в Германия, информират \"Дойче веле\" и ДПА.Прокуратурата подозира, че той е радикален ислямист.Магомед Али е арестуван в апартамент в Берлин по подозрение в тероризъм, обявиха от федералната прокуратура. Той е действал в съучастничество с Клемент Б., който беше задържан по обвинения в тероризъм във френския град Марсилия през миналата година.При задържането му 22-годишният Клемент е притежавал няколко оръжия и 3 килограма взривно вещество триацетонов трипероксид. Прокуратурата коментира, че френските следователи подозират, че той е работил с Магомед Али по план за атака на неизвестна локация в Германия.Руснакът е събрал значително количество експлозиви в апартамента си в Берлин.31-годишният ще се яви пред федералния съд в четвъртък.", "date": "2018.08.22", "title": "В Берлин хванаха 31-годишен руснак, подготвял терористична атака"}
{"url": "https://news.bg/bulgaria/garneto-s-moneti-na-kaliakra-plyachka-zarovena-predi-pozhar.html", "text": "В крепостта Калиакра, под подовото покритие на помещение, опожарено в края на XIV в. археолози откриват малко глинено гърне с богато съкровище.Както стана ясно преди няколко дни, то съдържа общо 957 предмета, от които 873 сребърни и 28 златни монети, 11 апликации и катарами, 28 сребърни и бронзови копчета, 11 златни обеци, два пръстена, от които един златен и четири маниста от скъпоценни камъни и злато.Археолозите констатираха, че то не включва само сребърни османски монети, а и много български.Възможно е един от военачалниците на татарите да е събрал откритото на Калиакра съкровище и да ги е скрил под пода на къщата си, малко преди тя да бъде опожарена.В същата сграда, при проучванията през 2014 - 2017 г. са намерени част от сребърен обков от църковна книга, катарама за колан от бял нефрит, както и колективна находка от 26 медни монети.От НИМ излагат и първоначалната си версия за откритото съкровище. Според тях всички скъпоценности са били укрити в края на 14 в., по време на някое от драматичните нападения над столицата на Добруджанското деспотство.Едно от тези събития е описано в една от хрониките от това време, в която е отбелязано, че през 1399 г. татарите от ордата на Актав нападат Варна и други градове по Северното Черноморие. През 1401 г. татарите на Актав, който е бил известен като Добруджанския татар, били разгромени и разселени в различни селища като Провадия, Русокастро и др.", "date": "2018.08.22", "title": "Гърнето с монети на Калиакра - плячка, заровена преди пожар"}
{"url": "https://news.bg/politics/siderov-sledi-izkaso-ministerski-savet.html", "text": "Лидерът на \"Атака\" Волен Сидеров занапред ще присъства на заседанията в Министерски съвет и ще следи какво се случва, тъй като иска да се изгради ясен план за действие затова какво ще се върши през следващата година, а \"не да изскачат на парче някакви поправчици\".Това обяви лично Волен Сидеров пред журналисти пред сградата на Министерски съвет.\"Това е, което аз ще стимулирам да става, но нямам вълшебна пръчица, така че ще видим какво ще стане\", обясни Сидеров.Така лидерът на \"Атака\" за пореден път всъщност критикува вицепремиера Валери Симеонов като конфликтът между двете патриотични формации започна още преди няколко месеца.Сидеров обясни, че всички въпроси ще ги постави в писмен вид към премиера и към Министерски съвет, като ще има и парламентарни въпроси към министри.\"Вече топката е в премиера, който трябва да направи разговор с вицепремиера Симеонов и да му обясни какви са функциите на един вицепремиер. Те не са да бъде старшина или началник на местни структури, а да координира работата между министерствата без да командва техни служители, отбеляза шефът на \"Атака\".Поведението на Валери Симеонов не е правилно и трябва да му го кажем. \"Не може един вицепремиер да се прави на ротен старшина\", посочи лидерът на \"Атака\" и допълни, че като поставя този въпрос, иска да се нормализират отношенията в коалицията.Волен Сидеров реши да \"изпита\" и журналистите, като обеща, че ще даде 100 лева на този, който успее да познае човека на показана от него снимка. Тъй като не получи отговор, стана ясно, че това е шефът на МВР Созопол Милен Гайдарджиев пред районното управление.\"Срещу него се боря и в момента предприемам мерки. Говорих и с вътрешния министър дали е уведомен затова, той не беше много наясно какво правят неговите регионални началници. Има също един много забавен начин - екип на телевизия \"Алфа\" преди два дни в кабинета на РЗИ - Бургас засича и заснема как Валери Симеонов се обажда на директора и без да каже \"добър ден\" му казва да се дадат протоколите за \"Какао бийч\", каза още той.Сидеров отбеляза, че прави изявлението пред медиите, защото се е появило твърдение, че през миналата седмица е нахлул в Министерски съвет, но за да не нахлува там и да не предизвика нервни кризи в управляващите, решил да каже няколко думи отвън.Волен Сидеров обяви и че възнамерява да предложи анекс към , в който да се казва, че Македония трябва да се въздържа от всякакви спекулации и опити да присвоява исторически личности или събития - владетелите на първата българска империя от цар Крум до цар Владислав и всички исторически личности и събития, свързани с национално-освободителната борба.Според него при сътрудничество между българската и македонската държава, македонската страна трябва да спре със свободни изявления, с които засяга българската история и с които се предизвиква негативен обществен отзвук.\"Добросъседските отношения са важно нещо, но Македония трябва да знае, че ние поставяме проекта и ако тя не се съгласи с него, България ще си помисли за подкрепата за ЕС. Това не е нещо вражеско, а съвсем в рамките на дипломатическите отношения\", коментира Сидеров.Той уточни, че досега не е говорил по тази тема с премиера Бойко Борисов.", "date": "2018.08.22", "title": "Сидеров следи изкъсо Министерски съвет"}
{"url": "https://news.bg/world/germaniya-prizova-es-da-ne-razchita-tolkova-na-sasht.html", "text": "Германският външен министър Хайко Маас призова Европа да промени отношенията си със САЩ, отбелязвайки, че двете страни се отдалечават още преди Доналд Тръмп да поеме управлението на Съединените щати. Той призова ЕС да играе по-голяма глобална роля.\"\", пише Маас в коментарен материал за германския бизнес всекидневник \"Ханделсблат\", предаде \"Политико\".\"САЩ и Европа се отдалечават от години. Намаляват застъпващите се ценности и интереси, които оформяха нашите отношения в продължение на две поколения\", продължи той.За да се \"подновят и запазят\" историческите отношения, Германия, Франция и европейските партньори трябва да се стремят към \"балансирано партньорство\" с Вашингтон, при което те \"създават противотежест, когато САЩ пресекат червените линии\" и настъпват напред, \"когато САЩ се оттеглят\", коментира Маас.Той призова европейските съюзници да \"подсилят европейския стълб\" на НАТО - \"не защото Доналд Тръмп налага нови процентни цели за разходите, а защото ние не можем да разчитаме повече на Вашингтон в същата степен като преди\" - и да пристъпят към изпълнение на планове за по-тясно сътрудничество в отбраната и сигурността в ЕС.Маас също така призова европейските държави да преговарят за \"справедливо данъчно облагане\" на американските интернет гиганти на Стария континент и поиска създаване на Европейски валутен фон, както и международни платежни канали, които ще са независими от САЩ с цел \"засилване на европейската автономия\".Министърът на външните работи защити усилията на Европа юридически да защити компаниите от санкциите на САЩ, свързани с Иран.\"\", подчерта Маас.Той също така очерта планове за изграждане на \"многостранен съюз\", който ще се ангажира да поддържа \"обвързващите правила и честна конкуренция\".Маас пише, че е преговарял с Канада, Япония и Южна Корея за по-тесен съюз и повтори, че \"вратата е широко отворена и за САЩ\".Говорител на германското правителство коментира, че споделят много от възгледите на Маас в статията. Според представителя статията има за цел да провокира дебат за отношенията със САЩ.", "date": "2018.08.22", "title": "Германия призова ЕС да не разчита толкова на САЩ"}
{"url": "https://news.bg/health/ms-obnovi-chlenovete-na-obshtestveniya-savet-kam-tsentar-fond-za-lechenie-na-detsa.html", "text": "Освобождават представителите на БЧК и на БНТ от Обществения съвет на Център \"Фонд за лечение на деца\". Това решиха министрите от кабинета \"Борисов-3\" на днешното редовно правителствено заседание.Министрите приеха промени в РМС № 886/2016 г. за определяне състава на Обществения съвет към Център \"Фонд за лечение на деца\".С промените предсрочно освобождават освен представителите на БЧК и на БНТ и трима резервни членове. Те са от Агенцията за социално подпомагане, от представителните организации за защита правата на пациентите и от групата на изтъкнатите медицински специалисти. На тяхно място се определят нови членове, които встъпват в мандата на освободените.Новите членове в състава на Обществения съвет са: д-р Валентин Пеев представител на Българския червен кръст, редовен член; Десислава Милушева представител на Българската национална телевизия, редовен член.Тримата резервни членове в Обществения съвет към Фонда за лечение на деца в чужбина са: Даниела Симова - представител на Агенцията за социално подпомагане, резервен член; Владислава Цолова - представител на Националната пациентска организация, резервен член; доц. Сашо Асьов - началник на Клиниката по ортопедия и травматология в УМБАЛ \"Света Анна\", гр. София, резервен член.Припомняме, на 9 август министърът на здравеопазването Кирил Ананиев   в чужбина. Освобождаването е по взаимно съгласие. Райкова заема поста от месец септември 2017 година.На  в чужбина.", "date": "2018.08.22", "title": "МС обнови членовете на Обществения съвет към Център „Фонд за лечение на деца”"}
{"url": "https://news.bg/world/yaponiya-vdigna-razhodite-za-otbrana-s-2.html", "text": "Правителството на Япония планира да увеличи разходите за отбрана от 1,93% до 5,29 трилиона йени (48,1 милиарда долара в сравнение с текущата година. Това съобщи в сряда телевизионният канал NHK.Миналата година японското правителство също увеличи разходите за отбрана с около 1,1%.Новото увеличение на бюджета за отбрана ще бъде изхарчено за засилване на ПВО отбраната на страната, но и за закупуване на пето поколение изтребители Ф-35А.Русия и Китай вече на няколко пъти критикуваха политиката на Токио да вдига разходите за отбрана.", "date": "2018.08.22", "title": "Япония вдигна разходите за отбрана с 2%"}
{"url": "https://news.bg/weather/slantse-i-dazhd-se-reduvat-6.html", "text": "Днес ще бъде слънчево. В следобедните часове, главно над северните и планинските райони ще има временни увеличения на облачността, но ще е почти без валеж. Ще продължи да духа слаб, в Източна България до умерен вятър от изток-североизток. Максимални температури между 29° и 34°, в София 29°.Това съобщават от НИМХ към БАН.Над планините ще бъде слънчево, след обяд с купеста облачност, но вероятността да превали краткотрайно е малка. Ще духа умерен вятър от изток-североизток. Максималната температура на височина 1200 метра ще е около 22°, на 2000 метра - около 14°.Над Черноморието ще бъде слънчево с до умерен вятър от изток-североизток. Максималните температури ще са 27-29°. Температурата на морската вода е 26-27°. Вълнението на морето ще бъде 2-3 бала.", "date": "2018.08.22", "title": "Слънце и дъжд се редуват"}
{"url": "https://news.bg/society/facebook-i-instagram-iztriha-stranitsi-svarzani-s-iran-i-rusiya.html", "text": "Компанията Facebook премахна редица страници и групи в своята социална мрежа, а така също в Instagram, обяснявайки действията си с това, че акаунтите са правили \"съгласувано недостоверни действия\", обяснявайки действията си, че в профилите са били направени \"ненадеждни съгласувани действия\" и \"част от тази дейност е с произход от Иран, а някои - от Русия\". Това съобщи РИА Новости.Трябва да се отбележи, че \"иранските\" и \"руските\" сметки не са свързани, но \"се използва тази тактика, създавайки мрежа от сметки, за да заблудят другите за това кои са и какво правят\", мотивират се от компанията.\"Ние забраняваме такова поведение, защото искаме хората да могат да се доверяват на свързаността, която създава Facebook\", объясниха от компанията.По тяхна информация са изтрити 652 \"ирански\" акаунта, които са насочени към аудиторията в Близкия Изток, в Латинска Америка, САЩ и Великобритания.", "date": "2018.08.22", "title": "Facebook и Instagram изтриха страници, \"свързани с Иран и Русия\""}
{"url": "https://news.bg/regions/protestirashti-blokiraha-patya-sofiya-burgas-sreshtu-stroitelstvo-na-kariera-za-varovik.html", "text": "Протестиращи блокираха за кратко Подбалканския път София - Бургас, край град Николаево, съобщи БНР.В 11 часа недовослтващите излязоха на пътя и спряха преминаването на автомобили. Причина за протеста е разрешение да бъде изградена .Разрешението за строеж на кариера е издадено от Министерството на енергетиката. Концесията, спечелена от пловдивска фирма, е за 25 години.Концесията предвижда създаването на кариера в местността \"Кереч Търла\", разположена в землището на селата Едрево, Оряховица и Братя Кунчеви.Протестиращите скандираха \"Не на кариерата\" и \"Искаме чиста вода\". Жителите на трите общини смятат, че кариерата ще застраши екологичното равновесие в района.На протеста присъства областният управител на Стара Загора и представители на общината.По-късно в село Братя Кунчеви заместник-министърът на енергетиката Жечо Станков, представители на Регионалната екоинспекция и на Басейнова дирекция ще срещнат с протестиращите жители на района.За добива на варовик и доломит се предвижда копаене на 60 м, което ще засегне и изворите, които снабдяват с вода местните населени места. От изкопните дейности билото на планината ще бъде снето с над 100 м. Проходът Хаин Боаз е по-плитък от 60 м, уточниха местните.Ще бъде изсечена близа 800 дка горска растителност, каза кметът на село Едрево Динко Дедев.На 300 м (от бъдещата кариера) са изворите с питейна вода на хората, каза Дедев. Той не разбира как е минала процедурата по оценка на въздействието върху околната среда и водите (ОВОС).Имат съгласуване с ВиК, каза той и уточни, че за водните извори отговаря басейнова дирекция Пловдив. И сега имаме проблем с водата. Нямаме друга алтернатива за водата. Нямаме помпажна вода, нашата вода е изворна, допълни кметът.Ако тази кариера бъде изградена, ще има рязка промяна на климата. Земеделските култури ще бъдат засегнати, ще се промени начина на гледане. Това ще се отрази на населението.Местните жители настояват за мораториум върху разрешителното за дейността на кариерата и за нова оценка на въздействието върху околната среда, в която да бъде отразена и тяхната позиция.Преди 4 години след протести на жителите от региона проектът за кариера бе временно спрян.Димко Дедев недоумява как е получено съгласие на писмо от Регионалната дирекция по горите - има отказ на селата, всички хора в селата са против изграждането на кариера.В запитването до МОСВ Ивелина Василева (бивш екоминистър във второто правителство на Бойко Борисов) е подписала, че не се очаква въздействие върху водите, не се очаква влошаване на въздуха и че в района няма други обекти. Това противоречи на истината - в село братя Кунчеви има друга кариера. Това е кариера, това не универсален магазин, коментира Дедев.Ако се стигне до нейното изграждане, това ще е втората кариера в региона.", "date": "2018.08.22", "title": "Протестиращи блокираха пътя София-Бургас срещу строителство на кариера за варовик"}
{"url": "https://news.bg/world/vzriv-pred-kantorata-na-gratski-advokat-arbitar-v-mezhdunarodnata-targovska-palata.html", "text": "Силен взрив избухна до адвокатска кантора в Пирея, централна Гърция. Незначителни щети има на няколко съседни сгради и паркирани автомобили, съобщава изданието \"Прото тема\", цитирано от РИА Новости.По свидетелство на очевидци, около 2 часа през нощта, малко преди взрива до сградата е спрял автомобил, от него е излязъл човек и е сложил някакъв предмет пред входа. След това се е върнал в колата и се е скрил. Взривът е проехтял кратко след това.В сградата е кантората на адвокат Григориос Тимагенис, който се занимава с дела, свързани с морското право. Той е арбитър в арбитражната морска търговска палата на Гърция и в Международната търговска палата.Взривът е нанесъл щети на съседни сгради, в които са разположени финансовата инспекция на Пирея, клон на банка, гостилница и офиси. Повредени са паркирани в близост автомобили.Полицията е отцепила мястото на произшествието. Води се разследване.", "date": "2018.08.22", "title": "Взрив пред кантората на гръцки адвокат, арбитър в Международната търговска палата"}
{"url": "https://news.bg/health/bls-ne-e-skachano-po-korema-na-rodilkata-v-sliven.html", "text": "Като невярно определи твърдението, че е \"скачано по корема\" на починалата в Сливенска болница родилка д-р Стоян Борисов, главен секретар на БЛС и специалист по акушерство и гинекология.Повод за изявлението му пред bTV е  в Сливен. Според д-р Борисов методът \"Кристелер\" не е забранен и при него няма \"скачане по корема\". Може да има по-силен натиск, но екипът реагира според ситуацията.Всеки недостатък на здравната система се приписва на лекарската гилдия, според д-р Борисов.Припомняме, прийомът \"Кристелер\" е медицинска практика за избутване на плода с натиск върху корема на майката. Методът се прилага от XIX век. Целта е ускоряване на раждане при слаби напъни и липса на кислород за бебето. Той се прилага, когато жената не може да напъва, а бебето има нужда от кислород. При жената прийомът на Кристелер предизвиква огромна болка и невъзможност да напъва самостоятелно.Този метод е забранен в повечето европейски държави, но продължава да се прилага в България, Италия, Испания, Япония, Русия, Индия и Турция. Причината за неговата забрана са множеството усложнения както за майката, така и за плода.За друг случай с починала родилка в Плевен от края на юли, д-р Борисов заяви, че става въпрос за неуспешна интубация, което не се води лекарска грешка.Припомняме, ден по-рано, на 21 август от Министерството на здравеопазването обявиха, че има нарушение, не е прегледана устната кухина на жената преди операцията. Акушер-гинеколозите бяха обвинявани за този случай, но се оказа, че те нямат вина, каза още д-р Борисов. По думите му анатомията на всеки човек е индивидуална и при пълна упойка се променят действията на носоглъдката.Припомняме, информацията за  бе публикувана на 30 юли. Ръководството на болницата също назначи проверка.Близките на починалата изразиха .тогава обяви, че очаква предварителните доклади за починалата родилка в Плевен.Информацията излиза .", "date": "2018.08.22", "title": "БЛС: Не е скачано по корема на родилката в Сливен"}
{"url": "https://news.bg/society/s-kontsert-pred-ms-ot-detskiya-radiohor-na-bnr-branyat-dosegashniya-si-direktor.html", "text": "С изнасянето на втори пореден протестен концерт пред сградата на Министерския съвет в София от Детският радиохор се обявиха против отстраняване на диригентката Венеция Караманова.Междувременно протестиращите родители на деца от радиохора се оплакаха, че ръководството на държавната медия ги пришпорва да подписват обезпокоителни декларации.Подрастващите и техните родители негодуват, че не са били информирани за освобождаването на маестра Венеция Караманова. Вместо нея ръководството на Детския радиохор поема назначената преди месеци Теодора Димитрова, която спечели конкурса за диригент. Рокадата не е оставила възможност за плавно предаване на традициите на певческия хор, смятат родителите.Припомняме, на 20-и юли ръководството на националното радио внезапно прекрати договора на диригентката на хора - маестра Караманова.Ина Бояджиева, майка на хорист в старша възраст, коментира, че се изнася протестен концерт пред сградата на Министерският съвет, защото искат да бъдат чути от управляващите. Тя изрази съжаление, че в понеделник, когато са изнесли концерт пред БНР, не са били чути.Бояджиева настоява за оставките на Калина Траянова, продуцент на музикална къща БНР, която по думите й е забърка цялата каша. Майката иска и оставката на директора на дирекция на Музикалната къща на БНР Теодосий Спасов и отстраняването на управителния член на БНР Момчил Георгиев.Родителите на хористите са обезпокоени, защото предстои творческата подготовка на репертоара за новия сезон, която се провежда ежегодно от 58 години на Кранево. Там децата се поставят в изолирана среда, за да имитират условията на турне.Родителите са категорични, че без Маестра Караманова няма да пуснат децата си на Кранево, защото без нея творческата подготовка на хористите би се опорочила. Без подготовка на новия репертоар планираното за началото на месец ноември турне в Унгария, Австрия и Чехия ще пропадне, както и целият предстоящ концертен сезон.Министърът на културата Боил Банов покани децата и родителите на разговор.", "date": "2018.08.22", "title": "С концерт пред МС от Детския радиохор на БНР бранят досегашния си директор"}
{"url": "https://news.bg/world/ako-sasht-ni-napadnat-shte-udarim-i-sayuznitsite-im-zaplashi-iran.html", "text": "Висшият ирански духовник Ахмад Катами предупреди, че ако САЩ решат да нападнат страната му, Ислямската република ще удари и съюзници на американците в региона, информира Mizan News.Официалният представител разкритикува предложението на президента Доналд Тръмп за директни преговори между Вашингтон и Техеран, наричайки неговия ход \"диктаторски\", а не опит за създаване на диалог.\"\", подчерта Катами.През миналия месец Доналд Тръмп предупреди Иран, че ще пострада сериозно, ако заплаши Вашингтон. Но дни по-късно той обяви, че е готов за преговори с Техеран, ако поиска. Държавният секретар на САЩ Майк Помпео представи списък с условия, които Ислямската република трябва да изпълни преди да започнат официални преговори.", "date": "2018.08.22", "title": "Ако САЩ ни нападнат, ще ударим и съюзниците им, заплаши Иран"}
{"url": "https://news.bg/economics/ralitsa-agayn-ima-riskove-pri-zastrahovkite-grazhdanska-otgovornost-za-kolite.html", "text": "Има рискове в сектора на застраховките \"Гражданска отговорност\" за автомобилите. Те могат да доведат до нови сериозни проблеми. Това съобщи пред bTV Ралица Агайн, чиято  на Комисията за финансов надзор бе приета вчера на извънредно заседание на парламента.Агайн не назова конкретни компании. Посочи, че са предложени мерки срещу тези рискове.Средната цена по застраховка за автомобили и товарни коли до 5 тона на \"Олимпик\" е по-висока от средната за пазара за миналата година. До 11 ноември миналата година при средна цена за пазара 179 лв. на \"Олимпик\" е 196 лв. След това средната цена на пазара става 196 лв., а на \"Олимпик\" е 207 лв. Ако има по-ниски цени може да са в определена категория, но това не е средната цена\", обясни Агайн.По думите й, голямата загуба са тези 197 хил. полици, прекратени на 17 август. Загубата по тях би била около 9 350 000 лв. Тези суми трябва да бъдат възстановени от застрахователя в Кипър, но това ще се случи при процедурата по ликвидация. Назначеният в Кипър ликвидатор ще разпродаде имуществото.Запитана какво да правят сега застрахованите във фалиралата компания, та каза, че за причинени щети на пострадалия ще бъде платено обезщетение от Гаранционния фонд, но после Фонда ще си потърси парите от водача без полица. Виновният водач е краен платец, уточни Агайн.По думите й във фонда има 135 млн. лв. разполагаеми средства, има и значителни резерви.\"За миналата година премиите не са достатъчни да компенсират изплащането на обезщетения. ВКС прие и едно решение, което ще доведе до голям разход за застрахователите. Изискахме от тях адекватна ценова политика, което да адресира тези проблеми\", заяви тя, визирайки решението, с което се изплащат обезщетения на наследници.За подаването на поисканата й от правителството оставка след случая с фалита на \"Олимпик\", тя посочи, че това е бил личен избор, чрез който да запази репутацията си.\"Всичко възможно в правомощията на комисията и в моите е изпълнено. Но ситуацията ескалира политически и съм наясно, че са нужни и политически решения. Това е моят политически отговор\", каза тя.Бившият зам.-председател на КФН бе категорична, че в правомощията й няма указание да ходи при премиера и финансовия министър и да информира за подобни проблеми. \"КФН е колективен орган, има си и председател\", отговори тя на критиките.Агайн разказа какво е направено - на 10 май, когато в Кипър е отнет лиценза на компанията, са наложени реципрочните мерки, които се изискват по европейска директива - да се забрани сключването на нови договори и забрана за разпореждане с активи на клона на \"Олимпик\" в България.В същия ден тези разпоредби са изпратени до Гаранционния фонд, Имотния регистър, обявено е на страницата на КФН, съобщено е на банки, в Търговския регистър, публикувано е и в Държавен вестник.\"КФН не отнема лиценз на клон. Отнет е лиценз в Кипър\", посочи тя.Информация от мен за цени на полици не е искана и не съм я давала на премиера, добави тя.По повод проверките на ДАНС и прокуратурата в КФН тя уточни, че не са за първи път.Миналата година са отнети лицензите на две компании - ЗК \"Надежда\" и СиВЗК.Припомняме, над  заради фалита на кипърското застрахователни дружество \"Олимпик\". Те трябва да сключат нова полица с друго дружество от 18 август, събота. От  на водачите, които са \"изгорели\" от фалита на дружеството. Ако пътните полицаи установят водач с полица към \"Олимпик\", \"в първите няколко дни\" те само ще предупреждават, без да пишат сурови актове.От Комисията по финансов надзор (КФН) пък обявиха, че финансовите щети на българските водачи вследствие на фалита на застрахователя са . Щетите са по-ниски, заради сключването на полици на разсрочено плащане.Въпросът прекъсна и лятната почивка и на депутатите.  в деловодството на НС подписите с искане за извънредно заседание, а минути след това председателят на парламента Цвета Караянчева насрочи заседанието за днес.", "date": "2018.08.22", "title": "Ралица Агайн: Има рискове при застраховките \"Гражданска отговорност\" за колите"}
{"url": "https://news.bg/world/vavezhdame-25-mito-varhu-evropeyski-avtomobili-obyavi-tramp.html", "text": "Президентът на САЩ Доналд Тръмп обяви на митинг в Западна Вирджиния, че администрацията му ще въведе 25-процентово мито върху внос на автомобили от Европейския съюз, съобщават световни агенции.Пред поддръжници американският лидер говори за търговските преговори с ЕС и подчерта \"нечестните\" търговски пречки, които съюзът е наложил за автомобили от САЩ.Неравенството на пазара в Европа между американските и европейските коли трябва да бъде поправено с по-високи мита върху европейски автомобили, категоричен Доналд Тръмп.\"Вие не виждате много шевролети в центъра на Берлин\", илюстрира американският лидер гледната си точка.През юни милиардерът заплаши да въведе мита от 20% върху автомобили и автомобилни части от ЕС. Все още се проверява дали това ще е необходимо от гледна точка на националната сигурност. Търговският секретар Уилбър Рос заяви пред \"Уолстрийт джърнъл\", че финалният доклад е отложен заради търговските преговори с Канада, Мексико и ЕС.Вашингтон и Брюксел обтегнаха отношенията по-рано тази година, след като САЩ наложиха мита върху внос на стомана и алуминий от ЕС. Брюксел предприе реципрочни мерки. ", "date": "2018.08.22", "title": "Въвеждаме 25% мито върху европейски автомобили, обяви Тръмп"}
{"url": "https://news.bg/bulgaria/verizhna-katastrofa-zatrudni-dvizhenieto-na-bul-ivan-geshov-v-sofiya.html", "text": "Верижна катастрофа между четири автомобила е станала днес сутринта между бул. \"Иван Гешов\" и ул. \"Гюешево\", в посока бул. \"България\", съобщи bTV.Все още не е ясно как се е стигнало до инцидента.Един човек е откаран в болница с леки нараняванияДвижението е затруднено и се извършва само в средната лента.", "date": "2018.08.22", "title": "Верижна катастрофа затрудни движението на бул. \"Иван Гешов\" в София"}
{"url": "https://news.bg/world/sasht-i-meksiko-sklyuchili-printsipno-sporazumenie-za-nafta.html", "text": "Принципно споразумение между САЩ и Мексико за предоговаряне на Северноамериканското споразумение за свободна търговия (НАФТА) ще бъде обявено от представители на Белия дом в четвъртък в присъствието на президента Доналд Тръмп, съобщава \"Политико\".Но най-вероятно на пресконференцията няма да има представители на Мексико, тъй като не желаят да правят официалния изявления преди Канада да бъде включена в сделката.В материала се отбелязва още, че потвърждението ще разкрие кога Канада ще се обвърже с ревизиране на тристранния търговски договор.Източници обаче предупредиха, че графикът може да бъде променен, като това ще зависи от постигнатите резултати на срещата между американския търговски представител Робърт Лайтхайзър и мексиканския икономически секретар Илдефонсо Гуахардо в сряда.Допълва се, че Мексико настоява за сключване на споразумение преди 25 август, за да може настоящият президент Енрике Нието да се подпише преди да напусне поста на 1 декември.", "date": "2018.08.22", "title": "САЩ и Мексико сключили принципно споразумение за НАФТА?"}
{"url": "https://news.bg/society/sem-se-zaema-s-iskaniyata-na-detskiya-radiohor-na-bnr.html", "text": "Съветът за електронни медии (СЕМ) се интересува от проблемите Детския радиохор на Българското национално радио (БНР) и ние ще ви помогнем за разрешаването на вашите искания. Никога не е стояло на дневен ред неговото закриване.Това обяви председателят на Съвета за електронни медии София Владимирова на брифинг, на който присъстваха и родители на хористите, преди началото на заседанието на Министерския съвет.Владимирова поздрави подрастващите и техните родители, че не се безучастни и отстояват своите искания и увери, че ще се намери решение на проблема. Тя прикани на среща Детския радиохор на БНР и родителите им на среща в СЕМ, в петък от 15:00 часа.Културният министър Боил Банов също поздрави подрастващите и родители им по повод техните искания и протести във връзка със смяната или съчетаването на функциите на диригентите на радиохора. Банов отбеляза, че те се ползват с цялото уважение на Министерския съвет и радиото не е в подчинение на изпълнителната власт.\"Председателят на Съвета за електронни медии е тук и въпросите, които могат да бъдат дискутирани и да са решат, са в нейната област\", обясни културният министър. Той допълни, че ако държавата се намеси в работата на радиото, то това би било сериозно нарушение.Банов поясни, че не би могъл да отговори кои хора могат да бъдат назначени и как, защото по думите му подрастващите и техните родители, след като излязат от Министерски съвет, биха си помислили: \"Този ни замете и ни каза да се оправяме.\"Малко по-късно, в началото на редовното правителствено заседание премиерът Бойко Борисов също изрази своята позиция пред министрите. \"Надявам се шефът на Българското национално радио и Съветът за електронни медии (СЕМ) да си свършат работата. Не може децата да ги оставят да стоят навън. Да си поемат нещата.\"Думите на премиера са по повод протеста на Детския хор към БНР заради отстраняването на диригента им Венеция Караманова.От своя страна министърът на културата Боил Банов увери, че нещата ще се уредят.Министърът на културата Боил Банов коментира, че смисълът на демокрацията е медиите да не бъдат под влияние на правителството и премиера и да имат възможност за самостоятелен живот и самостоятелно мнение. \"Мисля, че нещата ще бъдат решени добре за всички\", каза още Банов. \"Да, ама са под нашия прозорец\", коментира премиера Бойко Борисов.,,Предал съм уважението от вас, както и от цялото правителство. Нека все пак се знае, че медиите не са под влияние на правителството'', заяви Банов.", "date": "2018.08.22", "title": "СЕМ се заема с исканията на Детския радиохор на БНР "}
{"url": "https://news.bg/bulgaria/alarmiraha-za-mazut-i-na-plazh-koral.html", "text": "Мазут се появи и на плаж \"Корал\", сигнализираха почиващи в района, съобщи BTV.Според тях причината за замърсяването е разливът от потъналия край Созопол кораб \"Мопанг\".Журналистът Михаил Заимов, който е и водолаз, пръв сигнализира за проблема с изтичането на мазут от потъналия преди 100 години кораб \"Мопанг\".Той обяви, че корабът е изпускал мазут и преди. Когато забелязал, че изпускането става по-масивно, информирал Морската администрация.По думите му, те са реагирали бързо и адекватно.Според Заимов в момента екологичната катастрофа на морското дъно вече е факт.\"Има опасност изведнъж корабът да получи допълнителни структурни разрушения и за една минута на повърхността да изплуват над 100 т гориво\", предупреди той. Той припомни, че проблемът касае риболовните стопанства, мидените ферми, както и живота на морското дъно.Доброволците водолази са затворили около 80% от отворите, но има места, където те не могат да достигнат и се налагат действия от Морска администрация.Според него те правят всичко по силите си, но в момента правомощията им са ограничени.Припомняме, корабът, който е потънал между Созопол и Черноморец през далечната 1921 г., Своевременно бяха предприети мерки за овладяване на разпространението на горивото. Институциите уверяват, че няма опасност за живота и здравето на гражданите.На 13 август, транспортният министър , но трябва да се вземат мерки за източването на останалото количество мазут от подводния съд.Ден по-късно стана ясно, че , като също така са монтирани и 1000 метра заграждения.Според геолога и водолаз Владимир Живков горивото от потъналите кораби е най-малката опасност. \"Опасни са корабите, които ежедневно се движат в Черно море\", допълва още Живков.", "date": "2018.08.22", "title": "Алармираха за мазут и на плаж \"Корал\""}
{"url": "https://news.bg/world/liderat-na-upravlyavashtite-v-rumaniya-opitaha-se-da-me-ubiyat.html", "text": "Ливиу Драгня, лидер на управляващата в Румъния Социалдемократическа партия, разкри, че през миналата година срещу него е имало опит за убийство. Той поясни, че четирима чужденци, които е трябвало да го ликвидират, са останали в Румъния за три седмици в топ хотел в Букурещ. Те са получили пари от \"много известен човек\", съобщава местният сайт Hotnews.ro.Драгня направи разкритията в телевизионно интервю за Antena 3 във вторник вечерта.\"\", разказа Драгня.На въпрос на водещия дали човекът, който е наел убийците, е Джордж Сорос, Драгня отговори: \"Не мисля за него, той мисли за мен\".Лидерът на социалдемократите също говори за насилието в центъра на Букурещ на 10 август, наричайки протеста \"неуспешен опит за преврат\". Той говори за \"паравоенна организация\" и още веднъж обвини президента Клаус Йоханис, че поощрява протестите. Драгня смята, че намесата на силите за борба с безредиците не е била непропорционална.Социалистът обяви, че иска отстраняването на Клаус Йоханис и се надява коалиционните му партньори да се съгласят на това. Според него премиерът Виорика Дънчила трябва да остане на поста до най-малко 2020 г., тъй като е много добър министър-председател.Около 100 000 души, предимно мирни протестиращи, организираха демонстрация срещу правителството на 10 август. Силите за борба с безредиците използваха водно оръдие и сълзотворен газ срещу тълпата. Повече от 450 души потърсиха медицинска помощ, а десетки бяха хоспитализирани. Някои протестиращи хвърляха бутилки и камъни, но на много видеоматериали се вижда как полицията бие мирни протестиращи. Повече от 380 души внесоха оплакване заради действията на полицията. Прокуратурата разследва 22 случая, припомня \"Ройтерс\".\"Видях неуспешен опит за преврат\", каза Драгня в първата си публична проява от протеста.", "date": "2018.08.22", "title": "Лидерът на управляващите в Румъния: Опитаха се да ме убият "}
{"url": "https://news.bg/world/trevoga-na-havayskite-ostrovi-zaradi-uragan-ot-peta-kategoriya.html", "text": "Обявиха тревога на Хавайските острови заради урагана \"Лейн\" от пета категория, съобщава ДПА.Губернаторът на Хавайските острови Дейвид Иге издаде заповед за извънредно положение, тъй като ураганът се приближава към островите. Иге подчерта, че \"никога не е виждал такава драматична промяна на времето\".\"Лейн\", който е придружен от вятър със скорост до 260 километра в час, се очаква да удари Хавайските острови в сряда и да остане до най-малко събота.Иге написа във \"Фейсбук\" и \"Туитър\", че заповедта за извънредно положение ще помогне да се подготвят. Той призова местните жители и туристите да се подготвят за голям удар.По-рано местните власти призоваха жителите да подготвят най-необходимото за следващите 14 дни и да проверят приятелите и съседите си.Късно вчера властите предупредиха за наводнения от сряда до петък.Всички училища са затворени от днес.", "date": "2018.08.22", "title": "Тревога на Хавайските острови заради ураган от пета категория"}
{"url": "https://news.bg/press/vtori-falit-na-zastrahovatel-ochakva-opozitsiyata-pochina-bivshiyat-basist-na-fsb-ivaylo-kraychovski.html", "text": "По-нисък данък, ако дадеш празен дом под наем на беденДържавата обмисля как да стимулира собствениците на пустеещи жилища да ги пуснат под наем и една от идеите е да им намали имотния данък, стана ясно по време на семинар в Пловдив, посветен на жилищните нужди на уязвими групи от населението.\"Една от предложените дейности в Националната жилищна стратегия е въвеждане в експлоатация на необитаемите апартаменти и къщи. Необходимо е собствениците им да бъдат стимулирани, може и с по-малки данъци, за да ги извадят на наемния пазар. Това пък би довело до отдаването на имота на ниска цена\", каза зам.-министърът на регионалното развитие Малина Крумова. Става въпрос за необитаваните жилища, които да минат за управление към общините. Празните домове у нас са към 1,2 млн., 98% от жилищата са частни, а 40% от българите живеят в пренаселени имоти.Втори фалит на застраховател очаква опозициятаЗа задаващ се втори фалит на застрахователна компания предупредиха депутати от опозицията. В кулоарите на парламента пред репортери на \"Труд\" те уточниха, че става въпрос за дружество, чийто собственик от дълги години живее в Швейцария.\"Има рискове и за други компании. Трябва да се засили контролът\", предупреди от парламентарната трибуна депутатът от БСП Румен Гечев по време на извънредното заседание на парламента. То бе свикано по искане на левицата заради казуса с фалиралото кипърско застрахователно дружество \"Олимпик\", което засяга около 200 000 българи. \"Собственикът се оказва испанец Диего - Диего Марадона на източването на средства. В Испания му е забранено да извършва каквато и да е търговска дейност. За девет години той е изкарал 180 млн. евро от застраховки на българския пазар. Същия не е направил нито една застраховка \"Гражданска отговорност в Кипър\", подчерта Гечев.Премиерът Бойко Борисов призна, че има съществен проблем в застраховането.БГ студенти бягат от Дания, отиват в Италия и ИспанияЗа да се видят най-желаните държави и направят изводи от кандидат-студентската кампания за 2018-а, \"Монитор\" се свърза с няколко агенции (\"Едланта\", Интеграл\", \"Дарби\" и \" \"Скай Лайнс\"), които подготвят нашите ученици за предстоящия им прием. Въпреки безплатното обучение от консултантска къща \"Дарби\" отчитат по-малък интерес за следване в Дания, което се дължи на променените критерии за кандидатстване там и притесненията на кандидатите дали ще успеят да ги покрият.Турция смята да се откаже от системата Аll inclusiveТуристическият сектор в Турция обмисля дали да не се откаже от системата Аll inclusive, пише вестник \"Хюриет\", позовавайки се на Конфедерацията на търговците и занаятчиите. Според бранша системата вече се е изчерпала и въпреки че броят на туристите е надхвърлил нивата от 2014 година, приходите не нарастват и дори намаляват.Турският министър на туризма и културата Мехмед Ерсой също смята, че нещо трябва да се промени и че страната трябва да се стреми към ръст на парите, които един турист оставя.Почина бившият басист на ФСБ Ивайло КрайчовскиНа 57-годишна възраст внезапно почина известният български музикант и бивш басист на ФСБ Ивайло Крайчовски.В групата е от 1983 г., когато след прослушване заменя напусналия Александър Бахаров. Участва и в записите на албума ФСБ VI.След това инициира създаването на супергрупата \"Стари муцуни\", в която е заедно с Георги Минчев, Петър Гюзелев, Валди Тотев, Георги Марков и др. Участва в редица други формации. Бил е музикален директор на \"София филм фест\", зам.-председател на Българската изпълнителска асоциация и член на асоциацията на звукозаписните студиа в България. Един от двигателите на феста \"Цвете за Гошо\".Държавата може да наложи нов данък на почти всяка фирмаВсички компании с над 20 служители да са задължени да наемат определен брой хора с увреждания, а ако не изпълнят квотата си, да заплащат месечна компенсация в размер на 30% от размера на минималната работна заплата (или 153 лв. месечно при сегашния минимален праг). Парите ще се събират във фонд за заетост на хората с увреждания, който ще се управлява от няколко държавни структури, но в него няма да има нито представители на работодателите, нито на хората с увреждания. Това е една от идеите, залегнали в проекта на нов Закон за хората с увреждания, стана ясно от позиция на Българската стопанска камара (БСК) по текстовете. Проектът все още е в процес на доизглаждане от страна на социалното министерство и не е ясно дали тези текстове ще намерят място в последния му вариант. Ако все пак бъдат приети, на практика ще се въведе квазиданък за работодателите, обръщат внимание от БСК.Скандалът \"Олимпик\" разкри прогнилата властМилиони евро е източила от България ЗК \"Олимпик\", оперира почти само у нас, а собственикът й няма лиценз дори в родната си страна. Въпреки това с години фирмата е действала необезпокоявано у нас, а ДАНС и КФН са бездействали. Това лъсна след извънредното заседание на парламента.\"Фирма, която няма нито една полица в Кипър, е решила да оперира само в България. Решила го е заради българските институции, които спят от 2009 г., докато тя точи пари\", разгневиха се от БСП.Ликвидаторът на \"Олимпик\" Павлос Накузи потвърди пред БНР, че в Кипър от 10 хил. автомобилни застраховки на дружеството две хиляди са на българи, през наши застрахователни брокери. Оборотът й в България е около 25 млн. евро, докато в Кипър - под 5 млн. евро.БСП настоя Цачева и Даскалова незабавно да бъдат отстранени и да понесат отговорност за неработещия Търговски регистър.", "date": "2018.08.22", "title": "Втори фалит на застраховател очаква опозицията, Почина бившият басист на ФСБ Ивайло Крайчовски"}
{"url": "https://news.bg/disasters/silen-trus-lyulya-venetsuela.html", "text": "Много силно земетресение с магнитуд 7,3 по скалата на Рихтер разлюля северното крайбрежие на Венецуела, предаде Ройтерс. Агенцията се позова на Американския геологически институт.Земетресението е усетено в столицата Каракас.Епицентърът е бил близо до град Гуирия.Издадено е предупреждение за цинами.", "date": "2018.08.22", "title": "Силен трус люля Венецуела"}
{"url": "https://news.bg/int-politics/shefat-na-kampaniyata-na-tramp-kriel-danatsi-i-vartyal-partiyni-kasi.html", "text": "Бившият шеф на предизборната кампания на президента на САШ Доналд Тръмп - Пол Манафорт, беше признат за виновен по обвиненията за данъчна и банкова измами, предаде АП.Агенцията отбелязва, че той е признат за виновен по осем обвинения.Пол Манафорт изслуша решението на съдебните заседатели с каменно лице. Той е заплашен от затвор от 80 години.Президентът на САЩ Доналд Тръмп заяви, че е \"силно натъжен\" от делото срещу Манафорт. Тръмп направи коментара си, след като кацна в Западна Вирджиния, за да участва в митинг. Това изобщо не е свързано с мен. Не е свързано с руския заговор. Това е лов на вещици и позор, емоционално заяви Тръмп.Президентът на САЩ не пропусна да отбележи, че разследването на Робърт Мюлър е лов на вещици.Анализатори очакват присъдата за Манафорт сериозно да разклати позициите на Доналд Тръмп в навечерието на ключови избори в САЩ.Това е първото дело, произтичащо от разследването на специалния прокурор Робърт Мълър за намеса на Русия в изборите в САЩ през 2016 г. и възможно съглашателство между Москва и кампанията на президента Доналд Тръмп.", "date": "2018.08.22", "title": "Шефът на кампанията на Тръмп криел данъци и въртял партийни каси"}
{"url": "https://news.bg/world/momiche-zasne-legendarnoto-chudovishte-nesi.html", "text": "12-годишно момиче засне с мобилния си телефон легендарното чудовище от езерото Лох Нес - Неси, отбелязва в. \"Мирър\".Шарлот Робинсън е направила снимката на 17 август. Това е станало на първия ден от нейната ваканция. Тя се разхождала със своите родители, когато забелязала чудовището.Момичето не се поколебало и заснело легендарното чудовище със своя мобилен телефон.Експертът по Неси - Стив Фелтъм заяви, че това е най-добрата снимка на чудовището за последните години.", "date": "2018.08.22", "title": "Момиче засне легендарното чудовище Неси"}
{"url": "https://news.bg/regions/dete-postrada-na-ekopateka-v-tran.html", "text": "Петгодишо дете е пострадало по време на разходка по екопътеката в Трън. Момченцето е било заедно с родителите си и е паднало от 2 метра височина.Инцидентът е станал във вторник следобед, припомня БНР. Бащата реагирал незабавно и успял да извади детето измежду скалите, още преди да пристигнат екипите на Спешната помощ и пожарната.При падането детето е наранило главичката си, има охлузени рани и подкожни хематоми. Екопътката в Трън не е в добро състояние и се нуждае от ремонт. Предстои обявяването на обществена поръчка, съобщи на една от последните сесии кметът Цветислава Цветкова.", "date": "2018.08.22", "title": "Дете пострада на екопътека в Трън"}
{"url": "https://news.bg/world/vlizat-v-sila-sanktsiite-na-sasht-sreshtu-kremal.html", "text": "Влизат в сила санкциите на САЩ срещу Кремъл. Белият дом наказва Русия заради случая \"Скрипал\", отбелязва АП.За Русия няма да се изнасят стоки с двойно предназначение и технологии, така и на електроника, компоненти и технологии за петролната индустрия.Освен това Белият дом си запазва правото след три месеца да преразгледа санкциите. Тогава може да се въведат нови рестриктивни мерки.След седмици на разследване американските власти намериха Русия за виновна в опита за отравяне с нервнопаралитичния агент \"Новичок\" на бившия руски двоен агент Сергей Скрипал и дъщеря му Юлия във Великобритания.Американските санкции идват на фона на призива на Великобритания за затягане на санкциите срещу Кремъл заради случая \"Скрипал\".", "date": "2018.08.22", "title": "Влизат в сила санкциите на САЩ срещу Кремъл"}
{"url": "https://news.bg/world/bivsh-advokat-na-tramp-izliza-na-svoboda-sreshtu-usd500-000.html", "text": "Бившият адвокат на президента Доналд Тръмп - Майкъл Коен излиза на свобода срещу $500 000, предаде АП. Присъдата срещу него се очаква през декември.Бившият личен адвокат е заплашен от затвор от 46 до 63 месеца. Отделно той може да бъде глобен. Самият Майкъл Коен се призна за виновен за данъчна и банкова измами, но и в прекрачване на правилата за финансиране на политическа кампания.Все пак адвокатът успя да се договори с ФБР и прокуратурата преди началото на съдебното дело.Сделката на адвоката с прокуратурата се отнася за разследване на злоупотреби с общо 4.5 милиона долара.Сензационното е, че Майкъл Коен признава, че злоупотребите са били извършени \"в координация и по нареждане на кандидат за федерален изборен пост\". Под тази законова формулировка \"изплува\" Доналд Тръмп. Така той е посочен като съучастник във федерално престъпление.През последните десет години Майкъл Коен движеше всички големи дела на Доналд Тръмп. Адвокатът минава за един от най-доверените хора на сегашния президент.Пледирането на Майкъл Коен за виновен е успех за специалния прокурор Робърт Милър, който разследва евентуална намеса на Русия в президентските избори през 2016 г. и възможно съглашателство между Кремъл и кампанията на президента Доналд Тръмп.", "date": "2018.08.22", "title": "Бивш адвокат на Тръмп излиза на свобода срещу $500 000"}
{"url": "https://news.bg/world/politsiyata-v-gartsiya-zasilva-kontrola-na-dvizhenieto.html", "text": "Полицията в Гърция засилва контрола на движението. Това обобщават гръцките медии.Около 1 279 шофьори са извършили нарушения. Интензивни проверки в цялата страна се извършват от полицията. Полицията съобщи, че 345 шофьори са глобени заради преминаване на червен светофар и 479 са наказани за незаконно изпреварване. Други 473 шофьори са хванати да шофират без Гражданска отговорност.Полицията е спряла от движение над 15 157 автомобила от 13 до 19 август, като лъвският дял е на остров Крит - 129 в Ираклио и 66 в Хания.Други 66 нарушения са от Серес в Северна Гърция, 63 в Атика и 58 в Драма.", "date": "2018.08.22", "title": "Полицията в Гърция засилва контрола на движението"}
{"url": "https://news.bg/world/andryu-bransan-e-pod-zasilena-ohrana.html", "text": "Турската полиция засили охраната на американския пастор Андрю Брансън, съобщава в. \"Хюриет\".Полицаите са на дежурство на улицата близо до къщата на пастора, непрекъснато патрулират наблизо и проверяват подозрителни минувачи и превозни средства.Андрю Брансън е получил и пътечка за бягане. Това е станало по негово искане с мотива за здравословни причини.По-рано американският министър на финансите Стивън Манчин обяви готовност да наложи допълнителни санкции срещу Турция, ако американският пастор Андрю Брансън не бъде освободен. Вашингтон вярва, че Анкара е арестувала Брансън за отмъщение. Турция иска екстрадицията от САЩ на проповедника Фетулах Гюлен. Анкара го обвинява, че е организирал опит за преврат през лятото на 2016 г.", "date": "2018.08.22", "title": "Андрю Брансън е под засилена охрана"}
{"url": "https://news.bg/int-economics/skok-na-prodazhbite-na-novi-koli-v-rumaniya.html", "text": "Около 75 300 нови автомобила са регистрирани в Румъния през първите седем месеца на тази година. Това е ръст от една трета в сравнение със същия период на 2017 г.Това разкриват румънски медии.Междувременно броят на регистрираните автомобили показва спад от 7% до 274 200, според официални данни от отдел \"Лицензи и регистрации\" - DRPCIV.През юли броят на регистрираните нови автомобили се увеличи с 34%, достигайки над 15 200 бройки.Най-продаваните модели са Dacia, регистрирани са над 4800 броя, с 41% повече от юли 2017 г., следвани от Skoda (1345 единици, + 33%), Volkswagen (1 309 единици, + 13% ) и Ford (964 броя, + 27%).", "date": "2018.08.22", "title": "Скок на продажбите на нови коли в Румъния"}
{"url": "https://news.bg/politics/sgs-registrira-partiya-volt.html", "text": "Софийският градски съд (СГС) вписа в регистъра на политическите партии и Европейска партия Волт. Решението бе обнародвано във вчерашния брой на Държавен вестник, съобщиха от партията.Формацията беше уредена на 19 май 2018 г. За неин председател беше избран Настимир Ананиев.\"Вижте в какви времена живеем, анти-европейски движения и риторика набират скорост под влиянието на глобалните играчи, които не искат силна и консолидирана Европа на световната сцена. Във Волт ще работим с всички сили за силна България в Европа, но и силна, обединена и федерална Европа като цяло\", заяви Ананиев.Европейска партия Волт е част от първата паневропейска платформа Волт Европа, която има за цел да участва на изборите за европейски парламент, които ще се проведат през месец май 2019 г.Българската формация беше втората партия, която се учреди след Волт Германия (уредена на 3-ти март 2018 г.) част от европейската мрежа на Волт.Сега вече в осем европейски страни има уредени партии от мрежата на Волт Европа - Германия, България, Белгия, Холандия, Италия, Испания, Швеция и Дания. През октомври ще бъдат учредени партии в Австрия и Франция.Волт Европа е проевропейско движение, което заявява, че ще работи за обединена и федерална Европа. Европа на една скорост, с единна армия и прокуратура. Като приоритет на тази Европа посочват гражданите и микро и семейният бизнес. Европа, в която личното достойнство, гражданската свобода, работещото правосъдие, равните възможности и устойчивата среда са основни ценности.Паневропейското движение е почти готово и със своята програма. Сред основните приоритети са United Europe (Обединена Европа), Smart State (Умна държава), Unleash Entrepreneurship and Small Businesses (Да дадем път на предприемачеството и малкия бизнес), No region will be left behind, captain (Никой регион няма да остане зад борда), Establish a circular economy (Работеща кръгова икономика), Turn Education around (Образование на фокус).", "date": "2018.08.22", "title": "СГС регистрира партия \"Волт\" "}
{"url": "https://news.bg/world/pravitelstvena-kriza-v-avstraliya.html", "text": "Правителствената криза в Австралия се задълбочи. Най-малко 10 министри са предложили да подадат оставка.Премиерът Малкълм Търнбул запази лидерския си пост в Либералната партия на Австралия на гласуване вчера, след като получи 48 гласа срещу 35 за министъра на вътрешните работи Питър Дътън. Вотът се проведе след бунт в редиците на партията. Някои либерални политици са против плановете му да обвърже целите за намаляване на въглеродните емисии със закон в момент, когато е регистриран скок на цените на електроенергията, информира АФП.Въпреки че Търнбул победи на вътрешните избори, десетки либерални депутати не искат да бъде техен лидер. Дътън работи усилено за привличане на по-голяма подкрепа за лидерския пост. Той напусна министерството след неуспешните вътрешни избори. Други най-малко девет министри също предлагат да подадат оставка, според ABC и Sky News. Сред тях са здравният министър, търговският министър и други.До момента Търнбул е прие оставките само на Дътън и на министъра за международно развитие.Ако стане премиер, Дътън заяви, че ще се фокусираха върху намаляване на цените на електроенергията, ограничаване на имиграцията и повече инвестиции за районите, които се борят със засушаване.Някои медии съобщават, че тази седмица ще има още едно предизвикателство за Търнбул, но поддръжници на Дътън сигнализираха, че най-вероятно ще е през следващия месец след връщането на парламента от ваканция.", "date": "2018.08.22", "title": "Правителствена криза в Австралия"}
{"url": "https://news.bg/crime/26-migranti-vav-vila-kray-svoge-otkriha-politsaite.html", "text": "Канал за незаконен трафик на нелегални мигранти е разбит от Националната полиция с помощта на полицаите от Своге и София.Арестувани са 26 незаконни мигранти. Задържани са трима мъже - двама българи и чужденец с хуманитарен статут, които по първоначални данни съпричастни към престъпната дейност. Те са на 48 г., 34 и 26 г. Операцията е проведена на 20 август на територията на РУ-Своге, след получен сигнал за незаконен трафик. Според данните групата се е канела на транспортира мигрантите от от адрес в Искърското дефиле до западната ни граница. За целта ще се използва микробус, а лек автомобил ще служи за отцепка.Чужденците и тримата каналджии са задържани в момент на тръгването им. В буса са установени 8 мигранти - по техни данни иракчани от кюрдски произход. Още 18 иракчани от кюрдски произход, сред които е имало и две семейства с 5 малолетни деца, са открити във вилата, която е служила за убежище на мигрантите.По случая е образувано досъдебно производство по чл. 281 от НК. Тримата каналджии са задържани и с прокурорско постановление им е наложена временна мярка за задържане за срок до 72 часа.", "date": "2018.08.22", "title": "26 мигранти във вила край Своге откриха полицаите"}
{"url": "https://news.bg/world/sasht-rusiya-zatana-v-siriya-iran-tryabva-da-napusne.html", "text": "Русия \"затъна\" в Сирия и търси други държави да финансират възстановяването на страната. Това заяви съветникът на Белия дом по национална сигурност Джон Болтън.Това според него е възможност за Вашингтон да настоява за изтегляне на иранските сили от арабската държава.В интервю за \"Ройтерс\" по време на посещение в Израел Болтън отбеляза, че контактите на САЩ с Русия не включват разбирателство за операция на сирийските сили срещу бунтовниците в Идлиб. Но той предупреди срещу всяко използване на химическо или биологично оръжие там.Нашите интереси в Сирия са да приключим с унищожаването на халифата на ДАЕШ (\"Ислямска държава\") и да се справим с продължаващата терористична заплаха от ДАЕШ, каза той и добави, че Вашингтон също се притеснява от присъствието на ирански милиции.\"И това са проблемите, които ни задържат там\", изтъкна той.Болтън поясни още, че руският президент Владимир Путин е отбелязал на срещата си с Доналд Тръмп в Хелзинки на 16 юли, че Москва не може да изгони иранците от Сирия.\"\", изтъкна Болтън, който ще се срещне с руския си колега Николай Патрушев в Женева в четвъртък.Съветникът на Тръмп предупреди, че САЩ ще отговорят, ако бъдат използвани химически оръжия в Идлиб.Той увери, че САЩ не искат промяна на правителството на Иран, а промяна на поведението на Ислямската република.\"\", обяви Болтън на пресконференция в Йерусалим, където проведе разговори с израелски лидери.По думите му върнатите от Вашингтон санкции са оказали голямо влияние върху иранската икономика и общественото мнение в Ислямската република.Джон Болтън е на мнение, че кризата между Турция и САЩ може веднага да бъде прекратена, ако Анкара освободи американския пастор Андрю Брънсън. Според него катарските пари няма да помогнат на икономиката на Турция.Съветникът на Белия дом също коментира, че администрацията на Тръмп не е обсъждала САЩ да признае Голанските възвишения за израелска суверенна територия.", "date": "2018.08.22", "title": "САЩ: Русия „затъна” в Сирия, Иран трябва да напусне"}
{"url": "https://news.bg/economics/pod-18-ot-balgarite-patuvali-v-chuzhbina-predi-lyatoto.html", "text": "По-голямата част от пътувалите през второто тримесечие на 2018 г.- 77.7% са пътували само в страната, а 17.5% - само в чужбина. Едва 4.8% са пътували както в страната, така и в чужбина, , съобщават от Националния статистически институт (НСИ).Общо 1 084.9 хил. българи са реализирали туристически пътувания през същото тримесечие. По-голямата част от туристическите пътувания на лицата на възраст 15 и повече навършени години както в страната (44.3%), така и в чужбина (65.6%) са били с цел \"почивка и екскурзия\"В сравнение със същото тримесечие на 2017 г. броят на пътувалите в страната намалява с 12.4%, докато броят на пътувалите в страната и чужбина и само в чужбина се увеличава съответно с 58.3 и 22.4%.През второто тримесечие на 2018 г. най-много са пътували българите на възраст 25 - 44 години - 431.4 хил.Във всички възрастови групи преобладава относителният дял на пътуванията в страната, като най-висок е този дял при лицата на възраст 45 - 64 години - общо 80.4%.Най-много в чужбина пътуват лица на възраст 15 - 24 години.През второто тримесечие на 2018 г. общия брой лични пътувания е 91.3%.При разходите за пътувания е страната най-голям е процентът за храна -39.8%, а в чужбина най-много се отделя за транспорт - 29.2%.За същото тримесечие на годината средният разход при пътуване с лична цел на лице над 15 години в страната е 180.89 лв., а в чужбина 610.77 лв.Същевременно разходите за професионално пътуване на един човек са средно 157.73 лв. в страната и 1 053.72 лв. в чужбина.", "date": "2018.08.22", "title": "Под 18% от българите пътували в чужбина преди лятото"}
{"url": "https://news.bg/world/berlin-otchita-rast-na-salafitite-kraynodesnite-i-kraynolevite.html", "text": "Берлин отчита ръст на салафитите, крайнодесните и крайнолевите, информира \"Политико\".Германският всекидневник \"Тагешпигел\" цитира доклад на берлинската служба за защита на конституцията, който все още не е публикуван.От доклада става ясно, че германската столица е дом на растящ брой последователи на радикалния ислям и членове на крайнодесни и крайнолеви групи.Броят на мюсюлманите в столицата, които са поклонници на салафизма, е нараснал от 840 на 950 през 2017 г. Това се потвърждава и на национално ниво. Данни на вътрешното министерство от миналата година показват, че 10 800 души са последователи на салафизма в сравнение с 9 700 през 2016 г. В доклада министерството описва салафизма като \"основен източник за набиране на екстремисти за джихад\", въпреки че \"политическият салафизъм обикновено се разграничава от прибягването към насилие\". Допълва се, че анализ на последните терористични атаки в Германия и Европа показва, че \"джиахдистките действия често са предшествани от салафитска радикализация\".В Берлин също се отчита ръст на последователите на движение \"Граждани на райха\", което се бори за връщане на Германия в границите от преди Втората световна война и отхвърля легитимността на съвременната германска държава. Движението наброява 500 члена в столицата в сравнение с 400 година по-рано. Около 100 души са определени за крайнодесни екстремисти.Броят на престъпленията от крайнодесни групи остава на ниво 700.Крайнолявата група Rote Hilfe леко е увеличила поддръжниците си до 1 450 членове в Берлин в сравнение с 2016 г. 980 крайнолеви активисти се смята, че са склонни към насилие.", "date": "2018.08.22", "title": "Берлин отчита ръст на салафитите, крайнодесните и крайнолевите"}
{"url": "https://news.bg/health/podobryava-se-sastoyanieto-na-lekarkata-padnala-ot-7-iya-etazh-v-kv-lyulin.html", "text": "Състоянието на падналата от 7-мия етаж лекарка се подобрява. Това стана ясно на брифинг на директора на болница \"Пирогов\" Асен Балтов.\"Направени са 12 интервенции до момента, като във времето те са така разпределени, за да щадят максимално пациента\", поясни Балтов.Припомняме, лекарката Ирена Иванова падна от 7-ия етаж на блок в столични кв. \"Люлин\" на 20 юли.Тя е постъпила с фрактури на тазовия пръстен, бедрените кости, ходилата, капачките и раменната кост.Професорът отправи благодарности към всички екипи, които се отзовават и правят всичко по силите си в подобни случаи.\"Към момента отбелязваме стабилизиране на състоянието и възстановяване на жизнените функции\", заяви Стоян Миланов, началник на Специализиран комплекс по анестезиология и интензивни грижи.По думите му повечето проблеми, които са възникнали след инцидента, са преодолени.\"На този етап тя е под нужните интензивни грижи\", допълни Миланов.По инициатива на служителите от университетската спешна болница, в помощ на пострадалата лекарка.", "date": "2018.08.22", "title": "Подобрява се състоянието на лекарката, паднала от 7-ия етаж в кв.\"Люлин\""}
{"url": "https://news.bg/politics/kabinetat-prie-plan-i-merki-za-vlizaneto-ni-v-chakalnyata-na-evrozonata.html", "text": "Правителството одобри План за действие, включващ конкретни мерки за присъединяване към Валутния механизъм II (ERM II) и към Банковия съюз до юни 2019 година, съобщиха от пресслужбата на Министерски съвет.В одобрения План за действие са включени мерки, които следва да бъдат изпълнени до края на месец юни 2019 година.Мерките:С изпълнението на тези мерки ще се осигури спазването на поетите ангажименти в областта на политиката, които са от голямо значение за плавния преход към \"чакалнята\" на Еврозоната и към Банковия съюз до юли 2019 година, пишат още от МС.Крайният резултат - да се въведе еврото след изпълнение на всички критерии за конвергенция, в съответствие с член 140 от Договора за функционирането на Европейския съюз.Документът е изготвен вследствие на изпратеното на 29 юни 2018 г. официално писмо от министъра на финансите и управителя на Българска народна банка за участие страната ни в Единния надзорен механизъм (ЕНМ) чрез установяване на тясно сътрудничество с Европейската централна и за намеренията на страната за кандидатстване във Валутния механизъм II, което получи и политическата подкрепа на Еврогрупата.", "date": "2018.08.22", "title": "Кабинетът прие план и мерки за влизането ни в чакалнята на Еврозоната"}
{"url": "https://news.bg/politics/kiril-voynov-vremenno-oglavi-damtn.html", "text": "Бившият шеф на националната пожарна о.р. ген. Кирил Войнов бе стана временно изпълняващ функциите на председател на Държавната агенция за метрологичен и технически надзор (ДАМТН). Това решиха министрите от кабинета Борисов-3, съобщиха от МС.До сега длъжността председател на агенцията се изпълняваше от Петър Горновски, който е в продължителен болничен.За да се осигури нормалното функциониране на ДАМТН и да не се препятства дейността й, се налага до завръщането на титуляря да бъде определен временно изпълняващ функциите на председател.До момента Кирил Войнов изпълнява длъжността заместник- председател на ДАМТН. Той притежава необходимото ниво на образование и професионална компетентност да изпълнява функциите на председател на Държавната агенция за метрологичен и технически надзор. Предлаганата кандидатура е съобразена с изискванията на Закона за администрацията.", "date": "2018.08.22", "title": "Кирил Войнов временно оглави ДАМТН"}
{"url": "https://news.bg/education/pravitelstvoto-dava-blizo-3-mln-lv-za-shkafcheta-v-uchilishtata.html", "text": "Правителството осигури общо 5 618 978 лева за дейностите по Националната програма \"Осигуряване на съвременна образователна среда\", одобрена през 2018 г.С 2 869 295 лева ще бъдат закупени 111 хиляди ученически шкафчета от 588 общински училища.В тях учениците ще могат да съхраняват учебници, помагала и други материали, както и екипи за физическо възпитание и лични вещи.Този модул е въведен като една от мерките за олекотяване на ученическите раници.83 общински училища ще получат 793 337 лева за оборудване на стаи в полуинтернатни групи за часовете по интереси.Финансира се закупуване на обзавеждане, консумативи и материали, книги и игри.320 615 лева се отпускат за ремонт и оборудване на учебни кабинети за професионална подготовка и учебно-производствени бази на 8 училища, както и за осигуряване на учебни видеофилми и софтуерни продукти.1 635 731 лева ще са за закупуване на уреди, прибори, пособия и други консумативи за осигуряване на по-добра практическа дейност по биология и здравно образование, физика и астрономия и химия и опазване на околната среда в VII и в IX клас за 1879 общински училища.", "date": "2018.08.22", "title": "Правителството дава близо 3 млн.лв. за шкафчета в училищата"}
{"url": "https://news.bg/world/evropa-se-nuzhdae-ot-severen-potok-2-vyarva-putin.html", "text": "Европейският пазар се нуждае от проекта \"Северен поток-2\", тъй като потреблението на газ расте и резервите на континента се изчерпват.Това заяви президентът на Русия Владимир Путин по време на пресконференция след разговори с финландския си колега в Сочи, съобщават световни агенции.\"\", каза Путин.Той добави, че Русия е оптимален доставчик на газ за европейската икономика заради обема и разстоянието.Руският лидер коментира и други теми.Путин смята, че западните санкции са безсмислени и контрапродуктивни. Според него срещата с Доналд Тръмп е била полезна, но никой не очаква всички проблеми да бъдат разрешени само с два часа разговори.НАТО доближава военната си инфраструктура до руската граница. В отговор Русия трябва да укрепи своята инфраструктура, предупреди държавният глава на Русия. По думите му НАТО отказва да обсъжда с Москва правила за военните полети.", "date": "2018.08.22", "title": "Европа се нуждае от „Северен поток-2”, вярва Путин"}
{"url": "https://news.bg/crime/prokuraturata-vnese-v-sada-obvinenieto-sreshtu-ivancheva-hristova-i-dyulgerov.html", "text": "Прокуратурата е внесла в Специализирания наказателен съд обвинителния акт срещу Десислава Иванчева, Биляна Христова и Петко Дюлгеров.Иванчева, Христова и Дюлгеров са обвинение за престъпление по чл.302а, вр. чл.302, т.1 и т.2, вр. чл.301, ал.1, пр. І и ІІ от НК.Според членовете в Наказателния кодекс се предвижда те да получат присъда до 30 години затвор. Делото е разпределено на ХІV състав с председател съдия Иво Хинов, съобщават от спецпрокуратурата.Припомняме, Десислава  на бул. \"Васил Левски\" в центъра на София на 17 април тази година. В колата на кметицата бяха открити 70 000 лева, които тя взела като подкуп според прокуратурата. Заедно с Иванчева беше задържана и заместничката ѝ в \"Младост\" Биляна Петрова, а бившият кмет Петко Дюлгеров е задържан отделно, но в същия ден.На 7 юни Специализираният апелативен съд  в район \"Младост\".Всички обвинени се намират в ареста с мярка за задържане под стража, като вчера Освен проблематичното според много правозащитни организации , имаше и други факти, които предизвикаха общественото внимание - отделянето на Иванчева и Христова в стъклен кафез в съдебна зала, както и конвоирането на  до лечебно заведение преди няколко седмици.Тезата на обвинението, която беше обяснена от разследващите след ареста беше, че Десислава Иванчева  на инвеститори, което се превръщало в повод за искане на подкуп. В случая исканият  който сътрудничи на разследването.Бившият кмет Петко Дюлгеров е посредник в случая. Преговорите за подкупа са се водили повече от 3 месеца.Иванчева бе арестувана със 70 000 евро, които, според прокуратурата, са само първа вноска от целия искан подкуп -250 000 евро. Преговорите за подкупа са се водили повече от 3 месеца.Парите бяха открити в кашон в багажника на служебната кола, която е ползвала Десислава Иванчева, а според разследващите кметицата, а и другите двама, \" заради досега си с парите. Това е едно от нещата, които адвокатите на Иванчева и Петкова категорично отричат.", "date": "2018.08.22", "title": "Прокуратурата внесе в съда обвинението срещу Иванчева, Христова и Дюлгеров"}
{"url": "https://news.bg/regions/spirat-poslednata-cheshma-v-selo-lyulyakovo.html", "text": "Шести ден село Люляково, община Генерал Тошево, е без вода, съобщи БНР.Около 400 жители на селото са без вода, като единственият им източник е селската чешма. Кметът на общината Генади Димитров обаче съобщи, че вероятно ще се наложи водоподаването и към нея да бъде спряно.\"Днес очаквам да спре и последната чешма в селото. Организирал съм цистерни, хората да си пълнят вода за животните\", заяви кметът. Къщите, които се намират в по-високите части на селото, от месец са с нарушено водоподаване.Жителите на населеното място се готвят за протести.За проблема на селото са информирани редица институции в страната, включително и Министерството на регионалното развитие и собственикът на местното ВиК дружество.По думите на Генади Димитров, трябва да бъде изградено алтернативно трасе от съседното село Малина, където има помпена станция.\"Всяка година по 2-3 подписки до министерства, до омбудсмана сме писали, къде ли не - никаква реакция отникъде\", отбеляза Димитров. ", "date": "2018.08.22", "title": "Спират последната чешма в село Люляково"}
{"url": "https://news.bg/world/pol-manafort-rabotil-i-v-kirgizstan-za-zasilvane-pozitsiite-na-rusiya.html", "text": "Пол Манафорт, чиято работа като политически консултант в Русия и Украйна доведе до осъждането му на затвор в съд във Вирджиния, е работил много мащабно в бившия СССР, показва ново разследване, цитирано от \"Гардиън\".Според информацията, публикувана от медията за разследваща журналистика Project, Манафорт и Константин Килимник са изпратени в Киргизстан през 2005 г., където са поощрявали руските интереси, включително и затваряне на американската военна база в Манас.Пътуването им до централноазиатската държава е финансирано от руски олигарх, който по-късно беше санкциониран от САЩ заради намеса на президентските избори през 2016 г.\"\", сподели бивш член на екипа на Манафорт от Украйна. Колега на Килимник потвърди пред Project, че двамата са работили там.Килимник работил в страната за тогавашния нов президент Курманбек Бакиев, който пое властта след Революцията на лалетата. Така за втори път Манафорт се озовава в бивша съветска република малко след \"цветна революция\".Докато работата на Манафорт в Киргизстан не беше известна до момента, изтекли в публичното пространство документи разкриха, че той е прехвърлил пари, получени от украинска политическа партия, в офшорни сметки, които е открил в Киргизстан.Статията в Project е написана от разследващите журналисти Мария Жолобова и Роман Баданин.Вчера Манафорт беше признат за виновен по 8 от 18 обвинения, включително за данъчни и банкови измами. Той може да бъде вкаран в затвора до края на живота си.Междувременно днес президентът на САЩ Доналд Тръмп използва \"Туитър\", за да коментира съдбата на Манафорт., написа Тръмп в социалната мрежа.Голям брой обвинения, десет, не можаха дори да бъдат решени в случая срещу Пол Манафорт. Лов на вещици, продължи американският лидер.", "date": "2018.08.22", "title": "Пол Манафорт работил и в Киргизстан за засилване позициите на Русия"}
{"url": "https://news.bg/regions/peshterata-dobrostanski-biser-ostava-prazna-do-petak.html", "text": "Пещерата \"Добростански бисер\" (Ахметьова дупка) край Асеновград не се посещава от туристи вече в продължение на седмица. Пещерата е затворена за посетители заради авария с електрозахранването, съобщи БНР.Токът в пещерата спрял при гръмотевична буря в района, при която е прекъснат главен захранващ кабел.Аварийни екипи все още работят по възстановяването на аварията.По думите на директора на туристическия център в Асеновград Димитър Кирков токът в туристическия обект ще бъде пуснат до края на работната седмица. Пещерата би трябвало да бъде отворена за посетители до петък.Планира се обаче обектът да функционира само до края на месец септември. След септември пещерата ще бъде затворена за няколко месеца, за да се опази колонията от прилепи, която зимува там.Туристическият обект беше открит официално през месец май. До настъпването на аварията в пещерата е посетена от близо 3 000 души.", "date": "2018.08.22", "title": "Пещерата \"Добростански бисер\" остава празна до петък"}
{"url": "https://news.bg/int-politics/gruziya-sadi-rusiya-v-strasburg-za-masovo-presledvane-i-ubiystva-na-gruzintsi.html", "text": "Грузия подаде трети иск срещу Русия в Европейския съд по правата на човека, предаде Дойче веле.От грузинското правосъдно министерство уточняват, че Тбилиси обвинява Москва за масови преследвания, арести и убийства на грузинци в териториите, които Русия насилствено откъсна от Грузия - Абхазия и Южна Осетия.Грузинската страна настоява Европейският съд да установи отговорността на Русия за нарушаване на Европейската конвенция за защита на човешките права и основните свободи.По-рано Грузия подаде два други иска срещу Русия. Първият е за масовото изселване на грузинци през 2006 г. - тогава съдът постанови, че Москва е нарушила човешките им права.Вторият е за нахлуването на руски войски в Грузия през 2008 г. - процесът по него продължава.", "date": "2018.08.22", "title": "Грузия съди Русия в Страсбург за масово преследване и убийства на грузинци"}
{"url": "https://news.bg/politics/atlanticheskiyat-savet-s-porachkata-za-su-25-balgariya-blamira-reshenie-na-nato.html", "text": "С новата обществена поръчка за ремонт на руските бомбардировачи СУ-25, обявена от Министерството на отбраната, България реално отказва да изпълни и решенията от последната среща на върха на НАТО, алармират от Атлантическия съвет.\"Едно от решенията ѝ бе страните от Алианса да спрат да поддържат руска и съветска техника. Абсурдно е да ремонтираш оръжията си при този, който те е обявил за враг. В последната версия на военната си доктрина Москва разглежда НАТО като неприятел, тоест и България\" - се казва в позиция, публикувана на Фейсбук страницата на Атлантическия съвет.Процедурата е започнала с Решение №108, от 17 август тази година, но официално бе обявена вчера.Военни експерти, цитирани от faktor.bg, посочват, че поръчката е твърде смущаваща, не само заради бламирането на препоръката на НАТО армиите на страните-членки да спрат поддържането на руска военна техника. Няма обяснение, защо за участие в конкурса се канят само Русия и Беларус, като се изключва Украйна, която също има капацитет да извърши ремонта. Още повече, че Украйна е партньор на НАТО и иска да стане член на Алианса.Важният въпрос пред българската отбрана е дали точно ремонтът на СУ-25 е първият приоритет на ВВС, при все че не е решен проблемът с ерполисингът и охраната на въздушното ни пространство, което е по-вероятна и важна мисия, подчертават експертите.", "date": "2018.08.22", "title": "Атлантическият съвет: С поръчката за СУ-25 България бламира решение на НАТО"}
{"url": "https://news.bg/int-politics/latviya-i-estoniya-iskat-ot-rusiya-kompensatsii-za-savetskata-okupatsiya.html", "text": "Латвия и Естония искат от Русия компенсация за щетите от съветската окупация.Това съобщи радио \"Свобода\" с позоваване на на министрите на правосъдието на двете страни - Дзинтарс Разначс и Урмас Рейнсалу.В документа се подчертава необходимостта от това честно да бъде съхранена паметта за жертвите и последиците от съветския режим.Двамата министри са обсъдили план за действие, включително на ниво ООН.Окупацията продължава от 1940 г. до деветдесетте години на миналия век - от годините на Втората световна война до разпадането на Съветския съюз. След края на войната двете страни са присъединени насилствено към Съветския съюз.През декември 2015 г. министрите на правосъдието на Латвия, Литва и Естония подписаха декларация, в която заявяват, че ще обединят усилията си за да търсят компенсации за съветската окупация. Тогава обаче естонското външно министерство обяви, че няма да изисква финансово овъзмездяване. От своя страна Латвия оцени щетите от окупацията на 185 милиарда евро.Москва не признава насилственото включване на Балтийските страни в състава на Съветския съюз за окупация. Кремъл изтъква, че съветската държава има \"принос за икономиката и инфраструктурата\".", "date": "2018.08.22", "title": "Латвия и Естония искат от Русия компенсации за съветската окупация"}
{"url": "https://news.bg/world/kritichno-niski-niva-na-dunav-ima-zasednali-korabi.html", "text": "Критично ниско е нивото на Дунав, българската част на реката, в района на Русе, са заседнали два товарни кораба, предаде БНТ.Особено тежка е ситуацията в германския и унгарския участък, където има блокирани пасажерски кораби, които не могат да продължат по маршрутите си. Причина за крайното маловодие са високите температури и липсата на валежи през последните дни.В дунавските пристанища на Виена има 20 пасажерски кораба, изчакващи нивото на водата да се повиши. Туристите са изправени пред избор: или да продължат круиза по суша с автобус, или да се надяват да завали.В Унгария реките са достигнали рекордно ниско ниво, така че Дунав не може да разчита на притоци. Внушителното езеро Балатон се е свило до минимум.В българския участък край Русе пасажерските кораби все още се придвижват. Проблеми изпитват товарните, които се нуждаят от по-дълбоки води. Поради това два от тях са заседнали.Най-тежко е състоянието в речните участъци, които не са били драгирани. Един от тях е в района на силистренското село Попина. Маркиращият кораб \"Вит\" вече е обозначил нов плавателен път.\"Засега основният затруднител на корабоплаването е в района на Попина, на остров Гарван, където дълбочините са от порядъка на 2.10 - 2.20 м. Но се надяваме колегите, като извършат хидрографските дейности след маркиране на новия път, да имаме по-добри условия за тези, които пътуват.\" - коментира инж. Павлин Цонев, изпълнителен директор на Агенцията за проучване и поддържане на плавателния път по река Дунав.Ако не завали, през следващите дни нивото на Дунав ще продължи да се понижава, което допълнително ще усложни обстановката.", "date": "2018.08.22", "title": "Критично ниски нива на Дунав, има заседнали кораби"}
