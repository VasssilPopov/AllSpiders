{"url": "https://news.bg/int-politics/chetiri-arabski-darzhavi-sas-spisak-na-teroristichni-organizatsii-svarzani-s-katar.html", "text": "Четири арабски държави отново \"удариха\" открито Катар с обвинения в тероризъм. Саудитска Арабия, Египет, Обединените арабски емирства и Бахрейн публикуваха списък с 59 лица и 12 организации, които според тях са свързани с тероризма и Катар. Всички те или са базирани, или има данни да са финансирани от Доха. Припомняме, в понеделник Саудитска Арабия, ОАЕ и Бахрейн обявиха, че прекъсват дипломатическите и икономически отношения с Катар. Към тях се присъединиха също Египет, Йемен, Мавритания, Либия и други.Те уточниха, че не искат смяна на режима, а на политиката в Катар. Турция пък се зае да помирява региона. Катар обяви, че не е готов да промени външната си политика, за да разреши спора с други арабски страни от Персийския залив и никога няма да направи компромис.", "date": "2017-06-09", "title": "Четири арабски държави със списък на терористични организации, свързани с Катар "}
{"url": "https://news.bg/crime/aresti-v-dai-a-na-den-po-120-kandidata-za-shofyorska-knizhka.html", "text": "В София от 16 души служители в ДАИ са задържани 12. На ден има по 120 желаещи за шофьорски книжки, съобщи \" Красимир Калайджиев, изпълнителен директор на ИА \"Автомобилна администрация\" пред НоваТВ.12 от задържаните са служители на ДАИ, а двама са собственици на автошколи.Всичко това повдига въпроси, колко са платили хората, каква е картината в цялата страна и как така изведнъж сега ги задържат, какво ли е ставало преди. Коментарът на Калйджиев, е че тези хора работят от години в ДАИ, някои от тях с опит от над 15 години.\"В продължение на едно година работим много засилено със специализираните служби\", коментира Калйджиев. Допълва, че е с съдействал за разкриването на тези схеми, \"а що се касае до оставката ми, аз винаги мога да я подам. Към този момент никой не я е искал\".Служителите не са освободени от работа, защото още няма доказателства, не могат да назначат нови, защото има ограничение на щатните бройки. Освободят ли ги сега и не се намерят доказателства, щели да се върнат на \"бял кон\" в ДАИ.Калайджиев коментира, че вчера и днес не се провеждат шофьорски изпити, всички изпити са преместени за събота и неделя.На въпрос корумпирана ли е ДАИ, той коментира, че трябва да има доказателства.", "date": "2017-06-09", "title": "Арести в ДАИ, а на ден по 120 кандидати за шофьорска книжка"}
{"url": "https://news.bg/energy/priklyuchi-remontat-na-peti-blok-na-aets-kozloduy.html", "text": "На 9 юни 2017 г. приключи плановият годишен ремонт на пети блок на АЕЦ \"Козлодуй\", съобщиха от атомната електроцентрала.След проверка и издадено одобрение от Агенцията за ядрено регулиране, в 11 часа и 02 минути 1000-мегаватовата мощност бе включена в електроенергийната система на страната.По време на плановия престой, започнал на 22 април, е извършено презареждане на реактора със свежо ядрено гориво. В предвидения срок са изпълнени необходимите ремонтни дейности и профилактика на системите и оборудването на блока.Планираните за периода на годишния ремонт дейности от проекта за продължаване на срока на експлоатация и по проекта за повишаване на топлинната мощност до 104% са реализирани в съответствие с приетия график за работа.Статорът на турбогенератора на пети блок е подменен с нов и е извършена модернизация на сепарационните системи на два парогенератора. Модернизацията на сепарационните системи на другите два парогенератора на блока е извършена през 2016 г.Другият 1000-мегаватов енергиен блок на АЕЦ \"Козлодуй\" - шести, работи с пълно натоварване на мощността.Припомняме, заради неизправност.", "date": "2017-06-09", "title": "Приключи ремонтът на пети блок на АЕЦ \"Козлодуй\""}
{"url": "https://news.bg/politics/ninova-iska-upravlyavashtite-da-si-opravyat-razdvoenieto-na-lichnostta.html", "text": "Странен стил налагате в този парламент. От това се оплака лидерът на БСП Корнелия Нинова. В декларация тя се оплака, че все се атакувала левицата.От друга страна ги канели да управляват заедно. Да вземете да си оправите това раздвоение на личността, призова Нинова управляващите.Червените били опозиция и алтернатива. Пенсиите и санирането се плащали от хората. Парите не си ги вадел Бойко Борисов от Банкя, по думите на соцлидера.Тя предупреди хората, че в предишния мандат герберите задължили народа с 10 милиарда лева.Вчера МС взел заем от 200 милиона лева. Общата сметка на дълговете, натрупани от ГЕРБ са 16 милиарда лева, според столетницата.", "date": "2017-06-09", "title": "Нинова иска управляващите да си оправят раздвоението на личността"}
{"url": "https://news.bg/politics/borisov-prizova-deputatite-po-malko-da-se-obizhdat.html", "text": "Кадровата политика на кабинета смущава левицата. Червеният депутат Антон Кутев атакува премиера Бойко Борисов по темата в рамките на петъчния парламентарен контрол.За мен са озадачаващи някои от назначенията, които бяха направени до момента, изтъкна социалистът. За пример посочи Красимир Първанов, зам.-министър на енергетиката,който не бе одобрен от една от работодателските организации. Същото е и с Ангел Попов, заместник- министър на транспорта.Министър-председателят реши човешки, както той се изрази, да обясни кадровата политика. Само един вариант имало за съставяне на правителство, а именно с ОП. Предизборната кампания мина, припомни Борисов и призова депутатите по-малко да се обиждат. Иначе за кадрите-водещ бил не квотният принцип. За споменатите от Кутев имена, стана ясно, че те били кадри на ОП. Създадохме добър синхрон, обясни премиерът ситуацията в управлението.Социалистът даде още едно име нa заместникът на първия ни дипломат Георг Георгиев. Атакуван бе и вицепремиерът Валери Симеонов.Бойко Борисов пък \"върна топката\" с номинацията на Ирина Бокова за шеф на ООН от кабинета Орешарски доста време преди самите избори. Не може ли с по-добронамерен тон, призова министър-председателят. Отново той припомни приказката за българския казан, който няма нужда да бъде пазен.За Георг Георгиев Борисов каза, че взел пример от управленията на левицата, която издигала млади партийни кадри. А Валери Симеонов го убедил, че ще се справи с етническите въпроси.", "date": "2017-06-09", "title": "Борисов призова депутатите по-малко да се обиждат"}
{"url": "https://news.bg/int-politics/terorat-v-teheran-shtyal-da-uvelichi-omrazata-kam-sasht-i-sauditska-arabiya.html", "text": "Върховният лидер на Иран аятолах Али Хаменеи обяви, че нападенията в иранската столица Техеран, извършени от ДАЕШ (\"Ислямска държава\"), при които бяха убити най-малко 17 души, ще увеличат омразата към САЩ и Саудитска Арабия, съобщава държавната телевизия на Иран, цитирана от \"Ройтерс\".Атентатори самоубийци и въоръжени мъже нападнаха иранския парламент и мавзолея на аятолах Хомейни. Десетки хора бяха ранени.\"Това няма да навреди на решителността на нашата страна да се бори с тероризма ... но само ще увеличи омразата към правителствата на САЩ и техните крепости в региона като саудитците\", изтъква Хаменеи в послание, прочетено на погребението на жертвите на нападенията.ДАЕШ поеха отговорност за терористичните атаки и заплашиха да извършат още атаки срещу шиитското население на Иран, разглеждано от сунитските екстремисти като еретици.Иранските власти уточниха вчера, че петима от терористите са били иранци, наети от ДЕШ да извършат нападенията на територията на строго контролирания шиитски Иран.Мощната Революционна гвардия на Иран обвиниха регионалния съперник Саудитска Арабия за нападението и заплаши с отмъщение. Сунитска Саудитска Арабия отрече каквото и да е участие в атаките.Нападенията в Техеран допълнително подхраниха напрежението между Саудитска Арабия и Иран, след като те си съперничат за контрола върху Персийския залив и за влияние в по-широкия ислямски свят.Иран е една от силите, водеща борбата срещу ДАЕШ в Ирак и Сирия.", "date": "2017-06-09", "title": "Терорът в Техеран щял да увеличи омразата към САЩ и Саудитска Арабия"}
{"url": "https://news.bg/int-politics/tereza-mey-pravi-opit-da-sastavi-novo-pravitelstvo.html", "text": "Британският премиер Тереза Мей ще направи опит да състави ново правителство, въпреки че нейната Консервативна партия изгуби мнозинството си в парламента, съобщава \"Ройтерс\", цитирайки говорител на \"Даунинг стрийт\" 10.Уточнява се, че Тереза Мей ще отиде в Бъкингамския дворец към 14:30 часа българско време, за да поиска от кралица Елизабет II разрешение да се опита да състави правителство.Междувременно стана ясно, че северноирландската Демократична юнионистка партия (DUP) ще подкрепи консерваторите в парламента. При почти 100% преброяване на бюлетините от провелите се вчера парламентарни избори във Великобритания, Консервативната партия печели 318 депутатски места, докато DUP ще имат 10 депутати. Британският парламент има 650 места, което означава, че двете партии имат повече от необходимите им 325 места за сформиране на управляващо мнозинство.   Лейбъристката партия на Джереми Корбин печели 261 депутатски места, Шотландската национална партия на Никола Стърджън ще има 35 депутати, а либералдемократите - 12.", "date": "2017-06-09", "title": "Тереза Мей прави опит да състави ново правителство"}
{"url": "https://news.bg/int-politics/islyamska-darzhava-plashi-s-kravoprolitiya-nevernitsite-na-balkanite.html", "text": "Терористичната групировка ДАЕШ (\"Ислямска държава\") заплаши с кръвопролития и отмъщение неверниците на Балканите.Заканата е отправена от страниците на балканското издание на списанието на ДАЕШ.Заплахата е отправена до \"неверниците в Албания, Косово, Босна, Македония и Санджак\".\"Не сме забравили и няма да забравим Балканите. Не сме забравили сръбските неверници. Не забравяме избиването на мюсюлманите в Босна и Косово, нито разрушаването на джамии и къщи. Невярващите на Балканите, където и да са те, в Босна, Санджак, Албания, Косово, Македония, където и да се крият, ние ще ги намерим\", плашат джихадистите.", "date": "2017-06-09", "title": "\"Ислямска държава\" плаши с кръвопролития неверниците на Балканите"}
{"url": "https://news.bg/tourism/ragin-se-opredelya-kato-don-kihot-shte-prodalzhi-da-pomaga-kakto-mozhe.html", "text": "Бившият шеф на БХРА Благой Рагин коментира пред Нова ТВ думите си, че трябва да се внимава шведските туристи да не се обидят заради скандала с ритнатата камериерка и смята, че са били манипулирани и пресилени в медиите.\"Извинявам се на всички, ако съм обидил някого ... Аз ще продължа да помагам с каквото мога без ангажименти. Това е моята кауза, аз съм един Дон Кихот\", допълни Рагин.\"Оставката на г-н Рагин е достойна постъпка от негова страна. Радвам се, че чу молбата ми, защото е важно Българската хотелиерска и ресторантьорска асоциация - БХРА да представя интересите на работещите в сектора. Те трябва да бъдат подпомагани и уважавани по всякакъв начин. Недопустимо е подобно поведение от страна на председателя на асоциацията\", коментира министърът на туризма Николина Ангелкова.\"Аз от една година се моля на моите колеги да ме освободят, защото още тогава получих покана да се оттегля, защото не съм удобен за някои хора. Аз поисках освобождаване, но колегите ми не ме пуснаха. Преди една седмица отново ми намекнаха, че е крайно време да освободя поста и сега виждате какво се случва. Благодаря ви, че ми помогнахте да се оттегля\", обясни Благой Рагин.Главният секретар на асоциацията Веселин Налбантов коментира, че няма да се толерират подобни действия, като този с шведския турист и смята, че тези случаи ще продължат. \"Искам да каже, че Благой Рагин е в колективен орган. Ние го знаем като майка Тереза, иска да бъде добър към всички. Няма да му позволим да се оттегли така самоволно, защото не е искал да каже това\", допълни Налбантов.Според главният секретар на БХРА, проблемът е в \"Слънчев бряг\",защото няма ръководство и курортът е оставен на самотек.", "date": "2017-06-09", "title": "Рагин се определя като Дон Кихот, ще продължи да помага както може"}
{"url": "https://news.bg/int-politics/zadava-se-golyama-nesigurnost-vav-velikobritaniya-i-okolo-brekzit-veshtayat-analizatori.html", "text": "Атмосферата във Великобритания след изборите е на известна несигурност, примесена в зависимост от политическите възгледи - или с еуфория, или със сериозни притеснения. Това коментира Ивайло Яйджиев, който е старши експерт в Института за европейски политики.Той посочи, че подобен резултат не е бил очакван и е бил прогнозиран от един социологически източник.Тези избори по никакъв начин не бяха предизвикани от събитията. Политически за Тереза Мей със сигурност е грешка и тя няма как да остане на своя пост, категоричен е Яйджиев.\"Трудно е да разберем до каква степен това е непредизвикан риск, който тя пое, непредизвикана грешка, както се казва в тениса, която буквално ѝ изяде главата\", изтъкна анализаторът пред БНР.Никога Брюксел не е планирал сериозно такова развитие на събитията, смята експертът.\"Ще има още едно отлагане на преговорите по Брекзит, а ЕС ще трябва още веднъж да рекалибрира по какъв начин ще води преговорите, защото позицията на Великобритания ще се промени. Има дори известни спекулации, че в някои сценарии Великобритания дори може да се откаже от Брекзит. Като цяло вероятно ще има голям период на несигурност\", прогнозира той.Тереза Мей не успя да използва терористичните нападения, за да се представи като стабилен и силен лидер, смята още Ивайло Яйджиев.\"Защото преди това тя беше във вътрешното министерство и се появиха много въпроси какво и как е правила в това вътрешно министерство седем години\", допълни коментаторът. Тези избори са провал за Тереза Мей, която проведе много лоша кампания и до голяма степен резултатът се дължи на слабата кампания, твърди Васил Велев, дългогодишен журналист в БиБиСи. \"Тереза Мей предприе един ход, какъвто нямаше нужда да прави. Това правителство можеше да остане на власт до 2020 година и можеше да води преговорите за излизане на Великобритания от ЕС\", отбеляза Велев.Като друга грешка на Тереза Мей той отчита поддържането на доста твърд тон относно начина на водене на преговорите по Брекзит, което е отблъснало една част от избирателите, чийто бизнес и ежедневие изискват по-ясни отношения с останалата част от Европа.\"Сега, тези и без друго сложни преговори, ще станат още по-сложни в резултат на този разделен, или \"висящ\", както го наричат, парламент\", допълни Велев.Дори с този резултат консерваторите могат да запазят властта си, но това ще бъде нестабилно мнозинство, подчерта той.", "date": "2017-06-09", "title": "Задава се голяма несигурност във Великобритания и около Брекзит, вещаят анализатори"}
{"url": "https://news.bg/euronews/nash-evrodeputat-predupredi-za-blokirane-na-pregovorite-za-brekzit.html", "text": "Преговорите за Брекзит може да бъдат блокирани, ако във Великобритания не се сформира правителство бързо. Това смята българският евродепутат Емил Радев за резултатите от вота във Великобритания.Според него досегашния британски премиер Тереза Мей изглежда не постига целта, с която предизвика предсрочните избори, а именно да получи абсолютно мнозинство и да затвърди позицията си преди Брекзит.\"Най-добрият вариант е да има твърдо и прогнозируемо мнозинство, така че да бъде ясно, че водените преговори са легитимни и оттам нататък решенията, които ще се вземат, ще се изпълняват от правителството на Великобритания\", смята Радев.\"Тези преговори са много важни, защото влияят върху европейската икономика и върху икономиката на Великобритания, затова трябва да има последователност. Ние виждаме, че ако сега консерваторите не съставят правителство, има малка вероятност то да се състави от противниците на излизането от ЕС и това може да доведе до втори референдум като евентуален сценарий\", коментира още евродепутатът.Той подчерта, че ЕС не бил заложник на Великобритания, защото до окончателното излизане на страната от Общността има ясни правила, които тя да спазва като член на съюза. Евродепутатът поясни, че няма причини за притеснения от страна на европейските граждани, които работят и учат във Великобритания, защото правата им ще бъдат гарантирани.", "date": "2017-06-09", "title": "Наш евродепутат предупреди за блокиране на преговорите за Брекзит "}
{"url": "https://news.bg/politics/dps-deputatat-dimitar-avramov-se-otkaza-ot-imuniteta-si.html", "text": "Депутатът от ДПС Димитър Аврамов се отказва от имунитета си. Това съобщи в началото на заседанието председателят на Народното събрание Димитър Главчев.Припомняме, главният прокурор поиска да падне депутатската защита на Аврамов, тъй като е клиент на Темида във връзка с наказателно производство, внесено от Софийската градска прокуратура в Софийския градски съд преди четири години. Димитър Аврамов и Методи Петков са подсъдими за търговия с влияние.Димитър Аврамов е обвинен в това, че през лятото на 2012 година във Враца, Плевен и Монтана, подпомогнат от съучастника си Методи Петков, е поискал 50 000 - 60 000 лева и е получил 100 000 лв. от търговец, за да упражни влияние върху решение на директора на Областната дирекция \"Земеделие\" в Монтана.На 29 юни 2016 година Софийският градски съд оправда изцяло Аврамов и Петков. По-късно обаче Апелативният съд отмени оправдателната присъда и върна делото за ново разглеждане на Софийския градски съд.Производството беше спряно, след като Аврамов беше избран за депутат от ДПС.", "date": "2017-06-09", "title": "ДПС депутатът Димитър Аврамов се отказа от имунитета си"}
{"url": "https://news.bg/int-politics/votat-e-porazhenie-za-konservatorite-obyavi-liderat-na-shotlandskite-natsionalisti.html", "text": " Това обяви лидерът на шотландските националисти и първи министър на Шотландия Никола Стърджън, цитирана от \"Ройтерс\". Тя не скри разочарованието си от обявените до момента резултати от изборите. В същото време обаче не пропусна да нападне торите, като заяви, че техните резултати пък са катастрофални. Припомняме, че за момента официални резултати все още няма, тъй като броенето на гласовете продължава. Оповестени бяха резултати от exit poll. От тях стана ясно, че управляващите печелят, но няма да имат мнозинство в парламента и губят места. Появиха се спекулации, че те няма да задържат властта. Това е тежък удар за премиера Тереза Мей, поискала предсрочния вот, за да укрепи позициите си преди преговорите за Брекзит с ЕС. Тя обаче не показа намерение да се оттегли и се обяви за стабилност. Втори са лейбъристите, сочени като големият победител на вечерта, които печелят места. Това даде повод на лидера Джеръми Корбин да поиска оставката на Мей и се заговори, че той би могъл да е следващият премиер. Шотландските националисти остават трети и също губят места. ", "date": "2017-06-09", "title": "Вотът е поражение за консерваторите, обяви лидерът на шотландските националисти "}
{"url": "https://news.bg/politics/simeonov-e-barzal-da-se-izgradi-ograda-za-spirane-na-palchishta.html", "text": "Вицепремиерът по икономическата и демографската политика Валери Симеонов подаде сигнал в прокуратурата срещу Елена Йончева. Сам е предложил да е едноредова, а не двуредова оградата на границата, с тези думи той влезе в студиото на Нова ТВ.В края на 2015 са отделени 60 млн., а пари в бюджета не е имало и затова предпочели бързото изграждане, трябвало да спрат онези \"пълчища\".И веднага допълни, че оградата е направена така, защото решението е след промяна на закона за обществените поръчки и за да започне веднага изграждането ѝ. Борисов е приел това предложение и тази ограда е направена за година и 10 месеца. Парите се осигурявани от излишъците с разбиране на Горанов и Борисов, сподели той.За него, Елена Йончева и БСП са преминали всякакви граници с въпроси за националната сигурност. Йончева е изнесла информация, която не е в тиражирания доклад и стенограма, а от друго място, което той не знае кое е. Оръжието на БСП и Йончева е лъжата, че имало злоупотреба. Ползвайки това, издавали информация къде е едноредова оградата, а всъщност само някои съоръжения не работели, ставало въпрос за профилактика и ремонт.Притеснен Симеонов съобщи, че трафикантите гледат постоянно телевизия и слушат медии, те не били глупаци и се информирали за всичко случващо се. Информацията за всичко това си стояла затворена в парламента и не е изнесена публично.За Йончева, Симеонов коментира, че е запозната с доклада на инспектората, а той не е предоставян на никого, той бил за вътрешно ползване, чуди се от къде би го имала.Елена Йончева се включи и съобщи, че не е ползвала такава информация, а само тази част която е прочетена в НС и това, което е публикувано на сайта на НС. Коментира, че просто е цитирала нещо публикувано. Допълни, че камерите и значителна част от сензорите в дискутирания участък не са в изправност, заради изтичане на 2-годишния срок на гаранция. Тя не знае защо е изтекъл срока. А ако Симеонов смята че трафикантите могат да научат от телевизията, от къде да прекарат мигранти, значи всички и държавата има сериозен проблемЙончева се възмути, че не може да се нарича национален предател някой, който задава въпроси.Симеонов се съгласи, че е права за нещата, които не работят, но се ядоса, че отново в ефир е оповестила къде точно и кои участъци имат проблем с камерите и допълни \"от всякъде научават трафикантите, от всякъде\". \"Става въпрос, че вие Йончева, упоменавате точно номера на пирамиди, точно всяко място, от къде го знаете това?\", допълни той.Той обясни, че е показвала снимки за да покажет че е изградена \"калпаво\". Допълва, че това била падналата ограда по времето на Орешарски, не сега съществуващата.\"Ще давате показания Йончева\", приключи разговора Симеонов и ѝ пожела успех.", "date": "2017-06-09", "title": "Симеонов е бързал да се изгради ограда за спиране на \"пълчища\""}
{"url": "https://news.bg/regions/balgariya-i-gartsiya-v-savmestno-uchenie-na-spetsialni-sili.html", "text": "Министрите на отбраната на България и Гърция Красимир Каракачанов и Панос Каменос присъстват на ВИП-ден на българо-гръцка съвместна подготовка \"Balkan Dagger\". Наблюдават демонстрация на способности на силите за Специални операции на двете държави.В двустранната съвместна подготовка \"Balkan Dagger\" между силите за Специални операции на България и на Гърция участва формирование от втори батальон на 68-ма бригада Специални сили и формирование \"Z MAK\" от силите за Специални операции на Република Гърция.На демонстрациите са поканени началникът на отбраната генерал-лейтенант Андрей Боцев и началникът на Генералния щаб на националната отбрана на Гърция адмирал Евангелос Апостолакис.", "date": "2017-06-09", "title": "България и Гърция съвместно обучават спецчасти"}
{"url": "https://news.bg/int-politics/konservatorite-gubyat-mnozinstvoto-si-vav-velikobritaniya.html", "text": "Консерваторите печелят проведените вчера предсрочни парламентарни избори. При избирателната активност от 68,7 процента и при все още непреброени 100% от гласовете, консерваторите печелят с 42,4 на сто от гласовете (над 13,6 млн. души), докато лейбъристите са плътно зад тях с 40 процента (над 12,8 млн. души). Трети са либералдемократите със 7,4% от вота (над 2,3 млн. души), следвани от шотландските националисти с 3 на сто (близо 980 хил. души). Партията за независимост на Великобритания и Зелените взимат съответно 1,8 (594 хил. души) и 1,6 процента (524 хил. души) от гласовете. От общо 650 депутатски места в британския парламент, Консервативната партия на Тереза Мей печели 318 места, докато Лейбъристката партия на Джереми Корбин получава 262 места. Шотландската национална партия на Никола Стърджън получава 35 депутатски места. По този начин консерваторите губят 13 депутатски места в сравнение с предишния парламент, докато лейбъристите ще имат 30 депутати повече. Шотландските националисти губят цели 21 депутатски места в сравнение с предходния състав на Камарата на общините.  На четвърто място са Либералдемократите, които имат 12 депутати, като печелят 4 повече в сравнение с предишния парламент.Северноирландската Демократична юнионистка партия (DUP) печели 10 депутатски места, придобивайки двама депутати повече от досегашните. Очаква се тази партия да се превърне в основен играч, тъй като консерваторите могат евентуално да сформират с тях управляващо мнозинство. Партията за независимост на Великобритания (UKIP) не взима нито един мандат, което коства лидерския пост на Пол Нътъл. По този повод, Найджъл Фарадж обяви, че може отново да застане начело на евроскептиците. (Заради особеностите на британската мажоритарна система се получава \"изкривяването\" например либералдемократите да са спечелили над 2,5 пъти повече гласове от шотландските националисти, но вторите да имат значително повече депутати от първите.) Резултатите дават основания за безпокойство относно стабилността в бъдещия парламент, както и за провеждането на преговорите между Лондон и ЕС за Брекзит. Те трябва да започнат след 10 дни. Малко след обявяването на тези резултати \"заваляха\" и призивите към премиера Мей да подаде оставка, както и предвижданията, че ако и окончателните резултати са подобни, тя няма да остане на поста си. Лейбъристите настояха лидерът на торите да се оттегли, тъй като гласоподавателите са казали \"не\" на нейната политика. Няма да се задържи на поста си. Това смята бившият финансов министър Джордж Озбърн. Ако това наистина се случи, то Мей ще бъде сред премиерите с най-кратко управление в най-новата история на страната. Тя пое поста преди година след оставката на Дейвид Камерън. Торите обаче допуснаха, че обявените до момента резултати може би не са точни. Припомняме, че изборният ден приключи в полунощ и започна броенето на гласовете. Преди няколко месеца премиерът на страната Тереза Мей обяви предсрочен вот на 8 юни в опит да спечели повече места в парламента, за да има по-голяма възможност да маневрира по време на преговорите със съюза. Тази стратегия обаче се оказа губеща. 46,9 милиона граждани на Великобритания имаха право да пуснат гласа си в сравнение с 46,4 милиона на изборите през 2015 г.Избирателната активност през 2015 г., когато консерваторите спечелиха 331 места, беше 66,4 на сто.", "date": "2017-06-09", "title": "Консерваторите губят мнозинството си във Великобритания"}
{"url": "https://news.bg/health/deputatite-poiskaha-elektronno-zdraveopazvane-do-2-godini.html", "text": "В срок от две години да се въведе електронното здравеопазване. Това поиска парламентът след инициираните от левицата дебати за здравеопазването.Предложението бе на ГЕРБ и бе подкрепено от 129 законотворци.Този дебат е изключително важен. Това е оценката на здравния министър Николай Петров, който дойде в пленарна зала, за да разисква с депутатите стратегията за развитието на лечебните заведения.Според министър Петров проблемите в системата са на тактическо ниво.Той направи и признанието, че парите в системата обаче не са достатъчни да задоволят всички нужди на болниците. Говорим само за дългове на общински, държавни, университетски болници, но не и за частните, посочи Николай Петров.Трябва да се поучим от този опит, поясни министърът, според когото е нужен контрол. От думите му стана ясно, че шампиони по дългове са болниците в Ловеч и Стара Загора.Министърът на здравеопазването два пъти годишно през юни и декември ще предоставя на Комисията по здравеопазване доклад за текущото финансово състояние на държавните и общински лечебни заведения.Депутатите го задължиха до края на годината да представи информация пред ресорната комисия относно готовността за въвеждане на единни стандарти за управление на държавните общински лечебни заведения за болнична медицинска помощ и за изготвянето на нормативно утвърдени механизми за контрол по тяхното изпълнение.Също така министърът на здравеопазването ще трябва да представи концепция за обезпечаването на всички кадри в системата и тяхното кариерно развитие. ", "date": "2017-06-09", "title": "Депутатите поискаха електронно здравеопазване до 2 години"}
{"url": "https://news.bg/int-politics/polovin-sredets-imal-klyuch-za-granichnata-ograda-obyavi-rumen-petkov.html", "text": "Оградата по границата с Турция има \"дупки\" с десетки метри дължина, а даже местни хора имат ключове от порталните съоръжения. Това обяви Румен Петков в сутрешния блок на БиТиВи.Припомняме, скандалът с граничната ограда се разрази, след като депутатът от БСП Елена Йончева разгласи информация за нередности около оградата, а вицепремиерът Валери Симеонов подаде сигнал в прокуратурата срещу нея за разкриване на държавна тайна. Междувременно ДАНС проверява твърдения, че фирми, свързани с националистическите партии, строят съоръжението при завишени цени.\"Това не е спряно временно строителство, а оградно съоръжение, където съвършено нарочно са оставени 100-120 м. Хората в района на Средец знаят, че от там се трафикира всичко\", подчерта Петков.На мястото имало камери и когато той бил там, дошъл патрул. В други случаи обаче не било така.\"Половината от местните си държат ключове от катинарите на порталните съоръжения. Когато тези портали широко се отварят, от двете страни на границата услужливо няма патрули\", изтъкна политикът от АБВ. По думите му някои от по-старите части на оградата са \"Добре дошли\".\"Да излиза една нагла усмивка по телевизията (Валери Симеонов, б. р.) и да казва, че това е равносилно на Великата китайска стена е толкова пошло, недостойно\", коментира Румен Петков.По думите му, има \"очевидна приемственост\" в нередностите, вършени по времето на различни правителства и трябва ясно да се обясни защо съоръжението от двуредово е станало едноредово.\"С националната сигурност компромиси, икономии и мизерности не трябва да се допускат\", подчерта той.", "date": "2017-06-09", "title": "Половин Средец имал ключ за граничната ограда, обяви Румен Петков"}
{"url": "https://news.bg/int-politics/konservatorite-pregovaryat-za-koalitsiya-s-demokratichnata-yunionistka-partiya.html", "text": "Консервативната партия на британския премиер Тереза Мей започна преговори със северноирландската Демократична юнионистка партия (DUP), след като не успя да спечели мнозинство във вчерашните парламентарни избори във Великобритания. Това съобщи Sky News, позовавайки се на свои източници.При досега разпределени 648 депутатски места от общо 650 в британския парламент, консерваторите печелят 317 места, което означава, че не им достигат 9 депутати, за да имат парламентарно мнозинство.Демократичната юнионистка партия спечели 10 места, което означава, че към момента двете партии успяват да сформират парламентарно мнозинство. Все още обаче остават да бъдат разпределени още три места.Междувременно според Sky News и БиБиСи Тереза Мей няма да подаде оставка от премиерския пост.Очаква се Тереза Мей да направи обръщение в 10 ч. местно време (12 часа българско).", "date": "2017-06-09", "title": "Консерваторите преговарят за коалиция с Демократичната юнионистка партия"}
{"url": "https://news.bg/int-politics/masov-grob-s-14-tela-otkrit-v-meksikanski-kurort.html", "text": "Масов гроб с 14 тела на убити бе открит до мексикански курорт, предаде \"Ройтерс\".Останките са на 11 мъже и 3 жени. Разследващите трябва да ги идентифицират. Открити са по-рано тази седмица, като районът се претърсва за още. Курортният град Сан Хосе дел Кабо е разположен в южната част на полуостров Долна Калифорния.Печално известен е в честите сблъсъци на престъпни групировки. Войната между тях е взела около 150 000 жертви за 10 години. Подобни масови гробове с много тела в тях с честа находка в страната. ", "date": "2017-06-09", "title": "Масов гроб с 14 тела открит в мексикански курорт "}
{"url": "https://news.bg/int-politics/korbin-premier-na-velikobritaniya-pri-ostavka-na-mey.html", "text": " В това е убеден лидерът на британските лейбъристи Джеръми Корбин. По думите му, това е факт, какъвто и да е финалният резултат от вота. Той направи това изявление след обявяването на първите резултати от проведените вчера предсрочни парламентарни избори във Великобритания. От тях стана ясно, че консерваторите все пак печелят и ще бъдат най-голямата парламентарна сила, но няма да имат мнозинство и дори губят места. За разлика от тях, лейбъристите, които заемат второто място, печелят места. Още преди излизането на официалните и окончателни резултати, те настояха премиерът и лидер на торите Тереза Мей да подаде оставка, тъй като гласоподавателите са казали \"не\" на нейната политика. Самият Корбин също се присъедини към тези призиви, с довода, че настоящият кабинет не представлява и изпълнява реалните нужди на гражданите. Той разкритикува политиката на Мей в редица сфери, сред които и образованието. Резултатите показват един бъдещ нестабилен парламент и още по-сложни преговори за Брекзит с ЕС. Вероятно е Корбин да е следващият премиер на страната, което ще направи Мей един от британските премиери с най-кратко управление в най-новата история на Кралството. Все още обаче торите са пестеливи на коментари и очакват официалните резултати.", "date": "2017-06-09", "title": "Корбин премиер на Великобритания при оставка на Мей?"}
{"url": "https://news.bg/press/poveche-shestitsi-i-po-malko-dvoyki-na-izpitite-sled-vii-klas-arest-za-12-ot-dai-puskali-ubiytsi-na-patya.html", "text": "Резултати. \"Сега\":Повече шестици и по-малко двойки на изпитите след VII класПо-високи резултати в сравнение с миналата година са изкарали учениците на националното външно оценяване след IV и VII клас, показват обобщените данни на Министерството на образованието и науката, цитирани от Оффнюс.Общият резултат на изпитите за четвъртокласниците е по-висок в сравнение в миналогодишния по три от предметите - БЕЛ (67,65 т. среден резултат за 2016 г., 71,67 за 2017), Математика (67,7 през 2016 и 70,3 през 2017) и Човекът и обществото (78,64 за 2016 и 79,35 за 2017). Съвсем лек, почти незначителен спад има само по предмета Човекът и природата (средно 74,95 за 2016 и 74,07 за 2017).При седмокласниците слабите оценки тази година са по-малко в сравнение с 2016-а, а се увеличава делът на петиците и шестиците. Отличните оценки (между 5,50 и 6,00) по БЕЛ са 5,11% (били са 3,89% през 2016-а), а двойките са 14,37% (в сравнение със 17,65% за миналата година). По Математика отличните оценки са 7,1% срещу 6,2 за миналата година. Двойките по предмета са намалели от 33 на 25%. Акция. \"Труд\":Арест за 12 от ДАИ, пускали убийци на пътяДванадесет инспектори от Изпълнителна агенция \"Автомобилна администрация\" - бившата ДАИ, както и двама собственици на софийски автошколи бяха арестувани при разбиването на поредната рушветчийска схема за търговия с шофьорски книжки.Акцията на спецпрокуратурата и ГДБОП започна късно вечерта в сряда и продължи през целия ден вчера, съобщи Румяна Арнаудова, говорител на главния прокурор.До късно следобед в четвъртък разследващите решаваха на колко от 14-те задържани да бъдат повдигнат обвинения и колко да останат само свидетели и да излязат на свобода. Част от насрочените за вчера изпити за кандидат-шофьори в София бяха отложени. Кандидатура. \"Монитор\":ВАС издигна кандидат за председател на съда Пленумът на Върховния административен съд издигна кандидатурата на Георги Чолаков за следващ председател на съда. 57 от 89 присъстващи съдии гласуваха \"за\". Чолаков е председател на Второ отделение на ВАС. Неговата основна конкуренция бе съдия Соня Янкулова, която получи 22 гласа. Съдия Янкулова е бивш заместникминистър на отбраната и на МВР. Вотът на съдиите от ВАС за издигане на кандидатурата на Чолаков бе явен.Георги Чолаков е бивш председател на Районния съд в Сливен. Работил е и като адвокат и нотариус. В съдебната система се връща през 2012 г. Сигнал. \"Дума\":БСП внася сигнал за оградата по границата БСП сезира днес прокуратурата и ДАНС за оградата по границата с Турция. Сигнала внася Елена Йончева. Имаме съмнения за корупция и за търговия с националния интерес, категорична е тя. Йончева настоява за отговор защо цената на съоръжението е повишена 4 пъти, защо оградата е едноредова и защо камерите не работят трета година.Веднага след това Валери Симеонов обяви, че внася сигнал в прокуратурата срещу Йончева за изнасяне на информация в ущърб на националната сигурност и \"насърчаване на бежанския поток\". \"Информацията е публична. Има я на страницата на НС и всеки може да я прочете. Тя е оповестена и от вътрешния министър на 3 май по време на парламентарен контрол\", отговори Елена Йончева. След скандала с пияния швед. \"Дума\":Шефът на хотелиерите Благой Рагин подаде оставка Председателят на Българската хотелиерска и ресторантьорска асоциация Благой Рагин подаде оставка. Решението му дойде след вълната от критики по негов адрес в социалните медии. Той предизвика общественото мнение след изказване относно скандала с ритнатата камериерка. Рагин изрази опасения, че шведските туристи биха могли да се обидят заради скандала. \"Шведските туристи са много чувствителни. Преди години имаше един случай - беше убит един барман. И те се обидиха и направиха бойкот. Няколко години не идваха по нашето Черноморие\", обоснова се Рагин. Той коментира, че клиентите са 17 типа и че според правилата на хотелиерите те винаги трябва да бъдат посрещани с усмивка и да се смятат за прави. В същото време изрази надежда, че когато България влезе в еврозоната, стандартът ни ще се повиши и тогава ще започнем да приемаме туристи от по-високо ниво.Коментарите на Рагин по случая взривиха общественото мнение. Социалните мрежи реагираха с гняв, но и с хумор на това изказване и заклеймиха Рагин като родоотстъпник. \"Можем да ритаме Рагин в главата, ако му дадем някой лев. Това разбрах от думите му\", пишат потребители в социалните мрежи, предаде Нова телевизия.Морално е Благой Рагин да се извини и оттегли, заяви по-рано вчера министърът на туризма Николина Ангелкова и каза, че всеки гражданин, независимо откъде е, е длъжен да спазва законите на българската държава, когато се намира на нейна територия. Министерството на туризма категорично се разграничава от изказванията на хотелиерски организации и асоциации, каза Ангелкова на брифинг след заседание на правителството вчера.", "date": "2017-06-09", "title": "Повече шестици и по-малко двойки на изпитите след VII клас; Арест за 12 от ДАИ, пускали убийци на пътя"}
{"url": "https://news.bg/int-politics/politsiyata-provede-antiteroristichna-operatsiya-v-melbarn.html", "text": "Полицията в австралийския град Мелбърн е провела антитерористична операция рано тази сутрин, предадоха световните информационни агенции. Мъж на 32 години е бил задържан, а други двама са били разпитани. Около 150 полицаи са участвали в акцията. Това се случва дни след терористичната атака в града, за която отговорност по-късно пое групировката \"Ислямска държава\".Припомняме, че нападател взе жена за заложник в жилищна сграда, преди да стреля и рани трима полицаи. Той бе ликвидиран, жената освободена, а органите на реда откриха и друго тяло на мъж. Драмата продължи повече от час.Похитителят е бежанец от Сомалия, добре познат на органите на реда. От полицията обаче са разпространили лаконично съобщение за последните си действия на този етап. Не се уточнява дали днешната операция е свързана с нападението. Арестуваният е стар познайник на полицията заради криминалното си минало. ", "date": "2017-06-09", "title": "Полицията проведе антитерористична операция в Мелбърн "}
{"url": "https://news.bg/int-politics/turtsiya-razpolaga-voyski-v-katar.html", "text": "Турция ще разположи свои войски в Катар, предаде РТ. Това стана ясно, след като президентът Реджеп Ердоган подписа приетите по-рано от парламента на страната споразумения. Турските военни ще бъдат с тренировъчна и спомагателна мисия. Това са съобщили от катарското външно министерство. Според изявлението, тяхното присъствие ще даде и усещане за сигурност в региона. Повече от 5000 турски военни може да бъдат разположени в Катар. Припомняме, Саудитска Арабия, Египет, ОАЕ, Бахрейн и други прекъснаха отношенията с Катар, обвинявайки Доха, че подкрепя тероризма.Турция обяви, че в момент на дълбока нестабилност и кризи в региона повече от всякога се изисква регионална солидарност.", "date": "2017-06-09", "title": "Турция разполага войски в Катар  "}
{"url": "https://news.bg/crime/pozhar-v-hale-na-kremikovtsi.html", "text": "Локализиран е пожар, възникнал в хале за отпадъци в Кремиковци. На място се извършват замервания на въздуха, няма опасност за хоратаТази сутрин, към 9 и 40 часа, в столичната пожарна е постъпил сигнал за възникнал пожар в хале за отпадъци в Кремиковци.Незабавно натам са насочени противопожарни екипи.Огънят е локализиран. Към момента четири екипа продължават гасителните дейности. На място е и група, която замерва стойностите на въздуха, няма опасност за хората в района.", "date": "2017-06-09", "title": "Пожар в хале за отпадъци на Кремиковци"}
{"url": "https://news.bg/regions/ribar-otkril-trup-na-mazh-v-yazovir-kray-shumen.html", "text": "Труп на мъж изплува от язовир \"Тича\" край Шумен в района на село Кьолмен. Рибар закачил зловещата находка късно в четвъртък, съобщи \"Труд\", като цитира свои източници.На мястото бил изпратен спасителен екип от пожарната служба в Шумен и тялото било извадено.В дрехите е намерена лична карта и вече е известна самоличността на мъжа. Той е на 51 г. Имал психопроблеми.Аутопсия ще изяснява причините за смъртта му в петък.", "date": "2017-06-09", "title": "Рибар открил труп на мъж в язовир край Шумен "}
{"url": "https://news.bg/int-politics/za-stabilnost-se-obyavi-britanskiyat-premier-sled-vota.html", "text": "За запазване на стабилността във Великобритания се обяви премиерът и лидер на консерваторите Тереза Мей. Така тя показа, че за момента не обмисля оттегляне от поста си. Тя направи изявлението след обявяването на резултати от exit poll. Те показаха, че въпреки победата си, торите няма да имат мнозинство в парламента. Те получават 314 гласа, което показва загуба на места. За разлика от тях, лейбъристите, които се нареждат втори, печелят мандати. Това им даде повод веднага да поискат оставката на Мей, тъй като гласоподавателите показали, че не одобряват политиката на правителството.  Все още броенето на гласовете не е приключило и официални резултати се очакват по-късно през деня. Очертава се обаче един нестабилен парламент и още по-трудни преговори с ЕС за Брекзит. Появиха се спекулации, че лидерът н лейбъристите Джеръми Корбин ще бъде следващият британски премиер при оставка на Мей. ", "date": "2017-06-09", "title": "За стабилност се обяви британският премиер след вота "}
{"url": "https://news.bg/crime/zasileni-merski-za-sigurnost-v-sofiya-zaradi-gey-parada.html", "text": "СДВР предприема специални мерки за охрана и спазване на обществения ред във връзка с провеждането на \"София Прайд 2017\".На 10 юни 2017 г. в София ще се проведе десетото шествие на \"София Прайд\". Шествието започва в 18 часа.Припомняме обаче, че от организацията \"Национална съпротива\" информираха, че на същата дата, от 17 ч., е предвидена лятна кампания под надслов \"Да изчистим София от боклука\".Членовете на \"Национална съпротива\" съобщиха, че гей-парада в София не може да се проведе на същата дата, защото сборният пункт и на двете кампании е един и същ - \"Паметникът на съветската армия в София\", а мястото вече било заето от кампанията \"Да изчистим София от боклука\".На тази дата в столицата са предвидени и други мероприятия - митинг \"За възраждане на семейните ценности\" в близост до пилоните на Национален дворец на културата и митинг в подкрепа на предучилищното възпитание и подготовката на децата в неравностойно поведение пред сградата на Администрацията на Президента на булевард \"Княз Александър Дондуков\".От МВР заявиха, че преди, по време и след провеждането на тези прояви полицейски служители от СДВР ще бъдат ангажирани в обезпечаването на сигурността, охраната на обществения ред и организацията на движение в града.На обявените сборни места ще бъдат изградени пунктове и буферни зони за участниците в обявените прояви. Няма да бъдат допускани лица, които са във видимо нетрезво състояние, маскирани или носещи забранени предмети и вещи - огнестрелно оръжие, пиротехнически изделия, ножове, палки, боксове и други.Шествието \"София Прайд 2017\" ще бъде съпроводено от полицейски екипи по маршрута си на движение. Ако е необходимо, по направлението на парада екипите на СДВР ще спират поетапно движението по маршрута.От СДВР призовават всички граждани да проявят необходимата толерантност и да спазват стриктно указанията на униформените.", "date": "2017-06-09", "title": "Засилени мерски за сигурност в София заради гей-парада"}
{"url": "https://news.bg/int-politics/turtsiya-skochi-sreshtu-referenduma-za-nezavisimost-na-irakskite-kyurdi.html", "text": "Турция нарече плана на иракските кюрди да проведат референдум за независимост \"ужасна грешка\", подчертавайки, че териториалната цялост и политическото единство на Ирак били основен принцип за Анкара, съобщава \"Ройтерс\".\"Ние смятаме, че това ще представлява ужасна грешка\", се изтъква в изявление на турското външно министерство.Автономният кюрдски регион в Ирак обяви в сряда, че ще проведе референдум за независимост през септември, стъпка, която е малко вероятно да бъде приветствана от централното правителство в Багдад.", "date": "2017-06-09", "title": "Турция скочи срещу референдума за независимост на иракските кюрди"}
{"url": "https://news.bg/health/nad-140-hilyadi-balgari-zhiveyat-sas-sardechna-nedostatachnost.html", "text": "Около 50% от пациентите със сърдечна недостатъчност умират до 5 години след поставяне на диагнозата, отчетоха от Дружеството на кардиолозите в България.Сърдечната недостатъчност заема водещо място в общата смъртност от сърдечно-съдови заболявания у нас с над 20 хиляди смъртни случаи годишно. Сърдечно-съдовите заболявания остават водещата причина за по-голяма част от смъртните случаи по света и в България.Един от четири пациенти със сърдечна недостатъчност умира до 1 година, а всеки втори - до 5 години след поставяне на диагнозата, отчитат кардиолозите.\"В България няма публикувани данни от цялостен национален регистър на болните със сърдечна недостатъчност. Смятаме, че над 140 хиляди са пациентите, които живеят със сърдечна недостатъчност, а над 20 хиляди са смъртните случаи от това заболяване годишно, което представлява около 18% от всички смъртни случаи\", каза доц. Пламен Гацов от II-ра МБАЛ в София.Все повече хора с хипертония, състояние след прекаран инсулт, коронарна болест на сърцето и сърдечна недостатъчност и др. болести живеят все по-дълго, благодарение на напредъка в медицината и същевременно изискват съответни грижи. Това е и причината тези заболявания да продължават да създават нарастваща тежест върху здравната система и икономиката на страната.Сърдечната недостатъчност е на челно място сред причините за сърдечно-съдови заболявания. При нея сърцето не може да изтласква достатъчно кръв, за да отговори на нуждите на тялото. Сред най-често срещаните причини за сърдечна недостатъчност в Европа са коронарна болест на сърцето, инфаркт на миокарда, вродени сърдечни дефекти, увреждане на сърдечните клапи, предсърдно мъждене.\"Въвеждането на новите здравни технологии в лечението на сърдечната недостатъчност променя живота на пациентите. То може да намали с 20% риска от сърдечно-съдова смърт и хоспитализация\", заяви проф. Цветана Кътова от Националната кардиологична болница.\"Сърдечната недостатъчност е най-честата причина за хоспитализация при пациентите нaд 65 г. възраст. Хоспитализациите са един от най-силните предиктори за смъртност и огромен икономически разход за здравната система. Около ¼ от всички рехоспитализации са през първия месец, а около 40% са в т.нар. вулнерабилен период до 3-ти месец след изписване.Една от мерките за постигане на тази цел е наличието на приемственост между болничната и амбулаторната кардиологична помощ. Разработването на програми за ранно проследяване на дехоспитализираните пациенти е ефективна мярка в борбата с ненужните хоспитализации и доказала своите ползи. Пациентите, които след изписването биват ранно и адекватно проследявани, имат по-ниска честота на ранните рехоспитализации.Адекватното проследяване на тези пациенти след изписването им от болница, намалява смъртността и рехоспитализациите над 2,5 пъти само в рамките на 6 месеца. Това го прави много ефективен модел с голямо здравно и икономическо значение\", сподели доц. Йото Йотов като се позова на опита от УМБАЛ \"Св. Марина\" във Варна.Национални представителни данни биха дали по-ясна представа за реалната тежест на тези заболявания, както и за ефекта на лечението. Това би подпомогнало за национална стратегия за контрол на сърдечно-съдовите заболявания, заяви доц. Иво Петров от Сити Клиник в София.Успехи в лечението означават, че вероятно все повече пациенти ще живеят все по-дълго с хипертония, състояние след прекаран инсулт, коронарна болест на сърцето и сърдечна недостатъчност, категорични са кардиолозите.", "date": "2017-06-09", "title": "Над 140 хиляди българи живеят със сърдечна недостатъчност"}
{"url": "https://news.bg/regions/ministar-dimov-spira-doklada-po-ovos-za-kariera-v-s-aglen.html", "text": "Министърът на околната среда и водите Нено Димов ще разпореди на Регионалната инспекция по околната среда и водите - Плевен да спре разглеждането на Доклада по оценка за въздействие върху околната среда (ОВОС) за инвестиционно намерение за разкриване на кариера за добив на варовици и скалнооблицовъчни материали в землището на луковитското с. Ъглен.Това съобщи министърът, който заедно с омбудсмана Мая Манолова посети селото и проведе среща с жителите, които протестират срещу концесията. Разглеждането на доклада по ОВОС ще се прекрати, докато \"ВиК - Ловеч\" не извърши хидрогеоложко проучване, с което да се определят зоните за сигурност около карстовите извори в района на селото и ще се види дали кариерата попада в техния обхват.Основните опасения на населението, изразени на срещата са, че дейността на кариерата може да замърси питейната вода на селото, трафикът на тежкотоварни автомобили може да предизвиква шум, запрашаване и разбиване на пътищата, както и да бъде увредена чистотата на въздуха и земеделските земи в района.Министър Димов съобщи, че е поискал допълнителни становища от Регионална здравна инспекция в Ловеч относно евентуални рискове за здравето на населението от дейността на кариерата, както и от Областно пътно управление по отношение на допълнителните натоварвания от тежкотоварния трафик. Ще се изчака и хидрогеоложкото проучвате на \"ВиК-Ловеч\".Министърът увери, че лично ще се запознае с всички становища и ако се докаже, че има какъвто и да е риск за здравето на гражданите и околната среда, разрешение за добив няма да бъде дадено. Ако обаче експертизите покажат,че няма риск от негативно въздействие, няма да има основателна причина да се спре доклада за ОВОС.", "date": "2017-06-09", "title": "Министър Димов спира доклада по ОВОС за кариера в с. Ъглен"}
{"url": "https://news.bg/regions/avtobus-izgorya-v-stolichniya-kvartal-slatina.html", "text": "Автобус на градския транспорт се е запалил след 10 ч. преди борсата в столичния квартал \"Слатина\", на обръщалото на линия №9. Огънят е изгасен, но автобусът е изгорял изцяло.Няма пострадали пътници, шофьорът е невредим. Към момента на запалването автобусът е бил празен.Машината е с газова уредба. Очевидци обясниха, че са чули взрив. Заради инцидента беше блокирана борсата в \"Слатина\". Вследствие на това се образува и голямо задръстване в района.Сигналът за запалилото се превозно средство в района на борсата за плодове и зеленчуци в ж.к. \"Слатина\" постъпил малко след 10.00 часа.От \"Пожарна безопасност и защита на населението\" съобщиха, че към мястото незабавно били насочени два екипа на пожарната, които потушили огъня. Рейсът обачи бил напълно унищожен.По първоначални данни, причината за пожара е техническа неизправност. Работата по случая продължава.", "date": "2017-06-09", "title": "Автобус изгоря в столичния квартал \"Слатина\""}
{"url": "https://news.bg/crime/tarsyat-momcheto-udarilo-uchitelka-v-klasnata-staya.html", "text": "Полицията в столицата все още изяснява всички факти и обстоятелства около вчерашния инцидент, при който ученик удари учителка в класната стая.Припомняме, вчера, 8 юни, деветокласник удари свой учител в класна стая в 81 СОУ \"Виктор Юго\", намиращо се в столичния квартал \"Младост\".Установено е, че по случая е подаден сигнал на телефон 112 около 12.30 часа. Според сигнала към 10 часа ученик от по-горен клас е влязъл в класна стая на седмокласници, ударил учителката и е избягал.Според версията на директора на училището три момчета, едното от които е възпитаник на 81 СОУ, но от по-горен клас, решили да влязат в часовете по английски на седмокласниците.Учителката ги помолила да излязат, но те отказали. Тогава учителката тръгнала да повика директора на училището, но едно от момчетата я ударило в ребрата и избягало. Според директора става въпрос за същото момче, което учи в 81 СОУ.По случая е образувано досъдебно производство за изясняване на обстоятелствата около упражнената агресия. Директорът на Столичната полиция комисар Ивайло Иванов посочи преди БНР, че към момента се установяват лицата, участвали в деянието. Когато се установи тяхната самоличност, ще бъдат предприети и съответните мерки. ", "date": "2017-06-09", "title": "Търсят момчето, ударило учителка в класната стая"}
{"url": "https://news.bg/int-politics/es-veche-ne-mozhel-da-razchita-na-sasht-za-otbranata-tryabvalo-da-si-ya-osiguri-sam.html", "text": "Председателят на Европейската комисия Жан-Клод Юнкер коментира, че САЩ \"вече не са заинтересовани да гарантират сигурността на Европа на наша територия\", подчертавайки, че Общността трябвало да се стреми към по-голямо сътрудничество в областта на отбраната и сигурността, съобщава \"Ройтерс\".\"Нашето уважение към НАТО вече не може да бъде използвано като удобно алиби за привеждането на доводи срещу по-сериозни европейски усилия\" в областта на отбраната, изтъкна Юнкер на конференция в чешката столица Прага.\"Нямаме друг избор освен да защитим нашите собствени интереси в Близкия изток, по отношение на климатичните промени и нашите търговски споразумения\", допълни шефът на Европейската комисия.", "date": "2017-06-09", "title": "ЕС вече не можел да разчита на САЩ за отбраната, трябвало да си я осигури сам"}
{"url": "https://news.bg/crime/zadarzhaha-mazh-strelyal-po-poznat-s-gazov-pistolet.html", "text": "Полицаите в столицата задържаха мъж, стрелял с газов пистолет заради разпра.Действията на органите на реда били по сигнал за стрелба в района на гара \"Подуяне\", депозиран в Пето РУ около 12.45 часа.В хода на предприетите действия полицаите задържат стрелеца - мъж около 37 години. В него е намерен и иззет газов пистолет.Предполага се, че мъжът произвел изстрел заради възникнал конфликт с негов познат. Няма данни за пострадали хора.Стрелецът е задържан, а работата по изясняването на обстоятелствата за извършването на деянието продължават в рамките на образуваното досъдебно производство и под наблюдението на прокуратурата.", "date": "2017-06-09", "title": "Задържаха мъж, стрелял по познат с газов пистолет"}
{"url": "https://news.bg/regions/za-chetvarti-pat-selo-trud-poiska-chist-vazduh.html", "text": "Жителите на Труд въстанаха за четвърти път срещу централата, горяща и складираща биологични отпадъци в селото.Вчера, 8 юни, жителите на село Труд проведоха четвърти протест срещу \"Централа за производство на електроенергия от биологични отпадъци\", разположена \"под носа\" на хората. Недоволстващите блокираха Карловско шосе за около час.Шествието на жителите на село Труд започна от читалището в селото. Недоволството премина \"пред погледа на собственика на централата и негови приближени, който дебнеха протестиращите от съседни на главния път улици\".В протеста са взели участие и жителите на още две населени места - село Куртово конаре и Нова Загора.Организаторите на протеста припомнят, че в Нова Загора е разположена подобна централа, произвеждаща електроенергия от изгарянето на биоотпадъци. Там се наблюдавали проблеми, идентични на тези в село Труд, което мобилизирало жителите на града да се присъединят към протеста.Припомняме, жителите на село Труд вече протестираха три път против изградената през 2014 г. \"Централа за производство на електроенергия от биологични отпадъци\" в селото. И този път местните категорично посочиха, че протестите относно функционирането на централата няма спрат. Те припомниха, че до миналата година са  на предприятието за мирно решението на проблема, но сега безусловно искат то да бъде закрито.Като доводи те посочиха силното замърсяване на околната среда в района. Според тях централата функционира денонощно, а  представляват сериозен проблем за качеството на живот в района.Спрямо измерванията на станция, разположена в непосредствена близост до централата, в селото системно се отчитали повишени нива на фини прахови частици (ФПЧ) - ФПЧ 10 и ФПЧ 2.5. Въздухът там бил по-мръсен от два пловдивски квартала.Централата била разположила и огромните депа с органични отпадъци, разположени на метри от централата. Става въпрос за струпване на отпадъци върху 10 декара земеделска площ, която е собственост на централата. Според местните подобно складиране директно върху почвата може да се окаже пагубно за природата в дългосрочен план.Жителите на село Труд сигнализираха още, че замърсяването в района е довело до измирането на 70 кошера с пчели, което е близо 80% от всички кошери в района.", "date": "2017-06-09", "title": "За четвърти път село Труд поиска чист въздух"}
{"url": "https://news.bg/politics/sotsialistite-atakuvat-programata-za-sanirane.html", "text": "Социалистите атакуваха програмата за саниране. Според Манол Генов имало негативни практики в програмата и липсвал контрол. Имало и щети от програмата.3 милиона лева са натрупаните лихви до момента към Банката за развитие. Червеният депутат подчерта, че това натрупване на лихви било заложено в самата програма, тъй като държавата плащала на банката след въвеждане на сградите в експлоатация. Несъвършен е механизмът за извършване на плащанията, смята Манол Генов.Хаосът е като режим на свободно падане, изтъкна социалистът. Имало и редица пропуски в програмата за саниране. С 200 милиона лева е надвишен финансовият ресурс на програмата, по данни на червените. Една година правителството на ГЕРБ укривало, че парите за програмата са свършили.Оставени били хората да чакат и да се надяват, че ще им санират панелките. Според Манол Генов с програмата се източвал финансов държавен ресурс. Социалистите искат да се санира тази тежко болна програма, защото тя щяла да рухне под тежестта на нарушенията в нея.Герберът Александър Ненков защити програмата за саниране. Тази програма наистина е закъсняла, подчерта той. В други източноевропейски държави тези въпроси са решени преди много години, както обясни Ненков.Ние не само трябва да довършим тази програма, а да търсим как тя да бъде развита, убеден е депутатът. Той все пак призна, че има какво силно да се желае от гледна точка на контрола и прозрачността. По думите му годишно спестената електроенергия от санираните блокове е на 975 000 мегават часа. Той посочи, че 130 млн. лв. годишно се спестяват от сметките на потребителите със санирани блокове.Енергийната ефективност е тема, която е бъдещето на света, смята Александър Ненков. 75 000 души са работещите по санирането на многофамилните жилища.Червените обаче не се дадоха, а поискаха програмата да е работеща. Социалистите показаха снимки на протекли санирани панелки.", "date": "2017-06-09", "title": "Социалистите атакуват програмата за саниране"}
{"url": "https://news.bg/int-politics/shefat-na-partiyata-na-naydzhal-faradzh-hvarli-ostavka.html", "text": "Пол Нътъл обяви, че е подал оставка като лидер на Партията за независимост на Великобритания (UKIP), след като евроскептичната партия не успя да спечели нито едно депутатско място във вчерашните парламентарни избори в Обединеното кралство, съобщават британските медии.\"Подавам оставка незабавно. Това ще позволи на партията да има нов лидер на партийната конференция през септември\", изтъкна Нътъл.\"Трябва да започне нова епоха с нов лидер\", подчерта той. Нътъл беше кандидат за депутат в избирателните райони Бостън и Скънджънс, които консерваторите спечелиха с мнозинство от 16 572 гласа.Нътъл пое властта в партията от Найджъл Фарадж през ноември миналата година след дълго търсене на лидер.Нътъл посочи, че е било чест за него да ръководи партията, но добави, че \"е ясно, че UKIP се нуждае от нов фокус и нови идеи\".", "date": "2017-06-09", "title": "Шефът на партията на Найджъл Фарадж хвърли оставка"}
{"url": "https://news.bg/politics/ot-dps-prizovaha-valeri-simeonov-da-si-podade-ostavkata.html", "text": "Подайте си оставката на вицепремиер, призова Валери Симеоново депутатът от ДПС Джейхан Ибрямов по време на днешния парламентарен контрол. В отговор Валери Симеонов обясни колко е загрижен за демографската ситуация в страната.Въпросът към вицепремиера Валери Симеонов беше как той ще ограничава раждаемостта и ще слага спирали на жените. Това питане бе от депутатите от ДПС.Джейхан Ибрамов попита на каква статистика се позовава Симеонов, за да иска да ограничава раждаемостта. В отговор Симеонов посочи, че въпросът бил изваден от контекста на изказването му. Никога не съм предлагал ограничаване на изконни човешки права, каза в отговор Симеонов.Той смята да ограничи раждаемостта сред малолетните в ромските махали. Причината е, че няма здравословни условия да износят плода. Това е причината за високата детска смъртност особено сред някои групи, каза Валери Симеонов.Вицепремиерът изтъкна, че безотговорното родителство превръща тези деца в герои от романите на Чарлз Дикенс, а именно в деца, лишени от родителски грижи. Те ставали обекти и субекти на престъпността в гетата и пациенти на инфекциозните отделения, по думите му.Създаването на деца не трябва, по думите му, да се използват за задоволяване на нагон. Напротив, той е за отговорно родителство. Ибрямов обаче цитира интервю на Симеонов от 2014 година, когато се обявява за слагане на спирали на ромските жени.", "date": "2017-06-09", "title": "От ДПС призоваха Валери Симеонов да си подаде оставката"}
{"url": "https://news.bg/world/zhena-detonira-bomba-na-pretapkan-pazar-v-irak-izbi-pone-30-dushi.html", "text": "Жена е взривила пояса си с експлозиви на претъпкан с хора пазар източно от шиитския свещен град Кербала, избивайки най-малко 30 души и ранявайки 35 души, съобщиха иракските сили за сигурност, цитирани от \"Ройтерс\".Терористичната групировка ДАЕШ (\"Ислямска държава\") е поела отговорност за атаката в град Мусаиб, южно от Багдад, в изявление на приближената до терористите агенция \"Амак\". Самоличността на атентаторката не се разкрива.Служител от силите за сигурност е уточнил, че нападателят е жена, която е скрила бомбата под обичайно покривало на цялото тяло.Нападението идва, докато ДАЕШ е на път да загуби град Мосул, който е тяхната крепост в Ирак, притискани от иракските правителствени сили, подкрепяни от международната коалиция, оглавявана от САЩ. Терористичната групировка е в отстъпление и в съседна Сирия, притискана от подкрепяната от САЩ и ръководена от сирийските кюрди коалиция, която е пред вратите на град Ракка, който се води тяхна столица в Сирия.Подкрепяни от Иран паравоенни формирования участват в кампанията за борба с ДАЕШ в Ирак, атакувайки терористите в граничния район близо до Сирия.", "date": "2017-06-09", "title": "Жена детонира бомба на претъпкан пазар в Ирак, изби поне 30 души"}
{"url": "https://news.bg/euronews/es-tryabva-da-stane-razbiraem-spored-iliyana-jotova.html", "text": "Вицепрезидентът и бивш евродепутат Илияна Йотова смята, че разговорът за бъдещето на Европа е дълъг.\"Аз не случайно подчертах за отдавна нарушената комуникация между европейските институции и европейските граждани. За съжаление това, което наблюдавах и в последните години е отдалечаването на тази проблематика от ежедневието на хората. Решенията, които там се взимат, политиките, които там се решават - стават все по-неразбираеми за европейските граждани\", коментира вицепрезидентът и бивш евродепутат.Тя припомни, че Европа е била разтърсена от няколко много тежки кризи - финансова, икономическа, социална криза, а веднага след това залята и от огромни бежански и мигрантски потоци.\"Европа не можа да намери адекватни и бързи решения за решаването на тези кризи, в резултат на което съмненията и доверието на европейските граждани, естествено се засили. Виждате напоследък какво става по темата с миграцията и бежанците\", заяви Йотова и констатира, че много отдавна Европа не е била толкова разделена, колкото е в момента. - Западна Европа, Централна Европа срещу Южна Европа.Според нея промяната, която в момента се предлага от ЕК за реформата на Дъблинското споразумение, ощетява допълнително държавите от външната граница на ЕС. Най-малкото се предлагат решения, които няма да работят, както и преди се е посочвало, че реформата от Дъблин няма да работи.\"На следващо място от 25 години в Европа се говори, че трябва да се промени езикът на Брюксел и от 25 години не се прави нищо в тази посока. Начинът, по който са формулирани брюкселските решения са много далече от нормалната комуникация в гражданите на която и да било от държавите членки. Ако сте прочели внимателно изследванията малко преди Брекзит, ще видите, че е един от основните проблеми, които хората във Великобритания повтаряха е именно неразбирането на този език, на който говорят брюкселските и европейските институции. Ако в тази комуникация не се направи нещо в следващите години процентът на хората, които ще гласуват на европейските избори, ще бъде не само още по-малък, но ще засили тази тенденция на групиране по интереси между държавите членки в Европа, както ще се засили и отчуждението на хората между европейските институции\", подчерта Илиана Йотова.Тя коментира и тежките избори във Великобритания, в които Тереза Мей е искала по-сериозно и по-твърдо мнозинство в парламента, за да може да води преговорите с ЕС от доста твърди позиции.Въпреки твърдите позиции на ЕС, Йотова припомни, че член 50 от договора не казва как една държава членка трябва да излезе от ЕС. \"Не е въпросът само във финансовите ограничения, не е въпросът в дупката, която ще се получи в европейския бюджет, но как този процес ще влияе на двустранните отношения, на свободния пазар, на това че много хора от Европа всеки ден пътуват от Великобритания, за да работят\", обясни Йотова и бе категорична, че ние трябва да запазим правата на българите, които работят във Великобритания и правата на нашите студенти.", "date": "2017-06-09", "title": "ЕС трябва да стане разбираем според Илияна Йотова"}
{"url": "https://news.bg/politics/i-s-po-malko-pari-e-vazmozhno-dobro-kachestvo-na-zhivot-na-vazrastnite-hora.html", "text": "Възможно е добро качество на живот за възрастните с по-малко средства за социални и здравни грижи. Това доказва изпълнението на проект \"Домашни грижи за независим и достоен живот\", реализиран от Български червен кръст с помощта на Българо-швейцарската програма за сътрудничество и Швейцарският червен кръст.В проекта здравна и социална грижа получават 700 души от четири общини във Врачанско. Пред News.bg Надежда Тодоровска, заместник-генерален директор на БЧК заяви, че с пилотния проект в четири общини са създадени четири центъра за домашни грижи. Там се предоставят интегрирани здравни и социални грижи за възрастните хора.\"В демографската ситуация, в която се намира България, очевидно няма да стават по-голям брой младите хора, а обратно. Ние трябва да подсигурим адекватна грижа за тези възрастни хора, да им осигурим условия за достоен живот и достъп до здравни и социални услуги\", констатира тя.Така в бъдеще страната ни ще трябва да отделя повече разходи за този тип услуги. В пилотният проект се разработва нов мениджърски модел. Моделът е взаимстван от Швейцария. По програмата работа са започнали 50 души.\"Всички те бяха безработни - 17 медицински сестри и 33 домашни помощника. В рамките на тази програма ние обгрижихме над 700 души. В момента центровете обгрижват 427 души в четирите общини - Бяла Слатина, Криводол и Враца. Обхванати са възрастни хора не само от градовете, но и от прилежащите 13 села\", заяви Тодоровска.Тази грижа е изключително ценна за възрастните хора, които живеят самотно в отдалечените населени места. \"Този подход позволява услугата да излезе от институциите, независимо дали става въпрос за болница или за старчески дом и да отиде в домовете на хората, където тя е в пъти по-изгодна за държавата и за самия потребител\", обясни Тодоровска. По думите й финансовият анализ показва, че услугата струва 1620 лв. на година. Основен дял от тях е за заплатите на хората - здравни и социални работници.Регионът на Врачанско е бил избран от социално-икономическа гледна точка, тъй като има много безработни и много възрастни хора. \"Интегрирахме в този проект ромското население. 25% от работещите по проекта са с ромски произход - 15% от възрастните, за които се грижим също са с ромски произход. Създадохме една реална интеграция в един проект, който не нарекохме ромски\", посочи Тодоровска.Предстои да бъдат направени усилия проектът да бъде разширен във Видин и Монтана. \"Наистина там нуждата от осигуряване на работни места е най-чувствителна\", констатира още заместник-генералният директор на БЧК.За подкрепата на Швейцария Роланд Питон, ръководител на офиса за сътрудничество в столицата, поясни, че подобен модел за домашни грижи съществува в Швейцария. \"Ние предлагаме услуга, която Българският червен кръст, с помощта на Швейцарския червен кръст адаптираха\", посочи Питон.По думите му сега България трябва да каже как иска да използва този модел, така че да разшири неговия обхват и да покрие цяла България. \"Идеята е България да каже как моделът може да продължи своето развитие, самостоятелно на базата на оценките се видя, че с този проект се повишава качеството на живота на възрастните хора. Същевременно се намаляват разходите за социални и здравни услуги. Това е уникална възможност за България\", посочи Питон.Той обясни, че финансирането в Швейцария е комбинация между социални дейности, финансиране от здравни застраховки и принос на частни организации, в зависимост от финансовата ситуация на потребителя на услугата.По думите му цената на услугата за домашни грижи е много по-малка, отколкото институционалната грижа за възрастните хора. \"В институция дори да получите основна помощ, ще струва между 6 и 8 хиляди швейцарски франка на месец\", обясни той.По думите му не става въпрос само за финансови средства, тъй като домашните грижи за възрастните хора гарантират същото добро качество на живот и намалени разходи.", "date": "2017-06-09", "title": "И с по-малко пари е възможно добро качество на живот на възрастните хора"}
{"url": "https://news.bg/crime/zadarzhaha-za-postoyanno-70-godishen-mazh-bludstval-s-dete.html", "text": "Съдът в Стара Загора определни мярка за неотклонение \"задържане под стража\" спрямо на 70-годишен мъж, блудствал с дете.Обвинението срещу 70-годишния Стефан Й. е за това, че на 2 юни 2017 г., използвайки сила, извършил действия с цел да възбуди или удовлетвори полово желание спрямо момиче, ненавършило 14-годишна възраст.В хода на досъдебното производства става ясно, че мъжът и пострадалото 13-годишно дете живеели в един и същ имот в село в община Стара Загора. На 2 юни обвиняемият влязъл в стаята на момичето и осъществил с нея блудствени действия, като употребил сила.Мъжът е добре познат на полицията - извършвал е кражби и е лежал в затвора.За извършеното от него деяние законът предвижда наказание \"лишаване от свобода\" за срок до 8 години.Мъжът е задържан за постоянно, след като Районния съд в Стара Загора преценил, че съществува реална опасност мъжът да се укрие или да извърши друго престъпление.Съдът в Стара Загора взе мярка за неотклонение \"задържане под стража\" и спрямо друг гражданин, осъществил полов акт с дете.Обвинението срещу 19-годишния Мартин Д. е за това, че се съвкупил с лице от женски пол, ненавършило 14-годишна възраст.Установено е, че момчето и пострадалата се познавали и били в приятелски отношения.Вечера на 10 срещу 11 декември 2016 г. момичето и баща ѝ гостували в дома на обвиняемия в село в община Стара Загора. Пострадалото момиче и Марин Д. се усамотили и заключили в отделно помещение в жилището, където обвиняемият осъществил полов акт с малолетното момиче.На следващия ден пострадалата съобщила на майка си, която я завела на преглед при специалист и сигнализирала органите на полицията.19-годишният младеж е неколкократно осъждан за кражби. Той е бил освободен от затвора на 16 февруари 2016 г.За извършеното от него престъпление законът предвижда наказание \"лишаване от свобода\" от 2 до 6 години.", "date": "2017-06-09", "title": "Задържаха за постоянно 70-годишен мъж, блудствал с дете"}
{"url": "https://news.bg/crime/obviniha-tiradzhiyata-prebil-i-obral-rumanka-zashtoto-mu-otkazala-seks.html", "text": "Районната прокуратура в Бяла внесе в съда обвинителен акт срещу тираджията, който преби и ограби румънска гражданка, която му оказала секс. Обвинението срещу 66-годишният жител на Бяла е за опит за изнасилване и грабеж.Първото обвинение срещу шофьора на тежкотоварния камион е за това, че на 29 март 2017 г. в землището на село Ценово, област Русе, той извършил неприлични действия с цел да възбуди и удовлетвори полово желание по отношение на 38-годишна румънска гражданка, като употребил за това сила.Второто обвинение срещу него е за това, че чрез сила той отнел от чужденката движими вещи - парична сума в размер на 200 румънски леи, 6 кутии бира и две чанти с дрехи всичко на обща стойност 221 лева.Припомняме, румънката беше намерена късно вечерта на 29 март по подаден сигнал на телефон 112. Тя е била с множество наранявания и се е намирала на пътя в района на село Обретеник.Пред служителите на реда жертвата разказала, че в румънския град Гюргевосе качила на стоп в ТИР, управляван от български гражданин. Двамата заедно преминали ГКПП - Дунав мост и продължили по главния път Русе - Велико Търново. В района на село Обретеник, шофьорът отбил по второстепенен път, спрял камиона до гориста местност и поискал от жената сексуални услуги.По искане на прокуратурата Илия И. е с взета мярка за неотклонение \"задържане под стража\".Предстои насрочване на делото за разглеждане пред съда.", "date": "2017-06-09", "title": "Обвиниха тираджията, пребил и обрал румънка, защото му отказала секс"}
{"url": "https://news.bg/regions/regionalniyat-ministar-napravi-proverka-iznenada-na-tunel-vitinya.html", "text": "Министърът на регионалното развитие и благоустройството Николай Нанков направи изненадваща инспекция на ремонтните дейности на тунел \"Витиня\" и виадукта след него по посока Варна на АМ \"Хемус\".В ремонтираната тръба на тунела вече има поставено осветление. Пред министъра строителите са заявили, че ще спазят срока за строително-монтажните дейности - ремонтът ще приключи до края на месец юни.По време на неочакваната инспекция Нанков установил и че се работи усилено по на виадукта, намиращ се непосредствено след тунела. Припомняме, ремонтът на виадукта беше забавен с 3 месеца от служебното правителство.Според работниците на обекта валежите през последните дни затруднява работата им по основите на моста. Въпреки това те уверили министърът на благоустройството, че ще направят всичко възможно, за да свършат ремонта в срок. В отговор Нанков призовал работниците да положат усилия, за да приключат максимално бързо ремонтните дейности, но без компромис в качеството и сигурността.", "date": "2017-06-09", "title": "Регионалният министър направи проверка-изненада на тунел \"Витиня\""}
{"url": "https://news.bg/int-politics/arestuvani-protestirashti-kray-ruskiya-parlament.html", "text": "Няколко души са били арестувани по време на импровизиран митинг край сградата на руския парламент. Гражданите са протестирали срещу спорен план за разрушаване на нискоетажни жилищни блокове от съветската епоха, съобщава \"Асошиейтед прес\".Около 300 души са се появили пред Държавната дума сутринта преди второто четене не законопроекта, който би позволил на общината в Москва да премести 1,6 млн. души и да събори цели квартали със сгради от съветската епоха в най-големия проект за презастрояване в Русия.Кметството на Москва настоява, че сградите са твърде разнебитени, но мнозина жители гледат на плановете като посегателство върху техните конституционни права и не желаят да се местят другаде.Ако законопроектът бъде приет на второ четене, парламентът ще може да го приеме или да го отхвърли, но не и да го измени.", "date": "2017-06-09", "title": "Арестувани протестиращи край руския парламент"}
{"url": "https://news.bg/int-politics/tramp-se-chuvstva-napalno-opravdan-sled-pokazaniyata-na-uvolneniya-shef-na-fbr.html", "text": "Президентът на САЩ Доналд Тръмп обяви в профила си в \"Туитър\", че е \"цялостно и напълно оправдан\", след като уволненият от него директор на ФБР Джеймс Коми заяви вчера, че американският държавен глава не бил лично разследван в разследването за намесата на Русия в президентските избори в САЩ през миналата година, но го обвини, че е се опитал да спре разследването срещу бившия си съветник по националната сигурност Майкъл Флин.Публикацията в \"Туитър\", направена много рано сутрин източно американско време, беше първата реакция на Тръмп относно вчерашните свидетелски показания на Коми пред разследващата комисия на Сената на САЩ, в които той обвини президента в лъжи и клевета. Ала Коми също така потвърди, че Тръмп не е разследван в лично качество.\"Въпреки толкова много фалшиви изявления и лъжи, цялостно и пълно оправдание... и УАУ, Коми издава тайни!\", написа буквално Тръмп в \"Туитър\".Коми призна в свидетелските си показания под клетва, че е помолил свои приятел да разкрие на журналист бележки, в които той е записал подробности от срещите си с Тръмп.\"Смятах, че това може да доведе до назначаването на специален прокурор\", който да разследва връзките на Тръмп с руснаците, изтъкна пред комисията Джеймс Коми.Тактиката е проработила. Разследването на руската афера се провежда от висопоставен специален прокурор.Джеймс Коми обаче обрисува опустошителна картина на ненадежден президент, който в най-добрия случай несъзнателно е нарушавал нормите на президентския пост, притискайки го във връзка с разследването за Русия, а в най-лошия случай може съзнателно да е възпрепятствал правосъдието, за което се носи наказателна отговорност.Ала Тръмп и неговите поддръжници се съсредоточиха върху потвърждението, че лично той не е бил обект на разследване, а само негови сътрудници от предизборния му щаб.", "date": "2017-06-09", "title": "Тръмп се чувства \"напълно оправдан\" след показанията на уволнения шеф на ФБР"}
{"url": "https://news.bg/euronews/ilhan-kyuchyuk-uveren-che-populizmat-mozhe-da-bade-preboren.html", "text": "Разговорът за Европа е разговор за настоящето и бъдещето преди всичко. Това каза евродепутатът от Алианса на либералите и демократите за Европа Илхан Кючук. Той участва в дискусия на тема \"Ще гласувам ли на следващите евроизбори и защо\".Сред европейските ценности, които Кючук изтъкна са - демокрация, върховенство на закона, свобода на медиите, високи демократични стандарти, но това не означава, че в Европа няма проблеми.По думите му отдавна Европа не е Европа на нациите, отдавна не е Европа на регионите. Тези големи предизвикателства не могат да бъдат решени, ако не обединим усилия, посочи Кючук.На въпроса защо трябва да се гласува Кючук, който бе и председател на младежкото ДПС коментира, че по принцип трябва да се гласува. \"Гласуването ти дава право на мнение\", посочи той. По думите му освен това, гласуването дава легитимност на институциите, противното работи за популистите, настоя Кючук. Според него, когато можеш да споделиш къде политиците бъркат, само тогава можеш да имаш истинска демокрация.\"Популизмът може да бъде преборен, ако бъде отнето най-силното оръжие на популистите - страхът\", каза още той.Момчил Неков, който също се включи в дискусията посочи, че до 2025 г. на европейския пазар нуждите ще са както следва - 49% високо квалифицирани, 40% средно квалифицирани и едва 12% ниско квалифицирани кадри. Той от своя страна постави въпроса какви професии ще са необходими в бъдещето. Сред каузите, зад които българският евродепутат застава е визовата реципрочност между ЕС и САЩ.", "date": "2017-06-09", "title": "Илхан Кючюк уверен, че популизмът може да бъде преборен"}
{"url": "https://news.bg/politics/pochina-komandirat-na-ekipazha-na-helikoptera-padnal-v-cherno-more.html", "text": "Починал е командирът на екипажа на военния хеликоптер \"AS \"Пантер\" - 565 MB\", който по-рано днес падна в Черно море, съобщиха за News.bg от Военноморските сили. Към момента се води следствие, учението е прекъснато.От Министерството на отбраната обявиха, че тримата членове на екипажа са транспортирани във Военноморска болница - Варна. Въпреки положените усилия да бъде реанимиран, най-тежко пострадалият капитан Георги Анастасов е починал.Другите двама членове на екипажа - капитан Анатоли Апостолов и капитан Павел Симеонов, са настанени за лечение във Военноморската болница - Варна. Те са контактни, адекватни, в добро състояние, съобщават от военното ведомство.Вертолет \"Пантер\" на авиобаза \"Чайка\" падна по време на учение в Черно море. Тримата военни пилоти бяха извадени от свои колеги от фрегатата \"Дръзки\".По информация на news.bg хеликоптерът е правил маневра, при която се е закачил за мачтата на фрегатата. Това е довело до падането.По разпореждане на военния министър Красимир Каракачанов заместник-министъра на отбраната Анатолий Величков и на зам.-началника на отбраната вицеадмирал Емил Ефтимов са отпътували за Варна. Те ще се запознаят на място със здравословното състояние на пострадалите в днешния инцидент военнослужещи.Причината за тежкия инцидент все още се изяснява. Предприети действия за изваждене на вертолета от водата. Министърът на отбраната Красимир Каракачанов със заповед назначи комисия за разследване на авиационното произшествие с вертолет \"Пантер\" В състава й са включени експерти от Служба \"Военна полиция\" и Командването на Военноморските сили.Разпоредено е на командирите на войскови формирования от всички степени да оказват съдействие на членовете на комисията във връзка с разследването.Падналият в морето хеликоптер \"Пантер\" е от състава на Военноморските сили и е изпълнявал задачи по учението \"Черно море - 2017\". Припомняме, през 2014 година завърши двугодишното обучението на кап. Анастасов за управление на машината и водене на екипаж.Капитан Георги Анастасов е роден на 4 октомври 1978 г. в гр. Ямбол. Завършил е средно образование в Математическа гимназия \"Атанас Радев\" и висше образование в Националния военен университет \"Васил Левски\", факултет \"Авиационен\", със специалност \"летец-пилот за ВВС\".Постъпва на военна служба през 2002 г. в поделението в Каменец като инструктор-командир на взвод. На сегашната си длъжност - старши пилот в авиационно звено на военно формирование във Варна, е назначен през 2011 г. Награждаван е многократно с грамоти и предметни награди от министъра на отбраната, началника на отбраната и командира на формированието.Министерството на отбраната изказва дълбоки съболезнования на семейството и близките на загиналия капитан Георги Анастасов.Председателят на Народното събрание Димитър Главчев изрази дълбоките си съболезнования към близките и роднините на капитан Георги Анастасов, командир на екипажа на военния вертолет \"Пантер\", който падна в Черно море.Поклон пред смелостта, всеотдайността и доблестта на българския офицер, загинал при изпълнение на воинския си дълг, отбелязва председателят на парламента.", "date": "2017-06-09", "title": "Почина командирът на екипажа на хеликоптера, паднал в Черно море"}
{"url": "https://news.bg/int-politics/smart-na-sauditska-arabiya-i-amerika-skandirat-opechaleni-v-teheran.html", "text": "Хиляди хора излязоха по улиците на иранската столица Техеран, за да почетат паметта на жертвите на двете терористични атаки, като се присъединиха към своя върховен вожд, обвинявайки регионалния враг Саудитска Арабия в участие в нападенията, съобщава \"Ройтерс\".Хора от тълпата, някои плачещи, са скандирали \"Смърт на Саудитска Арабия\" заедно с по-обичайното \"Смърт на Америка\" и лозунги срещу Израел, протягайки се да докоснат ковчезите, увити със знамена и покрити с цветя.В сряда атентатори самоубийци и въоръжени мъже избиха 17 души в иранския парламент и близо до мавзолея на основателя на Ислямската република, аятолах Хомейни, в редки удари срещу иранската столица, които изостриха напрежението в региона.Сунитските екстремисти от ДАЕШ (\"Ислямска държава\") поеха отговорност за атаките срещу шиитски Иран.Върховният вожд на Иран аятолах Али Хеменеи, в послание, прочетено на погребението на жертвите, заяви, че атаките ще засилят омразата към Саудитска Арабия, основната сунитска сила в региона, и Америка.Опечалените са скандирали също \"Аллах акбар\", а някои са носили снимки на Хаменеи, на които пишело: \"Ние сме готови да жертваме кръвта си за теб\".", "date": "2017-06-09", "title": "Смърт на Саудитска Арабия и Америка, скандират опечалени в Техеран"}
