{"url": "https://news.bg/world/ulichiha-finansov-donor-na-kampaniya-za-brekzit-v-tesni-vrazki-s-moskva.html", "text": "Бизнесменът Арън Банкс, който финансираше кампанията за излизане на Великобритания от Европейския съюз Leave.EU, е бил в постоянен контакт с руското посолство в Лондон, а през 2016 г. се е срещал с Доналд Тръмп в САЩ, предаде CNN.Банкс и комуникационният директор на кампанията Анди Уигмор са посещавали посолството на обеди и официални прояви.Установено е, че двамата десетки пъти са контактували през интернет с дипломатическото представителство на Русия.Същевременно няма публични доказателства за това, че изборният щаб на Доналд Тръмп през 2016 г. е знаел за руските връзки на Банкс и Уигмор, посочва CNN.Разкритията сочат, че от края на 2015 г. и през 2016 г. на Банкс е дадена възможност да участва в сливането на шест златни мини с компания, в която единият от собствениците е бившият заместник-шеф на администрацията на руското правителство Кирил Андросов.Уточнява се, че сумата за участието на Банкс би могла да е в размер на няколко милиарда долара. По-късно бизнесменът призна, че са водени разговори за тази сделка, но заяви, че след консултации с експерти е взел решение да не участва в нея.Междувременно бившият премиер на Белгия Ги Верхофстад директно обвини Банкс в сговор с Москва за излизането на Великобритания от ЕС.Верхофстад, който оглавява преговорния екип на ЕС по брекзит коментира през тази седмица в Туитър и Фейсбук, че лидерите на евроскептичните партии са пета колона на руския президент Владимир Путин.\"В Европа има пета колона: феновете на Путин, които искат да унищожат Европа и либералната демокрация отвътре: Льо Пен, Вилдерс, Фарадж, Орбан, Качински, Салвини използват парите и агентурата на Кремъл. Като приятеля на Фарадж, Арън Банкс, който влезе в сговор с руснаците, за да осъществи Брекзит.\" - написа Верховстад.Банкс заяви, че не се финансира от Москва и определи мнението на Верховстад като \"възмутително\". Адвокатите му настояха холандският политик да премахне постинга си.", "date": "2018.06.14", "title": "Уличиха финансов донор на кампания за брекзит в тесни връзки с Москва "}
{"url": "https://news.bg/crime/vks-vazobnovi-deloto-sreshtu-bivshiya-kmet-na-dulovo.html", "text": "Върховният касационен съд отмени решението на варненския Апелативен съд за прекратяване на производството срещу бившия кмет на Дулово Митхат Табаков, бившия областен управител на Силистра Гюнай Сефер и Росица Милчева за съставяне на официални документи с невярно съдържание, съобщиха от ВКС.Припомняме, през 2005 г. Табаков, в съучастие със Сефер и Милчева фалшифицира документи по обществена поръчка, за да облагодетелства дружеството \"Булмекс\" ЕООД.Тричленен състав на ВКС върна делото за ново разглеждане от друг състав на Апелативния съд във Варна.Преди това първата инстанция - Окръжният съд в Силистра, прецени, че тримата са невинни по обвинението за документно престъпление. Решението беше произнесено в края на септември 2017 г.Оправдателната присъда беше обжалвана пред Апелативния съд във Варна от наблюдаващия прокурор от Софийската градска прокуратура по досъдебното производство. Именно той е внесъл и обвинителния акт, въз основа на който е образувано наказателното дело срещу Табаков, Сефер и Милчева в силистренския Окръжен съд.Варненските магистрати обаче са прекратили производството с мотива, че прокурорът не е участвал в делото на първата инстанция и не е командирован по съответния ред.Тричленният състав на ВКС подробно анализира правомощията на подалия жалбата прокурор, като посочва, че той е овластен от момента, в който е определен за наблюдаващ по досъдебното производство, до изтичане на срока за обжалване на първоинстанционния съдебен акт.Върховните съдии са категорични, че правомощието на наблюдаващия прокурор да подаде протест срещу решението на първата инстанция не е обвързано с участието му в съдебното заседание в Силистра. От това следва, че той е имал право да обжалва присъдата и Апелативният съд във Варна неправомерно е прекратил производството.С това решение ВКС задължава варненските магистрати да разгледат протеста на прокурора по същество.През 2005 г. Табаков, Сефер и Милчева фалшифицират документи по обществена поръчка за изграждане на път в община Дулово с цел да осигурят имотна облага на дружеството \"Булмекс\" ЕООД.Когато фирмата е спечелила търга, са били зададени едни параметри - трябвало е да бъдат изградени 7.3 километра, а цената за това е 223 293.78 лв.След подмяната на документите обаче дружеството вече трябвало да изгради само 3.12 километра, като цената е останала същата.В схемата Табаков е участвал заедно със Сефер и Милчева в съставянето на 5 протокола за завършването и заплащането на различни видове строителни и монтажни работи.Гюнай Сефер е собственик и едноличен управител на фирма, подизпълнител за изграждането на посочения пътен участък. Росица Милчева е ръководител обособено звено в \"Пътинвест-инженеринг\" АД.Милчева е трябвало да осъществява строителен надзор. Тя е подписвала протоколи, свързани с обекта, без реално да е извършвала такъв.С протоколите било отчетено извършването на строително-монтажни работи в много по-голям обем от действително извършените от подизпълнителя \"Пътстроймонтаж\" ООД.", "date": "2018.06.14", "title": "ВКС възобнови делото срещу бившия кмет на Дулово"}
{"url": "https://news.bg/crime/tiradzhiyata-blasnal-se-v-bus-v-rishkiya-prohod-bil-s-2-81-promila.html", "text": "Тираджията, блъснал се в бус в Ришкия проход\" бил с 2.81 промила. Съдът в Бургас остави за постоянно зад решетките пияния украинец Игор Туховски, които в катастрофа уби човек на пътя \"Ришки проход\" и рани седем.43-годишният Игор е обвиняем, че на 11 юни при управление на влекач с украинска регистрация, в посока от Шумен към Карнобат, нарушава правилата за движение по пътищата и по непредпазливост причинява смъртта на шофьора на буса, в който катастрофира. Концентрацията на алкохол в кръвта на Игор била 2,81 промила.По време на заседанието в съда станало ясно, че Игор е изпил бутилка водка преди да седне зад волана, съобщи БНР.След взетата от съда мярка за неотклонение украйнецът остана спокоен. \"Аз и без това няма къде да отида\", заяви Туховски.Влекачът е пътувал от Украйна за Гърция. Оставил е част от товара в Шумен.В съдебната зала Игор и призна, че в деня на катастрофата е започнал да пие от 17:00 часа на предния ден.Ако бъде признат за виновен, наказателният кодекс предвижда за престъплението, в което е обвинен Игор наказание между 3 до 15 години лишаване от свобода.Припомняме, на 11 юни тирът, управляван от игор притисна бус с турска регистрация. В катастрофата пострадаха 7 души, а шофьорът на буса, загина. ", "date": "2018.06.14", "title": "Тираджията, блъснал се в бус в Ришкия проход, бил с 2.81 промила"}
{"url": "https://news.bg/politics/borisov-shteshe-da-e-predatelstvo-da-posreshtna-s-fanfari-ivanov.html", "text": "Щеше да е предателство, ако днес в София бях посрещнал македонския президент с фанфари, коментира премиерът Бойко Борисов. Зоран Заев и Алексис Ципрас са изключително храбри държавници и с днешната си постъпка иска да покаже отношение към тях, обясни той. \"Как ще се казва Македония и дали ще се споразумеят с Гърция, е работа само на македонския и гръцкия народ. Единственото, което искаме за Македония, е влизане в ЕС, НАТО и свързаност между държавите ни\", сподели в своя Фейсбук профил Борисов.\"На срещата на върха в София апелирах и опозиционните лидери, да не се възползват политически от тази ситуация. На фона на усилията, които всички европейски лидери положиха месеци наред и събитията от вчера, прецених, че днес не е моментът да посрещам тържествено македонския президент\", допълни той.Премиерът обясни, че винаги се е отнасял с огромно уважение към президента Георги Иванов, но е преценил, че след вчерашните събития, днес не е моментът за такава среща. Борисов коментира, че многократно е декларирал пълната си подкрепа за решаването на спора за името на Македония.Според него, ако казусът с името на Македония не се реши, то това би спънало развитието на Балканите. \"Няма по-неразвит регион от нашия. Когато обаче станахме част от Европейски съюз, БВП се вдигна и страната ни коренно се промени. Пожелавам това и на Македония\", посочи премиерът.Борисов акцентира върху усилията, които са положили България и Македония за подписването на Договора за приятелство, добросъседство и сътрудничество между двете страни.По думите му поколения политици в България са искали да осъществят тази историческа стъпка, но не са успели. \"Ако се стигне до промяна в името, ще се съберем, ще нанесем нужните промени в Договора и ще ги вкараме за ратификация в парламентите\", обясни министър-председателят.Натикахме се в скандал, който не ни е нужен, нека да преспим, да го обмислим пак, нека в самата Македония да се срещнат и да си решат, ако искат, коментира Бойко Борисов.Припомняме, първоначално  Опозицията в Гърция реагира негативно на договорките, а президентът на Македония се обяви против взетото решение и В България споразумението за името на Македония бе прието добре. От външно министерство обявиха, че  и изтъкнаха, че се надяват решението да е трайно и да отвори пътя на Република Македония към ЕС и НАТО.От  към нас с новото име Северна Македония. Единствено от .", "date": "2018.06.14", "title": "Борисов: Щеше да е предателство да посрещна с фанфари Иванов"}
{"url": "https://news.bg/politics/deputatite-prodalzhavat-obsazhdaneto-na-zakon-za-gorivata.html", "text": "Комисията за борба с контрабандата разгледа постъпилите становища по Закона за горивата, предложен от патриота Емил Димитров-Ревизоро. Проектът разбуни духовете в различните гилдии. Бизнесът го подкрепя, но земеделците скочиха и дори заплашиха с протести преди време.Наложи се намесата на премиера Бойко Борисов. Ревизоро от своя страна обясни, че е склонен на отстъпки и успокои притесненията им. Всички забележки са отразени в законодателната инициатива. Законопроектът има за свои основни цели да идентифицира икономическите оператори, извършващи дейности, свързани с нефтопродукти, да намали сивия сектор в основен бранш на българската икономика, да повиши събираемостта на митнически и данъчни задължения от тези дейности, както и да осигури лоялна конкуренция на пазара на горива в страната.Министерството на финансите и приходните агенции - НАП и Агенция \"Митници\" към момента не могат да решат проблема с контрабандата на горива и нелоялната конкуренция, защото работят с общо законодателство - Закон за акцизите и данъчните складове и Закон за данък върху добавената стойност, както и нормативните актове по прилагането им, което регулира множество дейности, без да отчита спецификата им. В този смисъл се налага необходимостта от специфично регулиране на сектора, който устойчиво да повиши приходите в държавния бюджет.Проектозаконът въвежда регистрационен режим на икономическите оператори, без да се създава сериозна административна намеса, каквато би се създала с лицензионен режим. Въвеждането на складови наличности за съхраняване на горива, въвеждане на обезпечение за извършване на дейности по смисъла на закона, минимални изисквания към физическите лица, които управляват тези дейности, поставянето на равни и ясни критерии към всички икономически оператори са основните мерки, които следва да гарантират доброто функциониране на пазара. За първи път се въвеждат определения за понятия като \"търговия на едро\", \"търговия на дребно\", \"съхранение на нефтопродукти\", \"транспорт на нефтопродукти\" и \"бензиностанция\".Предвижда се административното регулиране да се извършва от министъра на икономиката, подпомогнат от нарочно специализирано звено.За осъществяване на сътрудничество между държавните органи и лицата, осъществяващи икономически дейности, свързани с нефт и продукти от нефтен произход се създава Консултативен съвет към министъра на икономиката, който е съвещателен орган и в него участват по един представител на всички държавни институции, ангажирани с прилагането на закона и представител на браншови организации, на лица осъществяващи икономическите дейности. КРИБ подкрепят за затягането на контрола и според работодателите основният проблем за решаване пред страната е намаляване на бюджетния дефицит, държавата следва да концентрира всичките си усилия към генериране на приходи, по-висока събираемост на данъчните задължения и пресичане на контрабандата. Количественото измерение на последната в сектор \"течни горива\" се изразява в гигантски злоупотреби от над 1.4 млрд литра дизел и се равнява на над 35% от годишния пазар на дизел в Република България (по данни от анализ на Министерство на финансите от януари 2015 и Националния статистически институт). В същото време според наскоро публикувано икономическо изследване България се нарежда на първо място сред държавите в Европейския съюз - с дял на сивата икономика от над 30%.Срещу проекта скочиха земеделците. Според тях с този законопроект, внесен от група народни представители, ще бъдат вменени на земеделците неприложими изисквания, сред които извънредно тежък бюрократичен и финансов режим на регистриране. Земеделските производители трябва да бъдат изключени от обхвата на законопроекта. Закупуването на нивомери за земеделските съдове за гориво ще струва на земеделския бранш около 100 млн. лв. И в момента те са подложени на множество проверки, заради връщането на акциз и ДДС за горивото. Фермерите трябва да са извън обхвата на законопроекта, решиха вносители и земеделци след множество дискусии.", "date": "2018.06.14", "title": "Депутатите продължават обсъждането на Закон за горивата"}
{"url": "https://news.bg/crime/zadarzhaha-dvama-narkodilari-v-razlog-i-bansko.html", "text": "Задържаха двама наркодилъри при операция за противодействие на престъпления, свързани с държане и разпространение на наркотици в Разлог и Банско.Иззети са около 44 грама канабис на територията на РУ-Банско и около 2 килограма канабис, електронна везна, разпределени дози за продажба, полиетиленови пликове с шлиц и около 20 пакетчета със семена от канабис на територията на РУ-Разлог.По случая са образувани две досъдебни производства и са задържани двама мъже - П.П. от Разлог и М.М. от София. Разпитани са свидетели. Полицейската операция е съгласувана и е под наблюдението на РП-Разлог.", "date": "2018.06.14", "title": "Задържаха двама наркодилъри в Разлог и Банско"}
{"url": "https://news.bg/int-politics/drug-deputat-zove-ruskite-zheni-da-se-lyubyat-s-futbolnite-fenove-doshli-v-rusiya.html", "text": "След като руска депутатка предизвика остри критики в социалните мрежи, съветвайки руските жени да не се занимават с чуждестранни футболни фенове, един от нейните колеги настоя рускините да се любят и да се размножават, съобщава \"Асошиейтед прес\".\"Колкото повече любовни истории имаме, свързани със Световното първенство, колкото повече хора от различни страни се влюбват, колкото повече деца се раждат, толкова по-добре\", коментира депутатът Михаил Дегтярев пред журналисти.Дегтярев изглежда се е опитал да поправи щетите, причинени от депутатката Тамара Плетньова, която предупреди вчера руските жени да мислят два пъти, преди да встъпят в случайни отношения с чуждестранни туристи, защото те могат да приключат, отглеждайки сами децата, родили се от връзките им.Плетньова, която ръководи парламентарната комисия за децата и семействата, също така настоя руските жени да се женят за местни мъже и подчерта, че децата, родени в бракове между хора от различни раси, не са щастливи.Коментарите на депутатката предизвикаха критики в социалните мрежи, като някои изтъкнаха, че възгледите на Плетньова са расистки и архаични.Дегтярев, който оглавява парламентарната комисия по спорта, обаче излезе с абсолютно противоположно мнение.\"След много години тези деца ще помнят, че любовната история на техните родители е започнала по време на Световното първенство в Русия през 2018 г.\", коментира Дегтярев, цитиран от ТАСС, като допълни: \"Вярвам в Бог, че ще има повече любовни истории, повече деца, повече междурасови връзки. Приветстваме феновете от всички страни, с всякакъв цвят на кожата, всички религии, всички полове и всички сексуални ориентации.\"", "date": "2018.06.14", "title": "Друг депутат зове руските жени да се любят с футболните фенове, дошли в Русия"}
{"url": "https://news.bg/society/10-saveta-za-razpoznavane-na-falshivite-novini.html", "text": "Дигиталната национална коалиция и Facebook стартират онлайн кампания, насочена срещу разпространението на фалшиви новини.Инициативата стартира на 12 юни и ще продължи 2 седмици.Кампанията има за цел да представи на българските потребителите няколко бързи, лесни, практични и достъпни съвета, с които потребителите да разпознават фалшивото медийно съдържание в онлайн пространството.С инициативата се цели до някаква степен да се повиши критичното мислене и  на българските потребители.", "date": "2018.06.14", "title": "10 съвета за разпознаване на фалшивите новини"}
{"url": "https://news.bg/int-politics/rusiya-obeshta-posledstviya-za-norvegiya-zaradi-novite-morski-pehotintsi-na-sasht.html", "text": "Русия обеща последствия за плана на Норвегия, да удвои броя на американските морски пехотинци, разположени в страната, съобщава \"Ройтерс\".Осло обяви във вторник, че ще поиска от Съединените щати, да изпратят 700 морски пехотинци в Норвегия от 2019 г. и коментира, че допълнителните войски ще бъдат базирани по-близо до руската граница.\"Това прави Норвегия по-малко предсказуема и може да предизвика нарастващо напрежение, което води до надпревара във въоръжаването и дестабилизира ситуацията в Северна Европа. Виждаме я като явно неприятелска и това няма да остане без последствия\", коментира руското посолство.В Осло са все по-притеснени от Русия, откакто Москва анексира Крим през 2014 г., въпреки че обясняват, че не смятат своя много по-голям съсед за пряка заплаха.Американските морски пехотинци трябваше да напуснат в края на тази година, след като първоначалният контингент пристигна през януари 2017 г. Те са първите чужди войски, разположени в Норвегия след Втората световна война.Вчера, северният флот на Русия започна голямо военно учение в Арктика в Баренцово море.По-късно тази година, Норвегия ще бъде домакин на най-големите маневри на НАТО от десетилетия.", "date": "2018.06.14", "title": "Русия обеща последствия за Норвегия заради новите морски пехотинци на САЩ"}
{"url": "https://news.bg/society/kravata-penka-dokazala-nuzhdata-ot-reforma-v-babh.html", "text": "Кравата Пенка доказала необходимостта от реформа в Българската агенция по безопасност на храните. Тази позиция изразиха от организацията \"Четири лапи\".От организацията се радват, че казусът е приключил благополучно, но изтъкват, че това е поредният скандал с участието на БАБХ.Нужда от незабавни промени в работата му, виждат от \"Четири лапи\". Хуманното отношение към животните трябва да бъде изведено като приоритет в дейността на агенцията, смята още организацията.Пореден бил случаят с кравата Пенка. Минали примери били десетките случаи на несанкционирана жестокост към безстопанствени животни в общински приюти в цялата страна, разбитият от прокуратурата нелегален развъдник за кучета във Варна, регистрацията на няколко ферми за норки в нарушение на съществуващото законодателство, изброяват от \"Четири лапи\".Според тях от началото на тази година БАБХ за пореден си навлякла общественото недоволство заради отказа да разреши транспорт на лъвчетата Масуд и Терез до спасителен център в Холандия.Директорът на \"Четири лапи\" за България, д-р Марина Иванова изтъкна, че агенцията се е превърнала в един изключително тромав държавен орган, който на практика не подлежи на контрол.\"БАБХ отговаря за непосилно широк спектър от дейности, свързани със земеделието и животновъдството - от семената и фуражите, през качеството на храните, до транспорта на животни и условията във фермите\", обясни Иванова и добави, че към това трябва да се добавят и условията в приютите за безстопанствени животни, начина на отглеждане на домашни любимци и търговията с тях.\"Наблюденията ни от създаването на агенцията през 2009 г. сочат, че тя не е в състояние да изпълнява ефективно всички тези дейности\", категорична е д-р Иванова.\"От друга страна, структурата и начинът на организация в БАБХ предполагат невъзможност за външен контрол - агенцията е под шапката на Министерство на земеделието, храните и горите, но нейният изпълнителен директор, който е съсредоточил в себе си цялата власт, се назначава от министър-председателя\", ядоса се Иванова.Тя обясни, че съвсем скоро шефът на БАБХ е изпратил писмо с невярна информация до Комисията по петициите към европейския парламент, в което обвинява неправителствените организации за защита на животните за наличието на безстопанствени кучета по улиците.\"До подобно неуместно поведение не би се стигнало, ако БАБХ осъзнаваше ползата от дейността на неправителствените организации за решаването на редица социални проблеми\", изтъкна Иванова.От \"Четири лапи\" са категорични, че единственото решение е преструктуриране на Българска агенция по безопасност на храните и създаване на отделна дирекция \"Хуманно отношение към животните\", както и въвеждане на работещ механизъм за външен контрол на дейността на агенцията.", "date": "2018.06.14", "title": "Кравата Пенка доказала нуждата от реформа в БАБХ"}
{"url": "https://news.bg/int-politics/nyu-jork-sadi-tramp-i-fondatsiyata-mu-za-nezakonni-deystviya.html", "text": "Главният прокурор на щата Ню Йорк заведе съдебно дело срещу американския президент Доналд Тръмп и неговата фондация, изтъквайки, че организацията с нестопанска цел трябва да бъде закрита след повече от десетилетие на незаконни действия, включително подкрепа за предизборната президентска кампания през 2016 г. на Тръмп, съобщава \"Ройтерс\".Главният прокурор Барбара Ъндърууд обвини фондацията на Тръмп и нейните директори в провеждането на \"обширна незаконна политическа координация\" с предизборния щаб, както и \"повтарящ се и умишлен конфликт на интереси\" в полза на личните и бизнес интереси на Тръмп.\"Фондацията на Тръмп не е била нищо повече от тетрадка за отбелязване на плащанията от г-н Тръмп или неговите компании към организации с нестопанска цел, независимо от тяхната законност\", изтъква Ъндърууд в изявление, като допълва: \"Не е това начинът, по който трябва да функционират частните фондации.\"Тръмп отговори на действията на главния прокурор на Ню Йорк в профила си в \"Туитър\".\"Долнопробните демократи в Ню Йорк и техният вече опозорен (и изчезнал от града) главен прокурор Ерик Шнайдерман правят всичко възможно, за да ме съдят за фондация, която спечели 18 800 000 долара и даде за благотворителност повече пари, отколкото спечели - 19 200 000 долара. Няма да уреждам този казус!\", написа Тръмп, имайки предвид чрез извънсъдебно договаряне.Шнайдерман, бившият главен прокурор на щата Ню Йорк, подаде оставка през май.Децата на Тръмп също са посочени като обвиняеми от главния прокурор, като делото е заведено във Върховния съд на щата Ню Йорк в Манхатън.Ню Йорк също така настоява за възстановяването на сумата от 2,8 млн. долара плюс глоби, 10-годишна забрана на Тръмп да изпълнява ролята на директор на организация с нестопанска цел в Ню Йорк, както и едногодишни забрани за децата му Доналд младши, Ерик и Иванка.", "date": "2018.06.14", "title": "Ню Йорк съди Тръмп и фондацията му за незаконни действия"}
{"url": "https://news.bg/euronews/ek-sazdade-obshta-metodika-za-sravnyavane-na-kachestvoto-na-hranite-v-es.html", "text": "Съвместният изследователски център в областта на науката и знанието (JRC) на Европейската комисия е разработил обща методика, чрез която националните органи за защита на потребителите ще могат да тестват и да сравняват състава и характеристиките на хранителни продукти, продавани със сходни опаковки в целия Съюз.Общата методика е в допълнение на вече предприетите от ЕК действия по въпроса с разликите в качеството на еднакви храни, предприети след.Изследователският център представи методиката днес по време на заседание на Форума на високо равнище за подобряване на функционирането на веригата на доставки на храни.През юни 2017 г. Форумът, който беше избран от ЕК, за да разреши проблема с разликите в качеството на храните, даде на JRC мандат за разработването на методика. Вече изработената обща методика допълва действията, обявени в  която има за цел:- да се изяснят и укрепят правата на потребителите, включително чрез забрана на практиките за разлика в качеството, които подвеждат потребителите;- да се дадат правомощия на квалифицираните органи да подават колективни искове от името на потребителите;- да се предоставят по-силни санкционни правомощия на органите за защита на потребителите на държавите членки.Методиката предвижда общ протокол за тестване.Всички хранителни продукти, продавани в ЕС, трябва да отговарят на строги правила за безопасност. Потребителите трябва да бъдат информирани за основните характеристики, определени по-специално в законодателството на ЕС относно етикетирането на храните. Потребителите не трябва да бъдат подвеждани, например от опаковката. Националните органи, отговорни за безопасността на храните и защитата на потребителите, имат задължението да гарантират, че предлаганите на единния пазар хранителни продукти отговарят на съответното законодателство на ЕС. В България това са Българската агенция по безопасност на храните (БАБХ) и Комисията за защита на потребителите (КЗП).Методиката за тестване има за цел да помага на националните органи да определят дали хранителните продукти се предлагат на пазара в съответствие с правото на ЕС.Методиката се основава на ключови принципи като прозрачност, сравнимост, подобен подбор, вземане на проби и тестване на продуктите.Следващите стъпки по въпроса предвиждат лабораториите в редица държави членки на ЕС да приложат тази методика в рамките на паневропейска кампания за тестване с цел събиране на данни относно обхвата на проблема с разликите в качеството. Това ще става в координация с изследователския център на ЕК. Първите резултати следва да са налице до края на 2018 г.Кампанията ще осигури практически насоки за органите, разследващи подвеждащите практики.В тази връзка еврокомисарят по въпросите на вътрешния пазар Елжбета Бенковска заяви категорично, че всички европейски потребители трябва да бъдат третирани справедливо в рамките на единния пазар. По думите ѝ общата методика ще спомогне да се изясни с данни различният състав на хранителните продукти от една и съща марка, предлагани в цяла Европа. \"Радвам се, че специализираният форум за веригата на доставки на храни спомогна за това съответните страни да бъдат изслушани в рамките на ползотворен и сериозен дебат\", посочи още тя.Темата коментира и правосъдният еврокомисар Вера Йоурова. Тя заяви, че единният пазар на ЕС не може да следва двоен пазарен стандарт. \"Всички граждани на ЕС трябва да чувстват, че към тях се отнасят като с равни и че им се предоставя ясна и точна информация за продуктите, които закупуват. Те не бива да бъдат подвеждани със сходни опаковки. Призовавам всички национални органи да използват новата методика през идните месеци, за да сложим край на тази практика\", допълни още Йоурова.", "date": "2018.06.14", "title": "ЕК създаде обща методика за сравняване на качеството на храните в ЕС"}
{"url": "https://news.bg/int-politics/es-dade-zelena-svetlina-na-otvetni-mita-sreshtu-stoki-ot-sasht.html", "text": "Европейският съюз е взел единодушно решение да одобри ответни търговски ограничения срещу американски стоки, включително широка гама от потребителски продукти, в отговор на решението на Вашингтон да наложи мита върху вноса на стомана и алуминий от Общността, съобщава \"Франс прес\", цитирайки източници, запознати с въпроса.Новите мита на стойност 2,8 млрд. евро трябва да влязат в сила \"през следващите дни\", по-рано от обявеното преди това, изтъкнал анонимният източник.По-рано през месеца заместник-председателят на Европейската комисия Марош Шефчович обяви, че \"пропорционалните\" мерки ще бъдат предприети през юли. Представителят на Брюксел добави, че Световната търговска организация (СТО) е била уведомена за решението.Митата на САЩ върху стоманата и алуминия (съответно 25 и 10 процента) официално влязоха в сила на 1 юни, след като Брюксел не успя да гарантира постоянно освобождаване чрез преговори. Европейските лидери многократно критикуваха политиката на Вашингтон, наричайки я \"протекционистка\" и \"незаконна\".", "date": "2018.06.14", "title": "ЕС даде зелена светлина на ответни мита срещу стоки от САЩ"}
{"url": "https://news.bg/energy/chez-investira-95-mln-lv-v-strategicheski-obekti-u-nas-prez-2018-g.html", "text": "Енергийната компания \"ЧЕЗ Разпределение\" ще инвестира 95 млн. лв. в България през настоящата година.Ще бъдат ремонтирани и обновени стратегически обекти в София, сред които старите кабелни мрежи в кв. \"Драгалевци\" и подстанция \"Фестивална\", съобщи money.bg.Определените за подмяна кабели в планинския квартал са с дължина около 3 км и пренасят напрежение от 110 киловолта. В ремонта ще бъдат вложени 3.6 млн. лева. Те ще гарантират по-сигурно захранване на 120 000 клиенти в 12 столични района и ще намалят риска от аварии.Обновяването на подстанция \"Фестивална\" ще протече на 2 етапа през тази и следващата година. Πoдcтaнцията ocигypявa eлeĸтpoзaxpaнвaнeтo нa 40 000 дoмaĸинcтвa и предприятия (общо около 120 000 клиенти) в ĸвapтaлитe \"Mлaдocт\" 1 и 2, \"Дpyжбa\" 1 и 2, Гapa Иcĸъp, \"Гopyблянe\", \"Πoлигoнa\", ĸaĸтo и пoтpeбитeлитe в paйoнa нa 7-ми ĸилoмeтъp. Проектът ще подобри сигурността на захранването, а в него ще бъдат вложени около 3 млн. лв.Ще продължи и подмяната на старите електромери с нови с дистанционно обслужване. Пилотният проект, който е завършен преди 1 месец, вече дава много добри резултати.ЧЕЗ използва \"умните\" електромери, за да следи качеството на захранването и случващото се по мрежата. Това ще доведе и до сериозно намаляване на кражбите на ток и ще подобри качеството на електроенергията, доставяна до изрядните платци.Компанията продължава да развива и т.нар. програма Life, свързана с опазването на живота на застрашени видове птици. Тя е съфинансирана от Европейската комисия, а в нея ще бъдат вложени 2.6 млн. евро.През изминалата година ЧЕЗ е инвестирала в България 130 млн. лева.Съоръжението ще подобри електрозахранването на 4000 домакинства и предприятия в общината.В Априлци е пуснат в експлоатация и нов трансформаторен пост на стойност 130 000 лв., който ще реши проблема с ниското напрежение, от което са се оплакали клиентите на ЧЕЗ в района.През изминалата година компанията е подменила над 4 км проводници по мрежи ниско напрежение в района. ЧЕЗ планира да ремонтира и обнови всички електропроводи, свързани с възловата станция през настоящата година. Компанията е инвестирала общо над 860 000 лв. в община Априлци.   Благодарение на новите станции и инсталираните към тях комутационни апарати, мрежата се управлява дистанционно, съкращава се времето за откриване и остраняване на аварии, а едновременно се намалява до минимум броят на засегнатите от прекъсвания потребители.\"Техниката позволява изключването на определени части от електропроводите, където има повреда, докато всички останали клиенти остават незасегнати\", обясни Виктор Станчев, главен оперативен директор на \"ЧЕЗ Разпределение България\".Новите станции се монтират на места, където има проблеми със захранването, нужно е да се повиши качеството му и са присъединени повече нови потребители.Две нови възлови станции вече са изградени района на София - в Бистрица и Панчарево. Освен на Бистрица, първата гарантира захранването на Драгалевци, Симеоново, Железница и Плана. \"Преди при авария цели селища оставаха без захранване. Сега остават само 1 или 2 трафопоста - т.е. 300-400 клиента. Разликата е значителна\", обясни Станчев.Тъй като е на по-специфично място, съоръжението в Панчарево, което осигурява захранването на Панчарево и Кокаляне, струва 500 000 лв.През следващата година ЧЕЗ ще изгради такива възлови станции и на други места - в град Димово и село Гаврил Геново в област Монтана, както и ще обнови някои от съществуващите. Компанията управлява над 50 възлови станции.", "date": "2018.06.14", "title": "ЧЕЗ инвестира 95 млн. лв. в стратегически обекти у нас през 2018 г."}
{"url": "https://news.bg/society/99-ot-avtobusnite-firmi-se-vklyuchili-v-protesta.html", "text": "В днешния протест на автобусните превозвачите са се включили около 99 % от автобусните фирми, обслужващи общински, областни и републикански транспортни схеми и членуващи в Сдружението на автобусните превозвачи. Данните са на Сдружението на автобусните превозвачи, предаде БНР.Според статистиката днешният протест е бил подкрепен от около 2 700 автобуса в цялата страна.От протеста на автобусните превозвачите днес са били засегнати над 40 000 души.Все още от Сдружението на автобусните превозвачи нямат отговор за това дали въпросният законопроект за автомобилната камара е изтеглен.Това е причината и превозвачите да организират нови два протеста - на 25 и 28 юни.Ивайло Константинов от Сдружението заяви пред общественото радио, че на предстоящите протести е предвидено на гърба на храма \"Александър Невски\" и пред Народното събрание да бъдат паркирани между 50 и 100 автобуса. Това все още обаче зависило от Столична община и отговора, който автобусните превозвачи ще получат.\"Останалите до 750 ще бъдат наредени по бул. \"Цариградско шосе\", докъдето достигнат. Точно в 11 часа ще тръгне шествието от \"Александър Невски\", което ще мине по жълтите павета, пред Президентството, Министерския съвет, по булевард \"Мария Луиза\" за Централна автогара, където ще приключи. Същия маршрут е и на шествието, което ще бъде проведено на 28-и юни\", допълни Константинов.", "date": "2018.06.14", "title": "99% от автобусните фирми се включили в протеста"}
{"url": "https://news.bg/politics/tsvetanov-se-nadyava-valentin-radev-da-ne-podava-ostavka.html", "text": "Министърът на вътрешните работи Валентин Радев не трябва да подава оставка. Това заяви пред bTV зам.-председателят на ГЕРБ Цветан Цветанов.\"Виждам какво прави министър Радев, той се старае максимално, изисква много от професионалистите и те трябва да положат максималните усилия, за да може действително да отговорим на очакванията на обществото\", аргументира се Цветанов.Цветанов коментира , който ще бъде внесен от БСП.Според председателят на ПГ на ГЕРБ вотът на опозицията е обречен на неуспех.По думите на Цветанов е имало период, в който системата е работела много ефективно. \"Имаше престъпления при първия управленски мандат, които бяха разкривани. Най-тежките осъдителни присъди в годините на прехода са по делото \"Килърите\". Тогава създадохме необходимата организация, направихме съответните реформи, за да може системата да бъде ефективна и да градим доверие сред обществото\", категорично заяви Цветанов и допълни, че системата на МВР умишлено е била съсипана при управленския мандат след ГЕРБ.\"Беше закрита ГДБОП, тя беше прехвърлена към ДАНС. Всички оперативни дела, по които имаше много оперативна информация и подготовка за реализация срещу организираната престъпност, не видяха бял свят. Имаше умисъл за съсипването на системата на МВР\", отсече Цветанов. Според него щетите, нанесени от БСП, все още са \"неизлекувани\".Цветанов продължи - всички професионалисти през 2013 г. са били уволнени и премахнати от системата, нямало нито един от онези, които разкривали тези тежки престъпления. Като пример Цветанов посочи бившия главен секретар на МВР Калин Георгиев. \"Той напусна, защото не искаше да участва в \"погребението на МВР\" под ръководството на Цветлин Йовчев\", натърти Цветанов.Относно Цветанов изрази увереност, че ще се постигне консенсус около законопроекта на Симеонов за шума.Могло да се търси компромис законът да не важи за всички населени места, така че в някои градове или курорти градоначалниците да имат възможността да позволят вдигането на шум в заведенията да се удължи с 1-2 часа.", "date": "2018.06.14", "title": "Цветанов се надява Валентин Радев да не подава оставка"}
{"url": "https://news.bg/bulgaria/verizhna-katastrofa-s-9-koli-v-stolitsata-trima-sa-postradali.html", "text": "Верижна катастрофа с 9 коли затрудни движението по столичния булевард \"Акад. Иван Гешов\", трима души са пострадали, съобщиха от МВР.Пътният инцидент е станал малко преди 20:00 часа тази вечер.Съобщава се, че по първоначални данни състоянието на пострадалите не е сериозно. Те са откарани в болница, за да им бъдат направени прегледи.На мястото на произшествието са пристигнали екипи на Пътната полиция, от СДВР и Шесто РУ.Трафикът е затруднен в района след кръстовището на ул. \"Св.Георги Софийски\" с бул. \"Акад. Иван Гешов\".", "date": "2018.06.14", "title": "Верижна катастрофа с 9 коли в столицата, трима са пострадали"}
{"url": "https://news.bg/int-politics/za-mondiala-rusiya-se-razkrasi-kakvo-ima-zad-izlaskanata-fasada.html", "text": "Сътрудниците на Центъра по хигиена и на епидемиологичната служба към Областната управа на Екатеринбург обявиха, че успешно са обработили градските езера против комари. Така нито едно руско насекомо няма да смущава съня на посетителите от Египет или Уругвай, пристигнали за мачовете в Екатеринбург.Московската служба за регионална сигурност обяви, че значително ограничава продажбите на алкохол в радиус от два километра около стадионите за следващите четири седмици. Така германските и аржентински фенове няма да са принудени постоянно да гледат клатушкащи се пияни руснаци. Нито пък просяци, таджикски гастарбайтери или опозиционно настроени млади хора. За целта влизат в сила извънредни укази, ограничаващи или забраняващи миграцията, както и събиранията и демонстрациите.Няма боклук по ъглите, нито цапаници по стените, не се виждат и изпочупени стъкла на прозорци. Улиците са с нов асфалт, фасадите са прясно боядисани, за една нощ внезапно израснаха цели дървета. Всичко е изискано и прекрасно! В сравнение с Ню Йорк, Берлин или Париж, руските градове, в които ще се играят срещите от Световното, действително ще впечатлят с чистотата си чуждестранните посетители. Те ще бъдат изненадани и от широките тротоари, новите маркировки на велосипедните алеи и сравнително евтините таксита. Всичко това трябва да ги убеди колко сигурна, прогресивна и открита към света е Русия.Чуждестранните посетители ще си останат насамеЖалко само, че ще са разхождат почти сами по широките тротоари, тъй като повечето московчани са дали жилищата си под наем на чужденци и са се изнесли по вилите си. Жалко, че по велосипедните алеи едва ли някой ще види жив велосипедист, тъй като и самите велоалеи в Москва се броят на пръстите на едната ръка. Жалко е и това, че животът в Санкт Петербург или Екатеринбург е почти изцяло замрял. Да си направиш барбекю в парка? За Бога! Да се целуваш по пейките? И дума да не става! В най-добрия случай това е разрешено само за хетеросексуални!А официалните отношения между руската държава и чуждестранните фенове, които желаят да посетят тази държава, са, меко казано, странни. Особено в деветте града, в които ще се играят мачовете от Световното. От 25 май насам влезе в сила нова разпоредба на Вътрешното министерство, която задължава всички пристигащи от чужбина да се регистрират в полицията или при миграционните служби в рамките на три дни и то лично! Да се радват, че изобщо им отпуснаха толкова много време, защото първоначално се говореше за задължително регистриране в срок от един ден!Помислено беше и за друго. Няма никаква опасност чужденците да бъдат излишно смущавани с потискащи съобщения, свързани с анексията на Крим, войната в Донбас или отравянето на Сергей Скрипал. А онзи, който иска да види и другата, истинската Русия, ще се смае при вида на една прекалено красива, прекалено чиста и почти стерилна страна, в която дори ентусиазмът на жителите е спуснат отгоре с декрет. Русия е заприличала в тези дни на обвивка без съдържание. Това показва и резултатите от поетапното прочистване на общественото пространство в Русия, което се извършва систематично през последните години.Почти като в Съветския съюзТова обществено пространство все по-силно е започнало да напомня за последните години на разпадащия се Съветски съюз. Да създадеш собствена фирма днес - на теория е разрешено, но на практика почти невъзможно, поради невероятната бюрокрация. Да изразиш свободно мнението си - фигурира като право на всеки гражданин в руската конституция, но в действителност се наказва от закона. Да критикуваш властта? Трябва да си луд. Единствената надежда за тази страна се крепи на обикновения руснак - на онзи Иван, който навярно няма да се поколебае сърдечно да сподели трапезата си и с англичанина Джон, и германеца Ханс. В своята тясна, но уютна кухня, където дори по съветско време се говореше по-свободно, а портретът на вожда, висящ на стената, нерядко висеше малко накриво.", "date": "2018.06.14", "title": "За Мондиала Русия се разкраси – какво има зад излъсканата фасада"}
{"url": "https://news.bg/politics/halil-letifov-zakonoproektat-na-avtomobilnata-kamara-ne-e-otteglen.html", "text": "Законопроектът на Автомобилната камара не е оттеглен от Народното събрание. Той стои като проект, който трябва да бъде гледан. Това заяви председателят на транспортната комисия в парламента Халил Летифов пред БНР.\"Аз съм убеден, че , защото беше категорична, от една страна, а, от друга страна, беше много добре мотивирана. Ако не бъде оттеглен законопроектът, ще има срещи с представители на превозвачите\", категоричен е Летифов.Припомняме, в четвъртък между 14 и 15:30 часа превозвачите спряха дейността си за протест в цялата страна.Ден по-рано, по време на срещата с превозвачите е било видно разногласието помежду им. \"Една част бяха \"за\", а друга - категорично против него и го окачествиха лобистки и накърняващ техните интереси. Споделям притесненията, защото има неясни текстове\", каза депутатът Летифов.Припомняме,  до премиера, председателя на парламента, председателя на транспортната комисия и още представители на институциите с искане да бъде оттеглен текст от проекта на Закон за автомобилна камара. Според проекта, в камарата ще членуват задължително всички 17000 фирми в автотранспорта.На срещата превозвачите са били единодушни, че трябва да има обединение в сектора и по-добра координация. Те са изразили притеснения заради задължителното членство. Твърде големи правомощия се дават на председателя на камарата, а това трябва да е един колективен орган на самоуправление, предупреди политикът.\"В този си вид, този закон, според мен не може да бъде приет. Ако остане така, ще бъде вреден и ще нанесе допълни поражения за автомобилния бранш.Бившият министър на транспорта проф. Антони Славински коментира, че взаимоотнотношенията между неправителствени организации и правителство много трудно могат да бъдат уредени със закон. Особено, ако в него има задължителни елементи, подчерта Славински.Самите превозвачи трябва да осъзнаят необходимостта от това да бъдат организирани. Камара може да съществува, но не по силата на задължение от закона, а по осъзната необходимост на превозвачите, смята Антони Славински.", "date": "2018.06.14", "title": "Халил Летифов: Законопроектът на Автомобилната камара не е оттеглен "}
{"url": "https://news.bg/crime/mlechniyat-bos-ostava-v-aresta-rakovodil-prestapna-grupa-za-danachni-izmami.html", "text": "Апелативният специализиран наказателен съд потвърди ареста на съсобственика на млекопреработвателно предприятие в Елена, Стефан Василев. Той е обвинен за ръководител на организирана престъпна група, извършила данъчни измами за около 900 000 лева.Апелативните съдии потвърдиха наличието на обосновано предположение, че бизнесменът е ръководил организирана престъпна група, както и, че ако мярката му бъде изменена в по-лека, има опасност той да повлияе на свидетели, чиито разпити по досъдебното производство предстоят.Специализираният наказателен съд наложи запори на банкови сметки и движими вещи, както и възбрана на недвижимите имоти на обвинения бизнесмен, с цел да се обезпечи евентуалната им конфискация, предвидена като наказание за извършени данъчни престъпления.", "date": "2018.06.14", "title": "Млечният бос остава в ареста, ръководил престъпна група за данъчни измами"}
{"url": "https://news.bg/int-politics/koalitsionen-partnyor-na-merkel-obmislya-razdyala-zaradi-migrantite.html", "text": "Баварските съюзници на канцлера Ангела Меркел от Християнсоциалния съюз (ХСС) обмислят разваляне на техния парламентарен блок с нейния Християндемократически съюз (ХДС). Това е обявил високопоставен депутат от ХСС, цитиран от германски медии.\"Не сме далеч от раздяла\", изтъкнал депутатът.По-рано Меркел се опита да намери компромис с ХСС по политиката относно мигрантите, за да предотврати криза в управляващата коалиция само три месеца след като пое властта.Конфликтът на канцлера с вътрешния министър Хорст Зеехофер, който оглавява ХСС, е заради неговия \"План за миграцията\", в който той иска да покаже на избирателите нова твърда линия преди тежки избори в провинция Бавария през октомври.Парламентарните групи на ХДС и ХСС проведоха отделни срещи днес, след като снощи се проведе \"кризисна среща\", но не беше постигнато споразумение.Меркел се противопоставя на частта от плана на Зеехофер, която позволява на германските власти да отхвърлят мигрантите, които стигат до нейните граници, привлечени от просперитета и стабилността на страната, след като преди това са били регистрирани в други страни от ЕС.Подобен ход би представлявал пълно отменяне на политиката отворените врати от 2015 г., която вече беше ограничена. Меркел твърди, че правейки това, това би могло да доведе до това в други страни да правят същото и че най-добрият подход е цялостно решение на ниво ЕС.", "date": "2018.06.14", "title": "Коалиционен партньор на Меркел обмисля раздяла заради мигрантите"}
{"url": "https://news.bg/int-economics/palna-reforma-v-natsionalnata-zheleznitsa-na-frantsiya.html", "text": "Горната камара на парламента във Франция одобри предложения от президента Макрон законопроект за пълна реформа в националната железопътна компания, съобщи АП.След като  вчера, 13 юни, днес той мина и в Сената.Реформата предвижда френските железници да станат акционерно дружество. Освен това от 2020 година се очаква да падне монополът на железниците във Франция за превоз на пътници.Планът предвижда и новоназначените служители да запазят работните си места.Правителството прие да поеме част от дълга на железопътната компания, който е в размер на 50 милиарда евро (или 58 милиарда щатски долара). Държавата ще поеме 35 милиарда евро (или 40.8 милиарда щатски долара) от дълга на компанията.Във връзка с това транспортният министър на страната Елизабет Борн заяви, че с приемането на закона се отваря нова глава във френската железопътна система.Синдикатите обаче възнамеряват да протестират срещу промените.Припомняме, вчера, 13 юни, долната камара на парламента във Франция гласува с голямо мнозинство в подкрепа на проектозакона за пълно преустройство на националната железопътна компания.Експерти посочват, че предлаганите от президента Макрон реформи в ключови за френската икономика фирми ще бъдат посрещнати от други, нови реформи. Причината е, че се предвижда да се орежат социалните придобивки и щедри пенсии за служителите.", "date": "2018.06.14", "title": "Пълна реформа в националната железница на Франция"}
{"url": "https://news.bg/health/deputatite-ot-zdravnata-komisiya-saglasni-kamen-plochev-da-napusne-kasata.html", "text": "Депутатите от Здравната комисия приеха предсрочното прекратяване на мандата на управителя на Здравната каса проф. Камен Плочев.С 11 гласа \"за\", 7 \"против\" и без въздържали се народните избраници одобриха смяната на шефа на Касата поради невъзможност да изпълнява задълженията си повече от три месеца. БСП гласуваха \"против\", информира БНР.В края на февруари проф. Камен Плочев бе приет в болница. Преди това обаче здравният министър Кирил Ананиев поиска оставката му от поста управител на НЗОК.Тогава аргументът на Ананиев беше, че Плочев не е информирал Надзорния съвет на Касата за писмото, с което поиска от Народното събрание актуализация на бюджета ѝ заради задължения. Проф. Плочев отказа да подаде оставка тогава, но излезе в продължителен болничен, след като бе приет по спешност в болница.Камен Плочев бе избран за председател на Здравната каса през лятото на 2017 година. Той е 17-ият управител в 18-годишната история на Националната здравноосигурителна каса.На същото заседание на Здравната комисия са отменени и лимитите за лъчетерапия.", "date": "2018.06.14", "title": "Депутатите от Здравната комисия съгласни Камен Плочев да напусне Касата"}
{"url": "https://news.bg/int-politics/pompeo-predupredi-yadrenoto-razorazhavane-na-severna-koreya-mozhe-da-ne-se-sluchi.html", "text": "Държавният секретар на САЩ Майк Помпео предупреди, че е възможно ядреното разоръжаване на Северна Корея да не се състои, независимо от факта, че вождът на изолираната комунистическа държава Ким Чен-ун се съгласи на \"пълно ядрено разоръжаване\" на Корейския полуостров.След като е информирал своя китайски колега Ван И за срещата между Ким и американския президент Доналд Тръмп по-рано тази седмица в Сингапур, Помпео е отбелязал, че \"все още има много работа за вършене\" по отношение на ядреното разоръжаване на Северна Корея.\"Все още са налице рискове, че няма да постигнем това\", посочил Помпео пред Ван. Все пак американският първи дипломат оставал оптимист, че срещата на Тръмп с Ким е създала \"път напред, който може действително, за първи път от толкова много години, да създаде мир на полуострова\".По-рано президентът на Южна Корея Мун Дже-ин заяви, че срещата на върха между САЩ и Северна Корея е спасила света от \"заплахи от ядрена война и ракети с далечен обсег\", докато Помпео настоя, че Вашингтон очаква Пхенян да се откаже от своите \"големи\" ядрени способности в рамките на две години и половина.", "date": "2018.06.14", "title": "Помпео предупреди: Ядреното разоръжаване на Северна Корея може да не се случи"}
{"url": "https://news.bg/crime/mitnichari-otkriha-antichni-moneti-v-turski-kamion.html", "text": "Митничари от пункт Капитан Андреево откриха голямо количество старинни монети в товарен автомобил с турска регистрация.На 12 юни камионът пътувал от Турция за България и бил селектиран за рентгенова проверка. Митничарите открили под шофьорската кабина в сандък за инструменти, увити в черен плат пластмасови бутилки.Бутилките били пълни със старинни изделия.Първоначалната експертиза сочи, че откритите старинни материали са антични монети от II-I век преди Христа.По случая се води досъдебно производство от разследващ митнически инспектор от Митница Бургас, под надзора на Окръжна прокуратура Хасково.", "date": "2018.06.14", "title": "Митничари откриха антични монети в турски камион"}
{"url": "https://news.bg/politics/1800-avtobusa-ne-potegliha-zaradi-parvi-protest.html", "text": "Предупредителният първи протест на автобусните превозвачите се проведе за час и половина на територията на цялата страна.Над 1 800 автобуса за вътрешноградски, междуселищни и от републикански пътни мрежи преустановиха работа за час и половина в знак на несъгласие срещу законопроекта за Българската автомобилна камара.Други 2 400 автобусни разписания няма да бъдат изпълнени.Протестиращите се заканиха, че ако законопроектът за Автомобилната камара, внесен от ГЕРБ, не бъде изтеглен, на 25-ти юни се очаква да започнат безсрочни протестни действия.Превозвачите носят и трансперанти с надписи \"Не на закона Столарски\", \"Не на ТКЗС в автобусния транспорт\", \"Агент Митко - приватизатор на бранша? Никога!\", \"Станислав Иванов - оставка\", \"Г-н Столарски, г-н Иванов, стойте далеч от нас, не се нуждаем от вашите грижи\" и други.Депутатът Ивайло Константинов от ГЕРБ, член на Комисията по транспорт в Народното събрание, коментира за news.bg, че мотивите за протеста са клаузите в з. Този проектозакон е силно конфликтен по отношение на автобусните превози, каза той.Константинов се закани, че ако исканията на протестиращите за изтеглянето на законопроекта не бъдат чути, то протестните действия ще продължат. За протеста на 25 юни заявеният брой автобуси са 740, а фирмите, които ще участват са 112 до момента. За другия протест на 28 юни заявеният брой автобуси са 100. Те ще бъдат паркирани пред храм-паметника \"Св. Александър Невски\".\"Останалите до 750 автобуса, ще са разположени по булевардите \"Мария Луиза\", \"Васил Левски\" и \"Цариградско шосе\". Последните най-вероятно ще достигнат до Пазарджик\", отбеляза той.Константинов изтъкна, че законопроектът се очаква да бъде изтеглен от Народното събрание. \"Това не е закон на ГЕРБ и никой от партията няма да позволи този законопроект да бъде приет\", подчерта той.Според превозвачите този законопроект предизвика много голямо напрежение в автобусния бранш. От организациите заявиха, че законопроектът е скандален, порочен и лобистки. Освен това той не отговаря на нуждите на бранша и на практика това е закон, чрез който се приватизира държавната корупция. Той не гарантира защита на интересите, независимост и безпристрастност на превозвачите. В този законопроект се очаква бизнесът да подпомага държавата, а не обратното.Магдалена Милтенова, член на контролния съвет на Националното сдружение на автобусните превозвачи и председател на Браншовия съюз за стопанска инициатива в транспорта, заяви, че след днешното изказване на зам.-председателя на ГЕРБ Цветан Цветанов автобусните превозвачи, които се очаква да се включат в протеста на 25 юни вече са над 750.Протестът ще бъде в София и вече има потвърждение за участие както от товарните превози. Предвижда се те да пристигнат с над 200 камиона.Ако управляващите продължават и смятат, че може да се живее по този начин, поне нека да кажат на всички да си изтеглим лицензиите и да се приключва с този бранш, призова Милтенова.Тя посочи, че законопроектът за Българската автомобилна камара няма да има никакво значение за бизнеса, освен да утежни ситуацията, в която се намира той. Не може конкуренти да издават лицензи на конкуренти, каза тя и добави, че законопроектът реално няма как да помогне на транспортния бранш.Милтенова изтъкна, че решението, предложено от всички автобусни превозвачи и което ще бъде изпратено до премиера Бойко Борисов през следващата седмица, предупреждава, че ще бъдат уведомени всички международни работодателски организации и Европейската комисия за проблема. \"Скандалът ще достигне до европейско и международно ниво, ако не бъдем чути\", закани се тя.Магдалена Милтенова не очаква никаква подкрепа от парламентарните групи.", "date": "2018.06.14", "title": "1800 автобуса не потеглиха заради първи протест"}
{"url": "https://news.bg/regions/ukrepvat-skata-pri-27-mi-km-na-patya-za-rilskiya-manastir.html", "text": "С аварийни дейности укрепват ската при 27-ми км на пътя ІІ-107 Пастра - Рилския манастир, съобщиха от АПИ.Причина за срутването на скалната маса на 13 юни т.г. са дъждове, които паднаха в района, продължаващи и през деня. Другата причина са започналите срутищни процеси от интензивното снеготопене и обилните валежи през март и април т. г., довели до значително преовлажняване на терени с голям наклон в близост до пътя, твърдят от АПИ.Геолози са извършили оглед на участъка и е изготвено геотехническо становище. В него са препоръчани дейности за стабилизиране на участъците. Те предвиждат в краткосрочен план да бъдат предприети аварийни работи за възстановяване на движението по целия габарит на пътното платно, премахване на скални блокове и дървета от откосите, временно обмрежване на откосите и разчистване на пътното платно.Пътуването по третокласния път е безопасно.От АПИ съветват шофьорите да карат внимателно, да спазват пътната сигнализация и въведеното ограничение на скоростта - до 40 км/ч, тъй като в участък с дължина 250 метра движението се извършва в една лента.", "date": "2018.06.14", "title": "Укрепват ската при 27-ми км на пътя за Рилския манастир"}
{"url": "https://news.bg/int-politics/putin-vizhda-sreshtata-tramp-kim-kato-stapka-kam-mir.html", "text": "Президентът на Русия Владимир Путин обяви, че смята, че срещата между американския президент Доналд Тръмп и севернокорейския вожд Ким Чен-ун е отбелязала първата стъпка към \"пълномащабно\" мирно уреждане на кризата на Корейския полуостров.Руският държавен глава добавил, че планира да се срещне с Ким по-късно тази година. Ким може да посети Русия през септември, за да присъства на Далекоизточния икономически форум във Владивосток, но Путин отбелязал, че двамата държавни ръководители биха могли да се срещнат на отделно организирана среща.Според \"Интерфакс\" Путин е заявил, че срещата на върха между САЩ и Северна Корея \"отстрани възможността за голям военен конфликт\".Неговите коментари повтарят коментарите на южнокорейския президент Мун Дже-ин, че срещата на Тръмп с Ким е спасила света от \"заплахи от ядрена война и ракети с далечен обсег\".По-рано американският държавен секретар Майк Помпео изтъкна, че срещата на Тръмп с Ким е създала \"път напред\", което може да доведе до мир на Корейския полуостров, но предупреди, че \"все още има рискове\", че Северна Корея няма да се откаже от ядрената си програма, въпреки обещанието си да го стори.", "date": "2018.06.14", "title": "Путин вижда срещата Тръмп-Ким като стъпка към мир "}
{"url": "https://news.bg/health/kiril-ananiev-otricha-da-ima-limiti-za-lacheterapiyata.html", "text": "Няма наложени ограничения за лъчелечение на онкоболни лица. Това увери здравният министър Кирил Ананиев депутатите от Здравната комисия в парламента.\"Има явно неразбиране или неправилно тълкуване на т.нар. индикативни стойности.  на онкоболни лица. Индикативните стойности не ограничават лечението на пациентите, а обратното - служат единствено и само за нуждите на контрола. Нито един български гражданин няма да остане без необходимото му лъчелечение\", увери Ананиев.След анализ на данните на Здравната каса се установи, че броят на пациентите през 2017 г. е бил 12 393. За 2018 г. прогнозно се очаква през лъчелечение да преминат 13 706 лица или с 1 313 пациенти повече. \"Средствата, които са осигурени за 2018 г., са със 7 600 000 лева повече от 2017 г. или 29 500 000 лв.\", заяви Ананиев.\"За да няма допълнително напрежение занапред, Здравната каса изпрати писмо до директорите на районните здравноосигурителни каси, с което им нареди индикативните стойности, определени за юни, да се отменят. За месеците до края на годината нямаше предвидени индикативни стойности за брой пациенти, имащи нужда от лъчетерапия\", поясни още Кирил Ананиев.Той посъветва представителите на медицинското съсловие, в това число и националните консултанти да обсъждат с НЗОК възникнали проблеми от прилагането на Националния рамков договор. На среща в понеделник в Здравната каса са поканени националният консултант по лъчелечение, лекари, както и представители на пациентски организации. На срещата ще обсъдят на съвместни дейности през 2018 г., допълни министърът.", "date": "2018.06.14", "title": "Кирил Ананиев отрича да има лимити за лъчетерапията"}
{"url": "https://news.bg/crime/plamen-georgiev-peevski-e-sred-nay-golemite-danakoplattsi.html", "text": "Фактите сочат, че Делян Пеевски е изряден данъкоплатец. Той дори е сред най-големите данъкоплатци в страната. Това заяви Пламен Георгиев - председателят на Комисията за противодействие на корупцията и отнемане на незаконно придобитото имущество в ефира на БНР.Делян Пеевски е най-коментираният политик на първата официална пресконференция на Комисията. Два са сигналите срещу него в новообразуваната Комисия, изтъкна председателят й.Срещу Пеевски сигнал е подаден за незаконно прекратяване на прокурорските проверки срещу него и за внесените от него промени в Закона за задължително депозиране на печатни издания. Антикорупционната комисия е прекратила проверките.\"Като дръпнем чертата се оказва, че или господин Делян Славчев Пеевски е един от най-проверяваните, или един от най-чистите хора в тази държава, но има много добри адвокати и много добри счетоводители, но фактът е факт - документи и доказателства никакви. Ние се запознахме с оглед на нашето качество с данъчно-ревизионните актове, това лице е плащало огромни данъци. Този човек сигурно е един от най големите данъкоплатци в тази държава. Факт\", заяви Пламен Георгиев.От началото на 2018 г. Антикорупционният орган е бил сезиран 213 пъти, а 68 от сигналите са \"отработени\".", "date": "2018.06.14", "title": "Пламен Георгиев: Пеевски е сред най-големите данъкоплатци"}
{"url": "https://news.bg/regions/nad-6-kub-m-nezakonna-darvesina-zaloviha-kray-kotel.html", "text": "6,6 плътни куб. м. незаконна дървесина са задържали инспектори от Регионална дирекция по горите в Сливен.Служителите по горите спрели за проверка товарен камион, транспортиращ технологична дървесина от бял бор на територията на Държавно горско стопанство - Котел.При проверката инспекторите установили, че превозваната дървесина не отговаря на описаната по превозен билет. При измерването е установено и че камионът е натоварен с 6,6 пл. куб. м. повече от описаната в превозния билет и има похабена едра строителна дървесина във вид на технологична.Уведомени са служители на МВР. Дървесината и превозното средство са задържани и е образувано досъдебно производство.", "date": "2018.06.14", "title": "Над 6 куб.м. незаконна дървесина заловиха край Котел"}
{"url": "https://news.bg/health/vremenno-otstranyavat-shefa-na-meditsinski-odit.html", "text": "\"Проф. Златица Петрова ще бъде отстранена временно от длъжността изпълнителен директор на изпълнителна агенция \"Медицински одит\" (ИАМО). Предварително мога да ви уверя, че това няма да влоши работата на агенцията\". Това увери здравният министър Кирил Ананиев журналисти.Работим много тясно с прокуратурата и ще направим всичко, което е необходимо, за да , коментира министър Ананиев.Припомняме, по-рано през деня стана ясно, че проверка на ВАП е установила нередности в изпълнителна агенция \"Медицински одит\".Припомняме, по-рано днес от ВАП информираха, че след проверка са предали документи на Върховна касационна прокуратура, където е образувано наказателно производство за престъпления по служба в Изпълнителна агенция \"Медицински одит\".Според препоръката на Върховната административна прокуратура (ВАП) в здравното министерство са предприети всички необходими действия за изменение на вътрешните актове на ИАМО и привеждането им в съответствие със законовите разпоредби.За целта са внесени промени в Наредба № 14 от 20 април 2010 г. за условията и реда за извършване на проверки на лечебните заведения от Изпълнителна агенция \"Медицински одит\".Наредбата е издадена от министъра на здравеопазването. Проектът на наредбата е публикуван на сайта на Министерството на здравеопазването за обществено обсъждане", "date": "2018.06.14", "title": "Временно отстраняват шефа на „Медицински одит“"}
{"url": "https://news.bg/politics/pilotite-i-styuardesite-na-kontrol-ot-dans.html", "text": "Комисията в НС за контрол върху службите за сигурност прие промени в Закона за ДАНС.Промените идват заради Директива (ЕС) 2016/681 на ЕП и Съвета на ЕС относно използването на резервационни данни на пътници с цел предотвратяване, разкриване, разследване и наказателно преследване на терористични престъпления и тежки престъпления в рамките на ЕС.С цел транспонирането на Директива законопроектът предвижда: - Да се изговтя списък с резервационните данни на пътниците, кото да се предоставя на специално звено за данни за пътниците (ЗДП). С това се цели да се съобразят законните изисквания на публичните органи за предотвратяване, разкриване, разследване и наказателно преследване на терористични престъпления или тежки престъпления, като по този начин се подобрява вътрешната сигурност в рамките на Съюза и се защитават основните права на гражданите;- Да се уредят случаите на съвместно използване на кодове на полети;- Да се установят срокове за предаване на данните от въздушните превозвачи или упълномощени доставчици на услуги на Националното звено за получаване и обработване на резервационни данни на пътниците в България, превозвани по въздух, като за въздушни превозвачи, осъществяващи редовни полети, това трябва да стане 48 часа преди обявеното време за излитане, а за въздушни превозвачи, осъществяващи нередовни полети, това трябва да стане 24 часа преди обявеното време за излитане и непосредствено преди полета;- Да се предоставят на API данни (всички събрани предварителни данни на пътниците) и на Агенция \"Митници\" предвид нейната компетентност;Проектът урежда забрана за дискриминация при вземането на решения за предприемане на мерки спрямо конкретно лице.Урежда се и ред за предоставяне или обмен на резервационни данни на пътниците с националните звена или други компетентни органи на държави членки на ЕС, с Агенцията на Европейския съюз за сътрудничество в областта на правоприлагането (Европол) или с трети държави.Освен изискванията на Директивата (ЕС) 2016/681 законопроектът предвижда задължение за предоставяне на Националното звено и данни на екипажа. В законопроекта се предвиждат изменения с цел прецизиране и по отношение дейностите, осъществявани от ДАНС, които включват:- Уредбата за разглеждане на предложения и сигнали;- Конкурсите за назначаване на държавна служба в Агенцията;- Статута на държавните служители и дисциплинарните нарушения, извършвани от служителите.Предвижда се и изключение от конкурсното начало за постъпване на служба в Агенцията за лица, които са държавни служители в Министерството на вътрешните работи, в Министерството на отбраната, в службите за сигурност, както и в службите за обществен ред, ако отговарят на изискванията за постъпване на държавна служба в Агенцията и след писмено съгласие на председателя на Агенцията и ръководителя на съответната служба. Такова изключение се предвижда и по отношение на лица, които са държавни служители, назначени по реда на Закона за държавния служител в други ведомства, ако отговарят на изискванията за заемане на съответната длъжност в ДАНС, след писмено съгласие на председателя на Агенцията и ръководителя на съответното ведомство.Предвижда се да се прецизират текстове относно предсрочното заличаване на дисциплинарни наказания, налагани на служителите на Агенцията и прецизирането административно-наказателните разпоредби.", "date": "2018.06.14", "title": "Пилотите и стюардесите на контрол от ДАНС"}
{"url": "https://news.bg/politics/balgarskite-evrodeputati-zashtitavat-iskaniyata-po-paketa-mobilnost.html", "text": "Европейският парламент - ЕП не даде мандат за преговори по пакет \"Европа в движение\" - пакет \"Мобилност\" във формат на триалози между Европейския съвет, Европейската комисия - ЕК и ЕП.В рамките процедурата по внасяне на измененията и при гласуването в пленарна зала като български представители в ЕП ще продължат да отстояват ключовите позиции, формирани от исканията на българските превозвачи и синдикати. Но ги безпокои резултатът от днешното гласуване и формираното мнозинство в Европейския парламент, което нееднозначно показва съотношението на силите, коментират те в своя позиция.Според приетите днес решения в рамките на следващата пленарна сесия трите доклада по отношение на прилагането на правилата на Директивата за командироване по отношение на международния транспорт, времето за управление и почивка и правилата по отношение на упражняването на професията автомобилен превозвач и каботажа ще бъдат поставени на гласуване в пленарна зала.При това положение се дава възможност в рамките на срок до следващото пленарно заседание в текстовете да бъдат внасяни допълнителни изменения.Българските евродепутати са за запазване изключването на международните шофьори от Директивата за командировани работници; Отпадане на предложената забрана за ползване на почивката в кабината и въвеждане на реалистичен преходен период по отношение на предложената възможност за почивки на сертифицирани паркинги; Запазване на възможността международните шофьори сами да избират къде да почиват, без да бъдат задължавани в избора си; Постигане на гаранции, че предложението на всеки три седмици превозното средство да има поне едно натоварване или едно разтоварване в държавата членка на регистрация няма да се прилага за международните превози, а ще се отнася само като мярка за борба с фирмите \"пощенски кутии\"; Удължаване срока на влизане в сила на задължението за въвеждането на интелигентните тахографи;Допълнителен приоритет за българските представители в ЕП е постигането на достатъчно дълъг гратисен период за прилагането на предложените мерки, с цел за да се облекчи адаптацията и административната тежест на бранша.Припомняме, превозвачите у нас ще, ако предвидените мерки в законодателния пакет за мобилност в ЕС бъдат приети.Представители на българските превозвачи проведоха  Ивайло Московски, на която бяха обсъдени предложения за промени в мобилния пакет, който стана известен като пакета \"Мобилност\" или пакета \"Макрон\".Очакват официалната  да бъде чута от Европа. На заседание на Министерския съвет правителството одобри официална позиция в подкрепа на българските превозвачи. Решението идва в изпълнение на  тази година.", "date": "2018.06.14", "title": "Българските евродепутати защитават исканията по пакета \"Мобилност\""}
{"url": "https://news.bg/world/v-es-dogovoriha-do-2030-g-zabrana-na-palmovoto-maslo-i-32-zelena-energiya.html", "text": "В ЕС постигнаха споразумение за увеличение на дела на възобновяемите източници в производството на енергия в блока до 32% до 2030 г., съобщава \"Ройтерс\".Агенцията обаче отбелязва, че в проектоправилата е била предвидена по-висока цел, но по-малка от нивото, изисквано от някои правителства и от Европейския парламент.Финалният законопроект на ЕС предвижда прекратяване употребата на палмово масло, голям вносен продукт от Югоизточна Азия, до 2030 г. и премахване на някои пречки пред някои производители на възобновяема енергия.Мерките имат за цел да помогнат на ЕС да изпълни общата цел за намаляване на емисиите от парникови газове с най-малко 40% до 2030 г. спрямо нивата от 1990 г.\"\", обяви еврокомисарят за климата Мигел Ариас Канете в \"Туитър\".Първоначално ЕС предложи цел от 27% - компромисен вариант, който беше подкрепен от страните членки. Но на среща на енергийните министри в понеделник група евролидери настоя за по-висока цел, което беше отхвърлено от Германия като непостижимо.Договореното днес споразумение позволява преглед на целта на ЕС през 2023 г.До 2020 г. в ЕС делът на възобновяемите източници трябва да достигне 20%. Експерти подчертаха, че рязкото падане на цената на възобновяемите източници ще позволи по-високи цели, но без увеличаване на бюджета.", "date": "2018.06.14", "title": "В ЕС договориха до 2030 г. забрана на палмовото масло и 32% зелена енергия"}
{"url": "https://news.bg/politics/borisov-mnogo-iska-mir-v-blizkiya-iztok.html", "text": "Българсият министър-председател силно иска мир в Близкия Изток. Това заяви Бойко Борисов в разговор с палестинския и колега Рами Хамдала.Всичко, което би довело да развитие на Близкоизточния мирен процес, е подкрепено от България.Спорните въпроси да се решават по пътя на директните преговори, заяви премиерът Бойко Борисов на срещата си с палестинският премиер. Борисов е на официална визита в Палестина.Борисов и палестинския т му колега обсъдиха възможностите за разширяване на двустранното сътрудничество и за Близкоизточния мирен процес.Борисов изрази искрената си надежда тежките конфликти в региона да приключат. Според българският министър-председател те могат да се разрешат с подписването на мирно споразумение.\"Толкова много ми се иска да има мир, защото нашата страна има дългогодишно приятелство с народите на Израел, на Палестина и на Иран\", сподели българският премиер.Отношенията ни с Палестина са обичайно добри, изтъкна премиерът Борисов. Мостът между двете държави се поддържал от тези 5 хил. палестинци, които са завършили висшето си образование в България.Премиерът на Палестина Хамдала изрази благодарност към Борисов и подчерта палестинският народ винаги е с протегната ръка за мирни преговори, но невинаги усещат същото желание от другата страна.\"В Газа бяха ранени или убити стотици хора. Нека светът обърне повече внимание на това\", иска Хамдалла. Преговорите на държавата с ЕС вървят бавно стана ясно от думите на палестинският премиер. Той помоли Борисов да съдейства за ускоряването на процеса.\"Искам да ви уверя, че Държавата Палестина ще бъде пример за демократично управление\", категоричен бе Рами Хамдалла.България ще си сътрудничи с Палестина в областта на основното, средното, професионалното и висшето образование.Спогодба за сътрудничество в образованието между ресорните министерства на двете страни предвижда ученици от двете държави да взимат участие в международни образователни и художествени конкурси. Квоти за студенти от Палестина и България ще бъдат обявени в университетите в двете държави.", "date": "2018.06.14", "title": "Борисов много иска мир в Близкия Изток"}
{"url": "https://news.bg/int-politics/erdogan-predlozhil-na-putin-savmestno-proizvodstvo-na-s-500.html", "text": "Президентът на Турция Реджеп Тайип Ердоган е предложил на руския президент Владимир Путин Русия и Турция съвместно да произвеждат зенитно-ракетни комплекси С-500, съобщават турски медии.Той също така говорил за изпълнението на договора за доставка на руски противоракетни системи С-400.\"Русия ни предостави заем за С-400 при много приемливи условия. На втория и третия етап ние ще пристъпим към съвместно производство\", коментирал турският държавен глава.Освен това Ердоган отговорил на критиките от страна на САЩ и НАТО по повод договореностите с Русия за доставка на С-400.\"Защо те мълчат по повод С-300, които притежава Гърция? Такава политика към Турция не може да бъде разбрана. Нашата отбранителна промишленост има свои собствени потребности и ние ще се стремим да ги удовлетворим\", изтъкнал още Ердоган.През декември 2017 г. Турция и Русия подписаха договор за заем за придобиването на С-400. Анкара ще купи две батареи от системите за противовъздушна отбрана, които ще бъдат обслужвани от турски военнослужещи. Страните също така се договориха и за технологично сътрудничество за развитието на производството на С-400 в Турция.САЩ и представители на НАТО многократно критикуваха Анкара за тази сделка. Например помощник държавният секретар Уес Мичъл предупреди, че закупуването на С-400 може да повлияе негативно на доставките на американски изтребители Ф-35 на Турция.Анкара отвърна, че в такъв случай ще купят изтребители от други страни.", "date": "2018.06.14", "title": "Ердоган предложил на Путин съвместно производство на С-500 "}
{"url": "https://news.bg/regions/zapochva-godishnata-vaksinatsiya-na-divite-zhivotni-sreshtu-byas.html", "text": "От 15 юни, петък, Българската агенция по безопасност на храните (БАБХ) започва първата за годината въздушна ваксинация на дивите животни срещу бяс.С 10 специално оборудвани самолета ще се разпръснат над 1 милион ваксинални примамки от въздуха. Самолетите ще полетят от летище \"Приморско\", област Бургас, и ще преминат през летищата в Балчик, област Добрич, Ерден, област Монтана, Кондофрей област Перник и Малево, област Хасково.Разпръскването на ваксините ще се извърши през следващите 16 дни в зависимост от атмосферните условия.Ваксиналните примамки ще бъдат разпръснати на територията на областите Перник, Кюстендил, Смолян, Кърджали, Хасково, Добрич, Силистра, Видин, Монтана, Благоевград, Пазарджик, Ямбол, Бургас, Пловдив, Стара Загора, София област, Шумен, Разград, Русе, Велико Търново, Плевен и Враца.Примамките няма да се разпръскват над населените места и водоемите.Ваксиналните примамки са с формата на кубче с размери 2х3х2 см и са със специфична миризма, която привлича хищниците. На един квадратен километър се изхвърлят по 25 броя примамки, които самолетите пускат от височина 150 метра. Мястото на всяка пусната от самолетите примамка се отбелязва с помощта на GPS-система.Ветеринарните лекари препоръчват хората да не пипат ваксиналните примамки с незащитени ръце, защото при нарушена цялост на външната обвивка, ваксината може да бъде опасна за тяхното здраве.При контакт с примамките е добре да се извърши консултация с лекар.Ваксините не представляват опасност за здравето на останалите диви животни. Препоръчително е домашните животни да се държат затворени, за да не приемат примамките, които са предназначени специално за дивите хищници.Ваксинацията е част от Програмата за профилактика, надзор, контрол и изкореняване на заболяването бяс, която е разработена от БАБХ.", "date": "2018.06.14", "title": "Започва годишната ваксинация на дивите животни срещу бяс"}
{"url": "https://news.bg/politics/vigenin-nedovolen-ot-otkaza-ot-pozitivno-vliyanie-kam-makedoniya.html", "text": "Разнопосочни тълкувания в НС за  да се срещне с държавния глава на Македония.Отказът на премиера Бойко Борисов да приеме македонския президент е доста директна намеса във вътрешен спор в Република Македония, смята Кристиян Вигенин.Според него посланието трябва да е по-позитивно и премиерът Бойко Борисов е трябвало да обясни на президента Георге Иванов, че ситуацията в Македония изисква повече разум, мъдрост и по-силен ангажимент за търсене на решение, а не политически демонстрации, на каквито сме били свидетели вчера.На друго мнение се оказаха от Обединени патриоти.С отказа на премиера Бойко Борисов да приеме македонския президент се дава ясен знак, че България не е съгласна с политиката, която се водеше от Македония допреди една година, каза Юлиан Ангелов от ОП.Президентът на Македония продължава да изпълнява тази политика според него.Българската позиция е правилна, защото той може да е президент на друга държава, но в крайна сметка България в момента като ангажирана държава, която иска да подкрепя интеграцията на Западните Балкани, не може да си позволи лукса на подкрепя лидери, които работят срещу тази интеграция на Западните Балкани в ЕС, каза Ангелов.Искаме хората в Македония да живеят и да водят един по-нормален и свободен начин на живот, допълни депутатът.", "date": "2018.06.14", "title": "Вигенин недоволен от отказа от позитивно влияние към Македония"}
{"url": "https://news.bg/world/germaniya-odobri-sdelka-za-izpolzvane-na-izraelski-bezpilotni-samoleti-za-9-g.html", "text": "Германия одобри 9-годишно споразумение за половин милиард евро за вземане под наем на израелски разузнавателни безпилотни самолети, пригодени за въоръжаване с ракети.Информацията съобщи Israel Aerospace Industries, информира АФП.Европейският гигант Airbus, който подписа споразумението за 600 милиона долара от името на германското военно министерство, ще поддържа и ще предоставя оперативна помощ за експлоатацията на израелските безпилотни самолети Heron TP, поясниха от израелската фирма.Официален представител от държавната израелска компания поясни, че сделката покрива пет безпилотни самолета.В момента германските военни използват израелски Heron 1 в Афганистан и Мали. По-модерният Heron TP се очаква да замени старите модели.Днес израелският премиер Бенямин Нетаняху съобщи, че в сряда германският парламент одобри споразумението, след като правителството по-рано даде зелена светлина.\"Това е много голямо споразумение\", каза Нетаняху и добави, че ще помогне на отбранителните сектори и на сигурността в Европа.\"Много, много добра новина\", поясни той на конференция за сигурността в Йерусалим.През 2016 г. военният министър на Германия Урсула фон дер Лейен коментира, че намерението е да се използват израелски безпилотни самолети, докато Европа не излезе със свой модел.Германия обмисляше да закупи американски бепзилотници Predator, но в крайна сметка се спря на Heron TP. Според Берлин причината е, че по-бързо ще се снабдят и ще осигурят плавен преход между моделите.", "date": "2018.06.14", "title": "Германия одобри сделка за използване на израелски безпилотни самолети за 9 г. "}
{"url": "https://news.bg/int-politics/voennite-na-turtsiya-i-sasht-se-razbraha-za-siriyskiya-grad-manbidzh.html", "text": "Военните на Турция обявиха, че турски и американски представители, които са се срещнали в Германия, са постигнали споразумение за план за стратегическия сирийски град Манбидж, който беше източник на напрежение между съюзниците от НАТО, съобщават \"Асошиейтед прес\".Уточнява се, че турски и американски военни са се срещнали в щабквартирата на американското командване за Европа в Щутгарт на 12 и 13 юни и са постигнали споразумение за \"приложен план за Манбидж\". Допълва се, че планът ще бъде обсъден от високопоставени представители от двете страни, но не се предоставят подробности.Турция и САЩ са предложили различни описания на пътната си карта за Манбидж, но подкрепяните от САЩ сирийски кюрди се очаква да се изтеглят на изток от река Ефрат, за да изпълнят отдавнашното настояване на Турция.Турция многократно е призовавала САЩ да спрат да подкрепят \"Отрядите за защита на народа\" на сирийските кюрди, които разглежда като терористи и разширение на Кюрдската работническа партия (ПКК), която води въоръжен бунт срещу турската държава от повече от три десетилетия.Подкрепяните от САЩ сирийски кюрди бяха важна част в борбата с терористите от ДАЕШ (\"Ислямска държава\") и изтласкването им от Северна Сирия, включително от Манбидж.Споразумението дойде, докато международната правозащитна организация Human Rights Watch заяви, че подкрепяни от Турция сирийски опозиционни бойци са конфискували, ограбили и разрушили имущество на кюрдски цивилни в северозападния сирийски район Африн, който доскоро беше контролиран от сирийските кюрди.Турция предприе въздушна и сухопътна офанзива в Африн на 20 януари, като след два месеца овладя по-голямата част от него.", "date": "2018.06.14", "title": "Военните на Турция и САЩ се разбраха за сирийския град Манбидж"}
{"url": "https://news.bg/society/nikolay-ovcharov-ochakva-poveche-ot-100-hil-dushi-na-perperikon.html", "text": "Проф. Николай Овчаров очаква повече от 100 хил. души да посетят Перперикон този сезон. Започва археологическото лято на Перперикон. Разкопките стартират на 25-ти юни. На пресконференция ръководителят на разкопките проф. Николай Овчаров подчерта, че Перперикон е вече напълно социализиран туристически обект след 19 години разкопки.Акрополът е напълно готов. Продължава работата по двата квартала - южния и северния. През 2016 г. година там се разкрива огромна християнска църква от V век, която е най-голямата раннохристиянска църква, откривана в Родопите с 35 метра дължина.Очаква се да продължи работата по разкриването на архитектурата на града. Проф. Овчаров заяви, че за месец март от билети и такси приходите на Перперикон са били около шест хиляди. \"Надявам се тази година да счупим предишните рекорди и да имаме едно посещение от 100-150 хиляди човека\", заяви проф. Овчаров.Археологът очаква, освен субсидията от 250 хиляди лева за продължаване на разкопките да бъдат отпуснати три милиона лева за изграждане на посетителски център в подножието на Перперикон.Средствата за посетителския център са по европейски проект. Проф. Овчаров посочи, че Перперикон е един от примерите за това, че могат да се правят нещата така както трябва. С проект по ОП \"Регионално развитие\", приоритетна ос 6,1, свързано с консервация и реставрация на археологически паметници на културата, заедно с община Кърджали кандидатстват за издигане на елементите на тази новооткрита базилика, което всъщност би представлявало трета много голяма атракция.През юли продължат разкопките на Мисионис. Получихме целева субсидия от страна на държавата. Много е перспективен Мисионис и много ми се иска и Североизточна България да има толкова туристи, колкото Перперикон на Родопите. Не случайно го наричам Мисионис - Северният Перперикон. Хубаво е той да стане такъв след поредните разкопки, настоя археологът.Там проф. Овчаров очаква да бъде разкрита една от четирите раннохристиянски базилики, в която е ставало масово покръстване на възрастни хора. Като туристическа атрактиця следва да бъде разкрита баптистерия, която в центъра има кръстовиден басейн, в който всъщност е ставало тайнството на кръщението. Проф. Овчаров посочи, че от 64- година този обект е заровен под земята.Открит е още от баща му проф. Димитър Овчаров. С разкопките това лято се очаква именно този великолепен архитектурен елемент да бъде експониран. Мисионис е древен град край Търговище. Наименованието му се открива в географските описания на Ал Идриси - арабски географ. Описал го е като много голям град, който търгува със Севера - тоест Русия, посочи проф. Овчаров. При първите разкопки, започнати през 60-те години той е наричан Крумово кале - поради предположението, че там е станала битката на Крум с Никифор. Досега в града се откриват изключителни находки - керамика от Картаген и експонати, свидетелстващи за търговските взаимоотношения на града със страни от цял свят. Пример за търговските връзки на града е провеждането на Ескиджумайския панаир, който продължава и до днес - един от най-големите в Османската империя.", "date": "2018.06.14", "title": "Николай Овчаров очаква повече от 100 хил. души на Перперикон"}
{"url": "https://news.bg/world/za-blizo-90-g-rusiya-za-parvi-pat-predlozhi-uvelichenie-na-pensionnata-vazrast.html", "text": "Правителството на Русия предлага увеличаване на възрастта за пенсиониране. Това съобщи премиерът на Руската федерация Дмитрий Медведев, цитиран от \"Ройтерс\" и АФП.Медведен поясни, че предложението предвижда повишаване на възрастта при мъжете от 60 на 65 г. и при жените от 55 на 63 г.Министър-председателят добави, че правителството предлага промяната да стане поетапна, като започне от 2019 г. Според него това ще позволи и увеличение на пенсионните плащания.АФП отбелязва, че това е първото предложение за увеличаване на възрастта за пенсиониране за почти 90 г. Агенцията пояснява, че нивата в Русия - едни от най-ниските в света, са приети през 30-те г. на миналия век.\"\", поясни той.Руските медии съобщават, че проектозаконът е одобрен от правителството. Сега трябва да бъде гласуван от парламента.Президентът Владимир Путин многократно повтори, че в даден момент реформите ще са необходими.Но реформата може да се окаже непопулярна сред руските граждани. ", "date": "2018.06.14", "title": "За близо 90 г. Русия за първи път предложи увеличение на пенсионната възраст "}
{"url": "https://news.bg/int-politics/retseptata-na-netanyahu-bombardirovki-na-shiitskite-militsii-v-siriya.html", "text": "Израел бомбардира подкрепяните от Иран шиитски милиции в Сирия и така помага за спиране на изселването на сирийски сунити бежанци към Европа, коментира Бенямин Нетаняху, цитиран от \"Ройтерс\".Израел оповести и други въздушни удари в Сирия, с тях пресичат предполагаеми доставки на оръжия за Хизбула в Ливан или за разгръщане на ирански военни. Нетаняху обвини Иран, който помага на Дамаск, че е довел 80 000 шиитски бойци от страни като Пакистан и Афганистан, за да атакуват Израел и да претопят сунитското мнозинство в Сирия.\"Това е рецепта срещу повторно пламване на друга гражданска война - бих казал богословска война, религиозна война - и искри от това биха могли да докарат милиони повече в Европа и така нататък ... А това би довело до безкрайни катастрофи и тероризъм в много, много страни\", обясни Нетаняху пред международния форум за сигурност.\"Очевидно няма да им позволим да го направят. Ние ще се бием с тях ... И ние бомбардирахме основите на това, тези шиитски милиции, като предотвратим това, ние предлагаме, помагаме за сигурността във вашите страни, за сигурността на света\", допълни той.Около половината от 22-милионното население на Сирия преди войната е разселено от военните действия, като стотици хиляди бежанци са в Европа. Сирийското население са предимно мюсюлмани сунити. Президентът Башар ал-Асад е от религиозното малцинство на Алауит.Според неотдавнашните сделки между правителството на Асад и предимно сунитските бунтовници, те напускат обсадените райони, но понякога на тяхно място пристигат шиити от села, обградени от бунтовниците.Политическата опозиция срещу Асад счита, че сделките представляват принудителна демографска промяна и съзнателно изместване на враговете му от основните градове в Западна Сирия.Правителството в Дамаск обяснява, че постигнатите споразумения позволяват да се поеме контрола и да се възстановят услугите и инфраструктурата в разрушените градове.", "date": "2018.06.14", "title": "Рецептата на Нетаняху - бомбардировки на шиитските милиции в Сирия"}
{"url": "https://news.bg/economics/karanikolov-razpisa-nov-investitsionen-fond-za-riskov-kapital.html", "text": "Нов инвестиционен фонд за рисков капитал BrightCap Ventures в рамките на Инициативата JEREMIE откри министърът на икономиката Емил Караниколов. Фондът ще се управлява заедно с Европейския инвестиционен фонд (ЕИФ), съобщиха от Министерството на икономиката.Целта на фонда е да подкрепи малки и средни предприятия в начален стадий на развитие. Фокусът е разширен и включва машинно обучение, изкуствен интелект, големи данни, добавена/виртуална реалност, облачни услуги, медтек, финтек, блокчейн и преносни технологии.3 млн. евро са определени за инвестиции във фаза на акселерация (ускоряване), с размер на инвестицията до 50 хил. евро, както и опция за последваща инвестиция с таван от 200 хил. евро.Капиталът на фонда ще бъде в размер на до 25 млн. евро. От тях до 20 млн. евро са национални средства, поверени за съвместно управление с Европейския инвестиционен фонд. Тези пари са рециклиран ресурс от изпълнението на Инициативата JEREMIE. Останалите до 5 млн. евро са частен капитал. В следващите пет години фондът ще подкрепя малки и средни предприятия от България чрез дялови инвестиции.\"За нас е важно да подкрепим компании, които развиват високотехнологичен продукт с висока добавена стойност\", каза министър Караниколов при подписването на споразумението. На церемонията участваха заместник-директора на ЕИФ Роджър Ханевит и с фонд мениджъра BrightCap за дялово инвестиране в български компании.Икономическият министър подчерта, че България е една от водещите дестинации по възможности за дялови инвестиции в Европа.От своя страна Роджър Ханевит изтъкна, че страната ни е на второ място по усвояване на средства по плана \"Юнкер\" спрямо брутния вътрешен продукт.", "date": "2018.06.14", "title": "Караниколов разписа нов инвестиционен фонд за рисков капитал  "}
{"url": "https://news.bg/crime/meditsinski-odit-obarnat-s-glavata-nadolu-ot-2015-g.html", "text": "Изпълнителна агенция \"Медицински одит\" е обърната с главата надолу още от 2015 г.След извършената проверка в агенцията са установени редица нарушения - не са извършвани правилно проверките, не е била съставяна заповед затова и екипът, който е извършил проверка на място, не е съставил акт за административно нарушение и констативен протокол.Това каза говорителят на главния прокурор Румяна Арнаудова на брифинг, посветен на образуваното от Върховната касационнна прокуратура наказателно производство за престъпления по служба в Изпълнителна агенция \"Медицински одит\".Прокуратурата е започнала проверката по сигнал на гражданин.Образувано е наказателно производство за престъпление по служба срещу длъжностни лица от Изпълнителна агенция \"Медицински одит\".Установени са множество нарушения, които са извършвани от длъжностни лица на Изпълнителна агенция \"Медицински одит\". Проверката е установила грубо нарушение на Закона за административните нарушения и наказания.Установени са също така и случаи по сигнал за настъпила смърт, без да са били извършвани някакви действия.Няма данни затова прокуратурата да е уведомявана. През 2017 г. са допуснати редица нарушения като освобождаване на тялото на починалото лице и починали бебета, за които не е съставен констативен протокол, където да се опишат нарушенията. Няма данни прокуратурата отново да е уведомявана затова.Повечето от тези случаи са в София.Починалите бебета са 6 или 7 само за 2017 г. като данните на прокуратурата са за периода 31 януари - 31 декември 2017 г.Общо за 2017 г. 11 са смъртните случаи, за които няма данни прокуратурата да е сигнализирана.Нарушения прокуратурата е установила и при спазването на процедурите от Закона за административните нарушения и наказания, тъй като не може този, който взима решение за санкциониране, да взима решение за установяване на административни нарушения, обясни Арнаудова.Нормалният начин, по който трябва да се извърши една такава проверка, е, че проверката трябва да бъде разпоредена и да има констативен протокол, в който да се опишат нарушенията, ако има такива. Ако се установи нарушение, се съставя акт, а след това директорът на Изпълнителна агенция \"Медицински одит\" съставя съответното наказателно постановление.Освен това в агенцията не са спазвани сроковете за проверките, а докладите и констатациите са забавяне с няколко месеца.Арнаудова увери, че вече е предложено на Министерство на здравеопазването решения за изменение на вътрешните актове. Също така прокуратурата е сезирала за нуждата да се отмени разпоредбата за давност на докладите, за да могат пострадалите лица да получат адекватен отговор, а обвиняемите лица да получат наказание.От прокуратурата призоваха всички български граждани, които са получили неадекватни резултати от изпълнителната агенция, да изпратят сигнали.Всички сигнали ще бъдат проверени, увери говорителят на главния прокурор.На въпрос извършвани ли са проверки от Министерство на здравеопазването в края на миналата година, Арнаудова заяви, че от здравното министерство са установили това, което е установила прокуратурата до този момент.Арнаудова, припомни, че действията на прокуратурата в сектор \"Здравеопазване\" са стартирали още в края на миналата година. След като са прегледани 326 договора на болници, са образувани производства за седем болнични заведения.На 29 април т.г. са образувани още  за безстопанственост в здравни заведения.Припомняме, в края на 2017 година главният прокурор Сотир Цацаров разпореди служителите на ГД \"Национална полиция\" и Министерството на здравеопазването , сключили договори в нарушение на чл. 9 ал.6 от Закона за лечебните заведения, договори за съвместна дейност с други лечебни заведения, договори за наем на помещения и апаратура и други.В хода на проверката са , сключени от държавните и общински лечебни заведения на територията на страната.Спрямо резултатите от проверката, обявени на 16 март, Върховна касационна прокуратура образуваха досъдебни производства за безстопанственост в 6 болници в страната. Става въпрос за следните болнични заведения:- \"УМБАЛ - Бургас\", гр. Бургас АД ;- \"Д-р Ст. Черкезов\" АД, гр. Велико Търново;- \"МБАЛ- Попово\" ЕООД гр. Попово;- \"МБАЛ Д-р Атанас Дафовски\" АД гр. Кърджали;- \"МБАЛ Благоевград\"АД гр. Благоевград;- \"МБАЛ Русе\" АД гр. Русе.На 16 март Цацров разпореди ръководството и надзора върху тези разследвания да се възложиха на Софийска градска прокуратура, за да се избегнат съмнения в безпристрастност и за да се осигури по-пълно, всестранно и обективно разследване. По всички посочени досъдебни производства главният прокурор разпореди разследването да се извършва от следователи от Национална следствена служба.На същата дата  по изпратени от ВКП материали.", "date": "2018.06.14", "title": "„Медицински одит“ обърнат с главата надолу от 2015 г. "}
{"url": "https://news.bg/int-politics/erdogan-podpukva-kreditnata-agentsiya-moody-s.html", "text": "Турският президент Реджеп Тайип Ердоган заплаши да извърши \"операция\" срещу агенцията за кредитен рейтинг Moody's, само две седмици след като тя започна процес за преразглеждане и снижаване на кредитния рейтинг на страната, съобщава Анадолската агенция.Ердоган уточнил, че действията срещу Moody's ще бъдат предприети след парламентарните и президентските избори в Турция на 24 юни.\"По Божията воля, ние ще извършим операция срещу Moody\"s след 24 юни. Moody\"s прави излишни изявления въпреки обстоятелството, че не сме техни членове. Какво безобразие\", отсече Ердоган.По-рано Moody\"s обясниха, че решението за преглед на Турция е било мотивирано от \"очакването, че неотдавнашната ерозия на доверието на инвеститорите в Турция ще продължи, ако не бъде адресирана чрез надеждни политически действия след изборите през юни\".Кредитната агенция също така е критикувала надеждността на институциите на Турция, която \"беше подкопана от неефективността на паричната политика, отчасти отразявайки политическата намеса в процеса на разработване на политики\".Междувременно друга основна агенция за кредитен рейтинг Fitch също предупреди през миналия месец, че турската парична политика е сериозно ограничена от политически влияния, които биха могли да подкопаят независимостта на централната банка.", "date": "2018.06.14", "title": "Ердоган \"подпуква\" кредитната агенция Moody's"}
{"url": "https://news.bg/world/otmenyam-izvanrednoto-polozhenie-ako-spechelya-izborite-na-24-yuni-obeshta-erdogan.html", "text": "Президентът на Турция Реджеп Ердоган съобщи, че извънредното положение, наложено след опита за преврат през юли 2016 г., ще бъде отменено, ако бъде избран на президентските избори на 24 юни, информира \"Ройтерс\".Той подчерта, че извънредното положение може да бъде оставено, ако страната се изправи пред нови заплахи.\"\", каза той в интервю за 24 TV.Извънредното положение позволява на Ердоган и на правителството да заобикалят парламента при прокарване на ново законодателство, което позволява ограничаване на човешките права и свободи.Повече от 160 000 души са задържани и подобен брой държавни служители са уволнени от опита за преврат, съобщава ООН.", "date": "2018.06.14", "title": "Отменям извънредното положение, ако спечеля изборите на 24 юни, обеща Ердоган"}
{"url": "https://news.bg/politics/balgariya-iska-dopalnitelni-garantsii-sled-smyanata-na-imeto-na-makedoniya.html", "text": "Ние се нуждаем от твърди гаранции, че договорът за приятелство и добросъседство ще остане в сила и когато насреща имаме . Това каза президентът Румен Радев по време на съвместна конференция с президента Георге Иванов, който е на официално посещение у нас по покана на българския си колега.Президентът Радев изтъкна, че ако се сравнят двата договора - този между Гърция и Македония и този между България и Македония - ще се види, че този с Гърция изключва поправки и отмяна, а договорът с България допуска прекратяване.\"Това поставя България в ситуация да търси допълнителни гаранции\", заяви президентът Радев.\"Цялата ситуация около тези два договора ни поставя в положението да искаме допълнителни гаранции, категорично да се изключи всякаква намеса и подкрепа на Република Македония за организации на наша територия, които имат политика, насочена срещу нашата Конституция. Аз очаквам от българското правителство и Министерство на външните работи, като допълнителна гаранция за изпълнение на клаузите от нашия договор - да впише тези договорни ангажименти в глава 35 от бъдещата договорна рамка на преговорите на Република Македония за членство в ЕС. Това означава ясни процедури на мониторинг и съблюдение на изпълнение на условията\", заяви Радев.Президентът Радев заяви, че залогът в момента е много голям - той е за целите Балкани и за цяла Европа и призова македонския си колега Иванов да възстанови така важния диалог между институциите в такъв критичен момент за страната, за да се избегнат всякакви възможности да бъде стопиран процесът за евроатлантическа и европейска интеграция.Иванов коментира , с думите, че това е негово решение и отговорност.\"Той не е само премиер на България, а на страна, която председателства ЕС, а те казват - диалог, конструктивност и сътрудничество, но с този свой жест той заема страна и не реализира това, което е цел на членството в ЕС\".От своя страна Радев заяви, че се надява нашите приоритети за Западните Балкани да не се сведат само по прегръдките, а да покажем лидерство и отговорност в трудни моменти, а не да абдикираме от проблемите.\"Според мен България трябва да търси интензивни контакти и диалог не само с правителството на Република Македония, а и с всички останали институции\", посочи Радев.Президентът изтъкна, че официалното посещение на македонския му колега е ясен израз на подкрепата на България за европейската и евроатлантическата перспектива на Република Македония и ясно показва желанието на двете страни да работят заедно. Той не пропусна да благодари на македонския си колега за .Президентът Радев припомни, че от признаването на Република Македония до днес нито едно българско правителство не е формулирало конкретни условия и претенции към името на съседката ни.Радев подчерта, че след смяната на името на Северна Македония са налице географски реалности и исторически обременености, които ни задължават да бъдем изключително внимателни и да следим и преценяваме не само изхода от преговорите между Македония и Гърция, но най-вече договорните ангажименти в нашите взаимоотношения, които по думите му трябва да придобият необратим характер.Радев припомни, че България е държавата, която най-силно подкрепя Македония по пътя и към ЕС и НАТО. По думите му основният залог за нашата подкрепа е стриктното спазване на постулатите от декларацията от  и по-конкретно чл. 11 от договора, в който двете държави се задължават да нямат неприятелски действия, да не използват териториите си за организации със сепаритстки действиия, да неутрализират недобронамерена пропаганда.\"Стриктното спазване на този договор - необходимо условие за безпроблемния път на Република Македония към Европа\", категоричен е Радев.Иванов отчете, че в момента Македония е блокирана и от ЕС и от НАТО. Той припомни, че в годините 18 пъти армията е проверявана и оценявана положително. \"Всички страни в региона вървят напред, а ние стоим намясто\", коментира той.На въпрос за позицията на Иванов, който отказва да приеме договора с Гърция и с решението си може да дестабилизира региона, Иванов заяви:\"Аз никого не изгоних от моя кабинет. Аз имах среща и за пръв път ми беше донесен документ, в който въобще не съм включен, нито бях запознат\", коментира Иванов.\"Защо трябва аз да легализирам този документ\"- попита Иванов. Той бе категоричен, че по Конституция президентът е важен при сключване на международни договори, а президентът е бил изключен от целия процес. \"Не приемам квалификации, че аз преча за стабилността в региона\", каза още Иванов.Това коментира, че това е негово лично решение. Иванов окачестви договора с Гърция като вреден, тъй като не затваря , а отваря твърде много въпроси и създава неизвестност и несигурност както за Македония, така и за региона.\"Не може реализирането на стратегическите цели на Македония да бъде алиби за вредни договори\", категоричен е Иванов.", "date": "2018.06.14", "title": "България иска допълнителни гаранции след смяната на името на Македония"}
{"url": "https://news.bg/world/po-25-g-zatvor-za-trima-balgari-i-afganistanets-v-ungariya-za-smartta-na-71-bezhantsi-v-kamion.html", "text": "Основните обвиняеми в Унгария за убийството на 71 бежанци, задушили се в камион в разгара на мигрантската криза в Европа през 2015 г., получиха по 25 г. затвор, съобщават АФП и \"Ройтерс\".Трима българи и един афганистанец са осъдени на по 25 г. затвор за трафик на хора и убийство. Те бяха вкарани в съда в град Кечкемет с белезници от въоръжени полицаи с качулки.Очаква се присъдата на останалите 10 обвиняеми.Бежанци от Сирия, Ирак и Афганистан - 59 мъже, 8 жени и четири деца, бяха открити натъпкани в малък хладилен камион, изоставен на магистрала в Австрия. 29 от жертвите са от Ирак, 21 от Афганистан, 15 от Сирия и една жертва не е идентифицирана.Полицията е открила разложени тела в камиона, регистриран в Унгария и изоставен до австрийско село. Изоставеният камион с телата беше открит на 26 август 2015 г.Смъртта на бежанците шокира Европа, докато Старият континент се опитваше да овладее най-голямата мигрантска криза от Втората световна война.Общо 14 души са обвиняемите за трафик, като повечето са българи. Срещу четирима бяха повдигнати обвинения и за убийство.Смята се, че мигрантите са се задушили преди камионът да влезе в Австрия и поради тази причина съдебният процес се провежда в Унгария.Прокурор Габор Шмит поиска доживотен затвор за четирима от 14-те обвиняеми, настоявайки трима да получат доживотен затвор без право на помилване. Четирима от тях са обвинени в \"убийство с особена жестокост\". Те казват, че не са знаели, че мигрантите умират, въпреки че доказателствата показват, че са били наясно.Тарторът на трафикантите е 31-годишният Самсор Лахо от Афганистан. Според Шмит Лахо е показал \"безгранична алчност\" и \"плашещо безразличие\" към мигрантите.Прокуратурата настоя за доживотен затвор без право на замяна за един от най-приближените на Лахо и шофьора на камиона. И двамата са българи на възраст 31 и 27 г. съответно. За другия българин, който е на 40 г., държавното обвинение поиска доживотна присъда, но с право на помилване.За останалите обвинени, предимно българи, държавното обвинение иска до 16 г. затвор.Унгарските власти съобщиха, че базираната в Будапеща група е професионална мрежа с повече от 15 автомобила, използвани за транспортиране на бежанци. Бандата е прехвърлила повече от 1 100 мигранти от Унгария в Австрия през февруари 2015 г., като е таксувала всеки мигрант по 1 500 евро.Присъдата може да се обжалва. ", "date": "2018.06.14", "title": "По 25 г. затвор за трима българи и афганистанец в Унгария за смъртта на 71 бежанци в камион"}
{"url": "https://news.bg/politics/mark-ryute-barka-sdelkite-izchislyava-stanishev.html", "text": "\"Механизмът за сътрудничество и проверка, за който говори Рюте, няма нищо общо с Шенген. Съгласен съм с него, че \"сделката си е сделка\", но той бърка сделките - критериите за членство са ясни и те са изпълнени отдавна\".Така президентът на ПЕС и български евродепутат Сергей Станишев коментира думите на холандския премиер Марк Рюте пред ЕП. Коментарът си Станишев направи при среща с еврокомисаря по миграция и вътрешни работи Димитрис Аврамопулос, с когото обсъдиха приемането на България в Шенген.\"За първи път холандският премиер излезе от рамките на дипломатичния тон и на практика официализира двойните стандарти спрямо нашата страна. Думите му силно контрастират с казаното от него в София през февруари, когато впечатлението беше, че Холандия има доверие на страната ни и последната преграда е осигуряване на подкрепа от коалиционните му партньори у дома. Очевидно, това е далеч от реалността\", каза Станишев, цитиран от своя пресофис.\"За съжаление, въпреки заявката на правителството, че въпросът с членството ни ще бъде поставен до края на годината, България получи звучен шамар в Европейския парламент от премиера на Холандия и то в дебат за бъдещето на ЕС по време на Българското председателство\", коментира президентът на ПЕС.Според него, България не е успяла да върне изгубеното доверие, което имахме при приемането ни в ЕС през 2007 г.\"И все пак, Шенген остава национален приоритет за страната. Предстои ни много работа - би било добре всеки да свърши своята, вместо да продължаваме да чакаме правилния момент, който така и не идва вече 7 години\", каза Станишев.Според еврокомисаря по миграция и вътрешни работи Димитрис Аврамопулос България трябва да бъде приета в Шенген с всички граници. По думите му не бива да се допускат половинчати решения.Станишев и Аврамопулос обсъдиха последните развития по присъединяването на България в Шенген, непосредствено след дебата в Европейския парламент с холандския премиер Марк Рюте.Аврамопулос изрази категорична подкрепа за идеята на Станишев за доклад, който да поиска от държавите-членки незабавно решение за приемане на България с морски, въздушни и сухопътни граници. Това е поредната инициатива на евродепутата по темата Шенген, наред с дебата в ЕП през декември и конференцията на високо равнище в Хърватия миналата седмица.Станишев изрази надежда, че при гласуването на доклада през октомври в ЕП страната ни ще има подкрепа за приемането в споразумението за премахване на вътрешните граници между страните-членки.", "date": "2018.06.14", "title": "Марк Рюте бърка сделките, изчислява Станишев "}
{"url": "https://news.bg/politics/za-romite-morkovat-e-tvarde-dalag-a-toyagata-kasa.html", "text": "Колко пари са изхарчени за интеграция на ромите и какъв е ефектът? Това попита депутатът от БСП Георги Гьоков по време на обсъждане на административния мониторингов доклад за 2017 година по изпълнението на Националната стратегията за интегриране на ромите.От година на година става по-зле с интеграцията, категоричен бе той. По-рано съпартиецът му Драгомир Стойнев настоя ресорният вицепремиер Валери Симеонов да дойде в парламента.Светланка е права, включи се и Станислав Станилов, визирайки съпругата на Томислав Дончев. Тя взриви социалните мрежи с позицията си за интеграцията на ромите по метода на тоягата и моркова. У нас морковите са твърде дълги, а тоягите къси, отсече той.По думите му секретен доклад посочва, че ромите не могат да се интегрират. Ужасява ме тезата, че циганите не могат да се интегрират, впечатли се Антон Кутев. Истината е опасна, предупреди Станилов в отговор.Социалистите създадоха циганските барони, включи се в споровете и депутатът от ГЕРБ Вежди Рашидов. Ромите и турците основно са строили социализма в България, по думите му. Явно Живков вършеше повече работа от вас, допълни Рашидов.През 2012 г. ГЕРБ са вкарали националната стратегия за интеграция на ромите през българския парламент. Не бяхте ли вие, които купувахте гласове и опрощавахте тока на малцинството, запита реторично бившият министър на културата.Този доклад е една брошура, заяви и Джейхан Ибрямов от ДПС. Според него са раздавани изключително много пари на калпак.206 000 деца са отпаднали от българската образователна система, признава самият доклад. В последните години не се изучава майчиния ромски език. Това е огромен пропуск, който трябва да се вземе предвид, по думите на Ибрямов.В България няма нито помощи, нито моркови, предназначени само за ромите, подчерта той. Стратегиите за ромите се усвоявали от хората с бели якички. Най-малко ромите заслужават тоягата, посочват още депутатът от ДПС.В крайна сметка Народното събрание не прие доклада за 2017 година по изпълнението на Националната стратегията за интегриране на ромите.", "date": "2018.06.14", "title": "За ромите морковът е твърде дълъг, а тоягата - къса"}
{"url": "https://news.bg/world/oshte-chakame-izvinenie-ot-frantsiya-natarti-italiya.html", "text": "Вицепремиерът на Италия Луиджи ди Майо заяви, че очаква президентът на Франция Еманюел Макрон да се извини за критичните си коментари за италианската имиграционна политика преди два дни, информира \"Ройтерс\".Макрон нападна Рим, че действа \"цинично и безотговорно\" с решението да затвори пристанищата за кораб с мигранти по-рано тази седмица. Случаят доведе до дипломатическо напрежение между двете страни. Премиерът на Италия Джузепе Конте обмисля дали да не отложи заплануваната за петък среща с френския лидер.\"Чакаме извинение. Ако получим, можем да тръгнем по нов път\", каза Ди Майо в интервю за радио.Все още има време да се направи крачка назад, да поднесат извинение и да започнем отначало, добави той.Източник от офиса на премира на Италия съобщи, че Макрон е телефонирал на Конте в четвъртък, но не се разкриват подробности.", "date": "2018.06.14", "title": "Още чакаме извинение от Франция, натърти Италия"}
{"url": "https://news.bg/regions/zatvaryat-do-20-avgust-chasti-ot-bul-vasil-levski-do-ul-ivan-vazov-v-stolitsata.html", "text": "От 18 юни до 13 юли се забранява влизането на пътни превозни средства по дясната и средната пътни ленти на бул. \"Васил Левски\" в участъка на кръстовището му с ул. \"Иван Вазов\" като движението по бул. \"Васил Левски\" в посочения участък ще се извършва в една пътна лента в посока ул. \"Ген. Гурко\" и в две пътни ленти в посока бул. \"Цар Освободител\".От 00.00 часа на 18 юни от 24.00 часа на 20 август се забранява влизането на пътни превозни средства по ул. \"Иван Вазов\" в участъка от бул. \"Васил Левски\" до ул. \"Цар Шишман\". Реконструкция на ВиК Мрежата по ул. \"Иван Вазов\".Промяната в организацията на движение се налага във връзка с реконструкция на ВиК мрежата.", "date": "2018.06.14", "title": "Затварят до 20 август части от бул. \"Васил Левски\" до ул. \"Иван Вазов\" в столицата"}
{"url": "https://news.bg/world/erdogan-na-vtori-tur-na-prezidentskite-izbori-upravlyavashtite-bez-mnozinstvo-pokazva-sondazh.html", "text": "Спад на подкрепата за президента на Турция Реджеп Ердоган. Турският лидер вероятно ще отиде на балотаж на президентските избори по-късно този месец.Информацията съобщава \"Ройтерс\", позовавайки се на сондаж на Gezici. Според проучването Ердоган е изгубил 1,6% за седмица.Прогнозира се Ердоган да бъде подкрепен от 47,1% избирателите на първия тур на президентските избори. Проучване от преди седмица даваше 48,7% подкрепа за турския президент.Сондажът също показва, че управляващата Партия на справедливостта и развитието ще изгуби парламентарното си мнозинство на вота на 24 юни. Управляващата партия и Партията на националистическото действие (MHP) не получават мнозинство в 600-местния парламент - 48,7% от турците.В изследването, проведено на 2 и 3 юни, са участвали 2 814 респонденти.", "date": "2018.06.14", "title": "Ердоган на втори тур на президентските избори, управляващите – без мнозинство, показва сондаж"}
{"url": "https://news.bg/crime/koloezdach-napadna-taksimetrov-shofyor-v-stolitsata.html", "text": "Колоездач нападна таксиметров шофьор в столицата, съобщи Нова. Пострадалият разказва, че докато шофирал, двама мъже и три деца изскочили внезапно на пътното платно с велосипеди.Шофьорът на колата - Красимир - натиснал клаксона отдалеч. Един от велосипедистите обаче спрял и започнал да вика по колата.От своя страна водачът на таксито твърди, че се е опитал да избегне конфликта, но мъжът вдигнал колелото си и ударил колата с него.\"Това ме принуди да спра и да изляза от автомобила. Обясних на мъжа, че не е редно да пресичат улицата, карайки велосипеди\", обясни Красимир. След последвал скандал между двамата, велосипедистът удря шамар на таксиметровия шофьор и разбива горната му устна.Непосредствено след това се вразумил и опитал да се извини на Красимир. Той не е подал жалба в полицията, защото иска по-бързо да забрави неприятната ситуация.", "date": "2018.06.14", "title": "Колоездач нападна таксиметров шофьор в столицата"}
{"url": "https://news.bg/crime/prebitiyat-prez-2013-g-metin-bil-s-huligansko-povedenie.html", "text": "Пребитият Георги Димитров - Метин се е сбил пред джамията в София преди да стане конфликтът между него и тримата обвиняеми за побоя му.Това стана ясно от защитата на обвиняемите за побоия на днешното заседание по делото в Софийски градски съд.Припомняме, за побоя на Метин на ул. \"Пиротска\" през 2013 г. са обвинени Джоно Младенов, Момчил Милчов и Иво Тилков. Тримата отговарят за опит за убийство по хулигански подбуди, за което могат да получат от 15 до 25 години затвор или доживотен затвор.Защитата настоя пред съда, че информацията за поведението на Метин трябва да бъде проверена в Софийски районен съд и да бъде изисквано да се представи копие от обвинителния акт и на какъв етап се намира делото. Метин е бил подсъдим по хулиганско дело, а освен това е обиждал тримата подсъдими с думите \"гяури\".Аргументите на защитата са, че трябва да се проверят други свидетелски показания и да се изготви мащабна скица, която да даде възможност да се установи разстоянието от мястото, на което има следа от кръв.Прокуратурата от своя страна заяви пред съда, че исканията на защитата нямат отношение спрямо това дело. Според обвинението по делото липсват обективни данни пострадалия Георги Димитров - Метин да е имал поведение, негативно към изповядващите различна религия от него.Съдът не прие искания на защитата като основателни и не уважи претенциите им за предоставяне на нови доказателства от Софийския районен съд.В съдебната зала днес отново бяха разпитани свидетели. Първият свидетел по делото бе Николай Тодоров. Той заяви, че се познава с Момчил Милчов, Джоно Младенов и Иво Тилков, като са се виждали веднъж през 2013 г. в едно заведение. Според свидетелските показания на Николай, след като са излезли от заведението, всички са тръгнали по ул. \"Самуил\" в посока \"Пиротска\". Тодоров посочи, че никога не е виждал и не е удрял пребитият човек на ул. \"Пиротска\".В началото на днешното съдебно заседание Софийският градски съд обяви, че продължава международното издирване на подсъдимия Иво Тилков, участник в побоя на Георги Димитров - Метин. Съдът постанови, че след получаване на актуална информация за неговото местонахождение, трябва незабавно да бъде изготвен арест и искане за екстрадиция за неговото връщане в пределите на Република България и той да се яви пред съда. По информация на полицията подсъдимият се намира в ЮАР.Припомняме, Георги Димитров бе зверски пребит в края на 2013 г. на централната столична улица, тъй като нападателите му решили, че е бежанец.", "date": "2018.06.14", "title": "Пребитият през 2013 г. Метин бил с хулиганско поведение"}
{"url": "https://news.bg/crime/spetsprokuror-razsledva-shefove-v-meditsinski-odit.html", "text": "Наказателно производство за престъпления по служба в Изпълнителна агенция \"Медицински одит\" (ИАМО) образуваха от Върховна касационна прокуратура, съобщиха от ВКП.Проверка на Върховната прокуратура е установила случаи на настъпила смърт в лечебни заведения, по които Изпълнителна агенция \"Медицински одит\" е извършвала проверки, но не е била сезирана прокуратурата.Всички материали за смъртни случаи в болниците, са изпратени по компетентност на съответните окръжни прокуратури. Целта е да се проверят евентуални престъпления по чл. 123 НК /причиняване на смърт при професионална непредпазливост/.Всички материали от проверката на ВАП, по указание на главния прокурор са изпратени на Върховна касационна прокуратура /ВКП/ - за произнасяне предвид данните за извършени престъпления от общ характер.С постановление от 07 юни 2018 г. е образувано досъдебно производство за престъпление по служба, извършено в периода от 01 януари 2017 г. до 31 декември 2017 г.Според прокуратурата има данни за превишаване на власт от длъжностни лица от \"Медицински одит\". Целта е да се набави облага за проверяваните физически и юридически лица - да не им бъдат съставяни актове за административно нарушение и да не им бъдат налагани административни наказания. От това могат да настъпят немаловажни вредни последици.Нарушенията са извършени от лица, заемащи отговорно служебно положение.От прокуратурата са сезирали здравния министър да промени вътрешните актове на ИАМО и да ги направи законосъобразни.Проверката е установила, че от изпълнителния директор на ИАМО са утвърдени Инструкция за осъществяване на контролната дейност на ИАМО и Методически указания към нея.При съпоставка с правни норми от по-висок ранг е установено противоречие с Наредба № 14 от 20 април 2010 г. С нарушението от \"Медицински одит\" могат да направят проверка без писмена заповед. Допуска се възможност да не се съставя констативен протокол при проверка по документи в агенцията и при липса на нарушения и др.Според цитираната наредба на министъра на здравеопазването за резултатите от проверката се съставя констативен протокол. В него трябва да се опишат разкрити нарушения, когато се съставя акт за установяването им. След това се изготвя доклад до изпълнителния директор на ИАМО за резултатите.От ВАП са открити случаи, при които чак в доклада се описват констатираните нарушения.По този начин на практика заключителният доклад до изпълнителния директор на ИАМО предхожда съставянето на актове за установяване на административни нарушения, на базата на които агенцията решава да състави или не административно наказание.От Върховната апелативна прокуратура са сезирали здравния министър с искане да отпадне задължението докладът от проверките, който се изпраща до изпълнителния директор на \"Медицински одит\".Здравният министър е сезиран от Върховната апелативна прокуратура, за да промени инструкцията за контролна дейност на ИАМО и привеждането й в съответствие с Наредба № 14 от 20 април 2010 г. Прокурор от Специализирана прокуратура ще разследва случая.", "date": "2018.06.14", "title": "Спецпрокурор разследва шефове в \"Медицински одит\""}
{"url": "https://news.bg/politics/biser-petkov-s-angazhiment-za-proektozakona-za-lichnata-pomosht.html", "text": "Проектозаконът за личната помощ, за чието приемане настояват  е стигнал до Министерство на труда и социалната политика в понеделник, коментира пред БНР социалният министър Бисер Петков.Във връзка с  той обясни, че оставката е при премиера и вече е в по-различна ситуация - не могат да му я искат, защото е дадена.Петков обясни, че от самото начало работи по целите, които са заложени. \"Моят ангажимент като председател на Националния съвет за интеграция на хората с увреждания е по искане на омбудсмана да бъде внесен за разглеждане в този консултативен орган\", допълни той.\"Да, настоятелни са хората с увреждания, които са в палатковите лагери, да бъде приет възможно най-скоро, да бъде внесен директно в Народното събрание и процедурите да бъдат максимално скъсени\", добави социалният министър.Според него, това е нормален ход да се води един нормален диалог, не под натиск, не с ултиматуми, за да се намери едно добро решение.Припомняме,, на който ще поискат оставката на правителството. Причината - изненадващата рокада в социалното министерство, която обезсмисля свършената работа досега.Според протестиращите оставката на Петков е била, така че да не се приеме , който е изготвен от омбудсмана Мая Манолова и родителите на деца с увреждания.Във връзка с това Борисов коментира: \"Оставям го да работи, щом това е министърът, който им харесва.\" По думите на премиера той се надява повече да няма , след като Петков остава министър.Най-малко очаквахме всички Бисер Петков да си подаде оставката, коментира преди два дни вицепремиерът Валери Симеонов в отговор на въпрос на news.bg за, чиято работа влиза в неговия ресор.\"Тук , която има отговорност да осигури и да опазва бюджета на държавата, който се формира от данъците на всичката нас\", обясни тогава вицепремиерът.", "date": "2018.06.14", "title": "Бисер Петков с ангажимент за проектозакона за личната помощ "}
{"url": "https://news.bg/world/za-parvi-pat-v-istoriyata-si-san-frantsisko-izbra-za-kmet-afroamerikanka.html", "text": "За първи път в историята си американският град Сан Франциско избра за кмет афроамериканка, съобщава БиБиСи.Лондон Брийд, която е израснала в бедност в социално жилище, спечели местните избори. Съперникът призна поражението седмица след вота.Получавайки повече от 50% от гласовете, 43-годишната заяви, че се чувства смирено.Брийд е единствената жена кмет в 15-те най-големи градове в САЩ.Сан Франциско е изправен пред сериозни проблеми. В него има много бездомни хора, отпадъци по улиците и сериозно увеличение цените на имотите, принудило цели семейства да напуснат града.Лондон Брийд e бивш председател на местния законодателен орган. Тя за кратко беше кмет на Сан Франциско след смъртта на кмета Ед Лий през декември 2017 г.Изборите се проведоха на 5 юни, но оповестяването на данните от вота беше отложено заради оспорваните резултати. Марк Лено, който можеше да стане първият кмет хомосексуалист на града, призна загубата си.Брийд не е първата жена, която оглавява градската управа на Сан Франциско. През 1978 г. Даян Фейнстийн е кмет на града. Сега тя е сенатор от Калифорния.Лондон Брийд се присъединява към малък клуб от 19 афроамериканки, които са кметове на американски градове. Но тя ще води град, в който само 5% от жителите са афроамериканци.", "date": "2018.06.14", "title": "За първи път в историята си Сан Франциско избра за кмет афроамериканка"}
{"url": "https://news.bg/health/18-godishnite-aktivni-v-kampaniite-po-kravodaryavane.html", "text": "18-годишните се включват много активно в кампаниите по кръводаряване. Това каза за News.bg проф. Фани Мартинова, директор на Национален център по трансфузионна хематология (НЦТХ), който днес ще връчи отличия на десетки постоянни кръводарители от цялата страна. Поводът е Световния ден на кръводаряването - 14-ти юни.Проф. Мартинова посочи, че кръводарителите у нас са недостатъчно и се изпитва нужда от кръв за преливан на пациентите.През 2017 г. кръводарителите са били 21 на 1000 души население, а европейската норма е между 25 и 35 на 1000\", каза още проф. Мартинова.НЦТХ организира различни кампании и инициативи по кръводаряване. \"Тази година започнахме много усилено с кампании, с организиране на подвижни екипи в различни институции. Също така в училищата, тъй като от 18 до 65 години е възрастта за кръводаряване. Работата ни в училищата е много интензивна. 18-годишните се включват много активно в кампаниите и това е радостното\", отчете проф. Мартинова.С кампаниите професионалистите по здравни грижи се надяват да спомагат и за възпитаването на младите, така че да бъдат съпричастни и да даряват безвъзмездно и то редовно - по няколко пъти в годината. \"Целта е да се набере все пак един потенциал в страната, за да може нуждите от кръв да бъдат удовлетворени, без да имаме нужда от помощ\", допълни проф. Мартинова.По традиция в Световния ден на кръводаряването 14-ти юни благодарност се отправя към кръводарителите, особено на редовните такива.На официална церемония кръводарители от цялата страна ще бъдат отличени по време на 58-та национална конференция по трансфузионна хематология.Кръводарителите са на различна възраст, не само отделни хора, но и цели колективи - училища, студенти. \"Има нужда поне веднъж в годината да проявим внимание към тях\", отбеляза проф. Мартинова.Тази година мотото на Световния ден на кръводарителя е \"Помисли за другите, дари кръв и сподели\".Марин Пенчев, един от отличените, дарява кръв от 2008 г на всеки два-три месеца. Водещо при него е желанието да дарява на хората.", "date": "2018.06.14", "title": "18-годишните - активни в кампаниите по кръводаряване "}
{"url": "https://news.bg/regions/kola-i-avtobus-s-40-rusnacheta-se-udariha-mezhdu-kiten-i-primorsko.html", "text": "Кола и автобус с 40 деца от Русия катастрофираха между Китен и Приморско. В резултат на катастрофата са нанесени значителни материални щети, но няма пострадали. Децата са претоварени на друг автобус и вече настанени в детски лагер в Китен.Около 9 и 45 часа на около 2 км. след Приморско в посока Китен се удрят автобус \"Скания\", с бургаска регистрация, управляван от 63-годишния Я.К. от Бургас (движещ се в посока Китен, превозващ около 40 руски деца - туристи) и \"Фолксваген Пасат\", с търговищка регистрация, управляван от 28-годишния Д.Х. от Разград, движещ се в посока Приморско.По първоначални данни шофьорът на колата е загубил контрол и е навлязъл частично в лентата за насрещно движение и се е ударил в предната лява част на автобуса. От сблъсъка са засегнати предната броня и лявата гума на автобуса.И двамата водачи са тествани за употреба на алкохол и наркотични вещества, като резултатите са били отрицателни.До приключване на огледа на възникналия пътния инцидент отсечката между Приморско и Китен е затворена, като пътния трафик се осъществяваше по алтернативно трасе през ММЦ - Приморско.Очаква се движението по затворения път да бъде възстановено до 12 и 30 часа днес.", "date": "2018.06.14", "title": "Кола и автобус с 40 русначета се удариха между Китен и Приморско"}
{"url": "https://news.bg/politics/borisov-otkaza-sreshta-s-makedonskiya-prezident.html", "text": "Министър-председателят Бойко Борисов отказа да се срещне с македонския президент Георге Иванов. Това потвърдиха за news.bg от пресцентъра на Министерски съвет. Срещата между двамата бе планирана за утре, 15 юни, но след отказа на Борисов, тя няма да се състои.Към момента премиерът е на официална визита в ПалестинаПричина за решението на премиера е, че македонският президент не подкрепи постигнатата договореност с Гърция за името на Македония и изгони премиера Зоран Заев. Освен, че няма да се състои лична среща между двамата, Бойко Борисов е наредил на външния ни министър Екатерина Захариева да не приема македонския държавен глава.Македонският президент пристига на официална визита в България днес. Посещението му е по покана на българския президент Румен Радев.Президентът на Македония е на официално посещение у нас на 14 и 15 юни. Заедно с българския държавен глава те провеждат първо среща на четири очи, а впоследствие ще дадат съвместна пресконференция.Припомняме, първоначално Атина и Скопие се споразумяха за ново име на Македония. Припомняме, първоначално  Опозицията в Гърция реагира негативно на договорките, а президентът на Македония се обяви против взетото решение и В България споразумението за името на Македония бе прието добре. От външно министерство обявиха, че  и изтъкнаха, че се надяват решението да е трайно и да отвори пътя на Република Македония към ЕС и НАТО.От  към нас с новото име Северна Македония.", "date": "2018.06.14", "title": "Борисов отказа среща с македонския президент"}
{"url": "https://news.bg/world/makron-se-opravda-pred-konte-ne-sam-iskal-da-obidya-italiya.html", "text": "Премиерът на Италия Джузепе Конте потвърди плановете си да се срещне с президента на Франция Еманюел Макрон в петък.Това става ясно от прессъобщение на италианския министър-председател след помирителен телефонен разговор между двамата политици, информира \"Ройтерс\".Макрон нападна Рим, че действа \"цинично и безотговорно\" с решението да затвори пристанищата за кораб с мигранти по-рано тази седмица. Случаят доведе до дипломатическо напрежение между двете страни. Конте обмисляше дали да не отложи заплануваната среща с френския лидер.В съобщението се пояснява, че двамата са разговаряли в сряда вечерта.\"Президентът Макрон подчерта, че той не е казал нещо, цялощо да обиди Италия или италианския народ\", допълва се в прессъобщението.\"Макрон и Конте се съгласиха, като се има предвид наближаващата среща на ЕС в края на юни, че е необходимо заедно да обсъдят новите инициативи\", поясняват от пресслужбата на италианския министър-председател.От Елисейския дворец потвърждават, че френският президент е подчертал, че никога не е казвал нещо, с което да обиди Италия и италианския народ.Макрон потвърди, че двамата лидери ще разговарят на работен обяд в Париж в петък.Вчера и днес представители на италианското правителство поискаха извинение от Макрон.", "date": "2018.06.14", "title": "Макрон се оправда пред Конте: Не съм искал да обидя Италия"}
{"url": "https://news.bg/health/bls-ne-e-dogovaryal-limiti-na-lacheterapiyata.html", "text": "С Българския лекарски съюз не са договаряни лимити на лъчелечението. Смятам, че става въпрос за недоразумение. Ще следим въпроса и дори на един пациент да бъде отказано такова и да бъде сложен в листа на чакащите, ще реагираме остро. Това заяви новият председател на Българския лекарски съюз БЛС Иван Маджаров пред bTV.Припомняме, преди два дни от .Той е категоричен, че лекарите не могат и не бива да отказват лечение на който и да било пациент.\"Не трябва да се допуска българските пациенти да се лекуват в чужбина, защото тук се инвестираха огромни средства, за да се сдобием с техника\", допълни още Маджаров.По думите му разликата в цените и стойността на всяка медицинска услуга тук и в чужбина са значителни и българската страна трябва да направи всичко възможно нашите пациенти да се лекуват тук.Според Маджаров \"в момента тук се прилагат най-съвременните методи на лечения\".Председателят на БЛС е наясно, че се дават пари извън публичния фонд. \"Не твърдя, че 4 млрд. лв. са малко, но освен тях има данни за още почти толкова, които се плащат извън публичния фонд\", каза Маджаров по повод парите за здравеопазване.По думите му системата се нуждае и от тях, защото благодарение на допълнителните пари пациентите получават лечение.\"Трябва да направим така, че тези пари да излязат на светло\", допълни Маджаров.Подобно на предишния председател на БЛС, Маджаров също е категорично против въведената здравна карта.Новата здравна карта не е подкрепена от БЛС, защото от съюза не са участвали активно в изработването ѝ и не са взети основни неща предвид, като регионални особености, например. ", "date": "2018.06.14", "title": "БЛС не е договарял лимити на лъчетерапията"}
{"url": "https://news.bg/curious/velikiyat-albert-aynshtayn-se-okaza-rasist.html", "text": "Новопубликувани лични пътеписи разкриха расистки и ксенофобски възгледи на Алберт Айнщайн.Написани между октомври 1922 г. и март 1923 г., дневниците проследяват опита му в Азия и Близкия изток.В тях той прави безразборни и отрицателни обобщения, например наричайки китайците \"работливи, мръсни и тъпи хора\".Айнщайн по-късно в живота си се застъпва за граждански права в САЩ, наричайки расизма \"болест на белите хора\".Това е първият път, когато дневниците се публикуват като самостоятелен том на английски език. Публикувани са от издателството на Принстънския университет под заглавие Пътеписите на Алберт Айнщайн: Далечният изток, Палестина и Испания, 1922-1923 г.Айнщайн е пътувал от Испания до Близкия изток, а през Шри Ланка, тогава наричана Цейлон, до Китай и Япония.Физикът описва пристигането си в Порт Саид в Египет и срещата си с \"левантинци с всякакъв цвят на кожата... сякаш излезли от ада\", които идват на борда на техния кораб, за да продават стоките си.Той също така описва времето си в Коломбо в Цейлон, пишейки за хората: \"Те живеят в голяма мръсотия и значителна смрад на земята, вършат малко неща и се нуждаят от малко\".Ала прочутият физик си запазва най-язвителните коментари за китайския народ.Според материал във в. \"Гардиън\" за дневниците, той описва китайските деца като \"бездушни и тъпи\" и изтъква, че е \"жалко, ако тези китайци изместят всички останали раси\".В други записки той нарича Китай \"странна, подобна на стадо страна\" и \"по-скоро автомати, отколкото хора\", преди да посочи, че има \"малка разлика\" между китайските мъже и жени, и поставяйки под въпрос как мъжете са \"неспособни да се защитават\" от женското \"фатално привличане\".Почитан за научния си блясък и за хуманитаризма си, Алберт Айнщайн емигрира от Германия в САЩ през 1933 г. след идването на власт на Адолф Хитлер и нацистката партия.Еврейският учен определя расизма като \"болест на белите хора\" в реч през 1946 г. в Университета Линкълн в Пенсилвания.", "date": "2018.06.14", "title": "Великият Алберт Айнщайн се оказа расист"}
{"url": "https://news.bg/disasters/ledat-na-antarktida-se-topi-tri-pati-po-barzo.html", "text": "Загубата на лед в Антарктика се е утроила за десетилетие. Ако това продължава, ще имаме сериозни проблеми, предупреждава в. \"Вашингтон поуст\".Ледената шапка на Антарктида се разтапя с бързо нарастващ темп, като в момента повече от 200 милиарда тона лед се стичат в океана всяка година и това увеличава морското равнище с половин милиметър за 12 месеца, съобщи екип от 80 учени в сряда.Скоростта на топенето на леда се е утроила през последното десетилетие, заключава проучването. Ако тази тендеция продължи, някои от най-лошите страхове на учените за издигането на океаните могат да бъдат реализирани, оставяйки на по-ниско разположените градове и общности по-малко време да се подготвят, отколкото се предвиждаше.Резултатът също така посочва, че народите имат кратък период от време - може би не повече от десетилетие - за намаляване на емисиите от парникови газове, ако се искат да избегнат някои от най-тежките последици от изменението на климата.Антарктида, най-голямата ледена шапка на планетата, е загубила 219 милиарда тона лед годишно от 2012 г. до 2017 г. Това е три пъти повече от 73 милиарда тона за преди десетилетие, заключават учените. От 1992 г. до 1997 г. Антарктида е загубила 49 милиарда тона лед годишно.Изследването е продукт на голяма група антарктически експерти, които колективно прегледаха 24 скорошни измервания за загубата на лед в Антарктика и обобщавайки промените в региона. Изследването е публикувано в списание \"Нейчър\".", "date": "2018.06.14", "title": "Ледът на Антарктида се топи три пъти по-бързо"}
{"url": "https://news.bg/int-economics/dalboki-promeni-ochakvat-zheleznitsite-vav-frantsiya.html", "text": "Дълбоки промени очакват железниците във Франция. Това става възможно, след като долната камара на парламента гласува в сряда с голямо мнозинство в подкрепа на проектозакона за пълно преустройство на националната железопътна компания, съобщи Ройтерс.Планът за реформи трябва да бъдат одобрени и от Сената. Те предвиждат френските железници да станат акционерно дружество. Освен това от 2020 г. се очаква да падне монополът на железниците във Франция за превоз на пътници.Експерти посочват, че предлаганите от президента Еманюел Макрон реформи ще бъдат посрещнати от нови реформи. Причината е, че се предвижда да се орежат социалните придобивки и щедри пенсии за служителите.Макрон се опитва да реформира ключови компании от френската икономика.", "date": "2018.06.14", "title": "Дълбоки промени очакват железниците във Франция"}
{"url": "https://news.bg/sport/i-gugal-shte-sledi-svetovnoto-po-futbol-v-rusiya.html", "text": "И \"Гугъл\" ще следи Световното по футбол в Русия. Днешното лого е вдъхновено от предстоящите футболни емоции.Компанията е разработила специална секция в търсачката, посветена изцяло на Световното първенство по футбол 2018. В този раздел има разнообразна информация за групите, датите и часовете на мачовете и други.", "date": "2018.06.14", "title": "И \"Гугъл\" ще следи Световното по футбол в Русия"}
{"url": "https://news.bg/int-politics/kakvo-bi-poiskal-tramp-ot-putin.html", "text": "Американският президент Доналд Тръмп разкри какво би поискал от руския президент Владимир Путин, ако седеше на една маса с него. Това съобщи телевизия \"Фокс\". Медията се позовава на туит от журналиста Аарон Рупър.Той поискал от американския президент да обясни думите, че заслужава Г-7 да стане Г-8 с връщането на Русия.Доналд Тръмп отбеляза, че това би било от полза, тъй като участниците в срещата на върха на Г-7 прекарали една четвърт от времето си, обсъждайки Русия. \"Аз не съм за Русия. Аз съм за САЩ. Ако например Путин седеше срещу мен на същата маса там, в Канада (мястото на срещата на Г-7), бих казал: \"Ще ми направите ли услуга? Ще напуснете ли Сирия? Ще напуснете ли Украйна? Не трябва да сте там - каза Тръмп.Президентът на САЩ също обяви, че ще има добри отношения с Путин. Тръмп заключава, че ако руският президент е на срещата на върха, той ще има възможността да поиска неща, които биха били полезни за света.", "date": "2018.06.14", "title": "Какво би поискал Тръмп от Путин"}
{"url": "https://news.bg/int-politics/tereza-mey-may-napuska-mitnicheskiya-sayuz-na-es.html", "text": "Британският премиер Тереза Мей успя да защити виждането си Острова да напусне Митническия съюз на ЕС.Това стана при инфарктно гласуване в долната камара на парламента. Неочаквано управляващите консерватори получиха подкрепа от депутати от опозиционната Лейбъристка партия, отбелязва в. \"Дейли мейл.Вотът ясно показа, че лидерът на лейбъристите Джеръми Корбин има сериозни проблеми за своето лидерство. 15 негови депутати решиха да подкрепят премиера Тереза Мей.Така тя успя да мобилизира гласове за отхвърляне на внесената от Камарата на лордовете поправка, която препоръчва на правителството да договори оставане на Лондон в Митническия съюз след Брекзит.По този начин Острова дава сигнал, че не е склонен да търси норвежки модел за сътрудничество с ЕС.", "date": "2018.06.14", "title": "Тереза Мей май напуска Митническия съюз на ЕС"}
{"url": "https://news.bg/int-politics/novi-ostavki-se-zadavat-v-beliya-dom.html", "text": "Говорителят на Белия дом Сара Сандърс и нейният заместник Радж Шах планират скоро да напуснат поста си. Това съобщават от CBS News.И двамата представители на президентската администрация на САЩ не коментираха новината. Според телевизията, Сандърс вече е съобщила на приятелите си, че иска да напусне Белия дом до края на годината.От началото на мандата на Доналд Тръмп поредица от политици и експерти напуснаха президентската администрация.", "date": "2018.06.14", "title": "Нови оставки се задават в Белия дом"}
{"url": "https://news.bg/disasters/v-germaniya-e-zadarzhan-tuniziets.html", "text": "В Германия беше задържан тунизиец. Силите на реда разследват опит за атентат, съобщава АП.Агенцията разкрива, че зад решетките е 29-годишен тунизиец.От федералната прокуратура в Карлсруе уточниха, че следователите проучват минали негови прояви, свързани с тероризъм.В момента е известно, че в апартамента на тунизиеца в град Кьолн е било открито неопределено количество рицин.", "date": "2018.06.14", "title": "В Германия е задържан тунизиец"}
{"url": "https://news.bg/world/rumaniya-pravi-nauchen-park-do-bukuresht.html", "text": "Румъния прави научен парк до Букурещ. Инвестицията е от €17, 5 млн., разкриват местни медии.Съоръжението, наречено Мъгуреле научен парк, ще се намира в близост до сградата, в която е разположен най-мощният лазер в Европа.Новите сгради ще се намират на парцел от 5 хектара, но се планира те да се увеличат до 16 хектара.Увеличаването на усвояването на средствата от ЕС води до необходимост от нова изследователска инфраструктура в Румъния, каза президентът Клаус Йоханис.Той добави, че подобни проекти могат да спрат изтичането в чужбина на таланти от изследователския сектор.", "date": "2018.06.14", "title": "Румъния прави научен парк до Букурещ"}
{"url": "https://news.bg/world/prokuraturata-v-gartsiya-podhvana-kraynodesen-tabloid.html", "text": "Прокуратурата в Гърция е започнала разследване срещу крайнодесния таблоид \"Макелио\" за подбуждане към терор, съобщават местни медии.Причината за разследването е първата страница на изданието. Там е поместен материал, който обвинява президента, премиера и външния министър в предателство на националните интереси на Гърция.В изпълнена в националистически дух статия тримата политици са сочени като предатели на Македония на албано-славянските врагове на Гърция.Поместени са колажи, показващи екзекуцията от военен взвод на президента, премиера и външния министър. В отделна статия дори се отправя недвусмислено предупреждение: \"По време на война предателите се екзекутират г-н президент\".Преди ден стана ясно, че Гърция и Македония са се разбрали да сложат точна на спора за името на бившата югославска република с компромисното наименование - Северна Македония.Опозицията в Атина се обяви против сделката. Тя получи подкрепата на участващите в правителството на Алексис Ципрас националисти.", "date": "2018.06.14", "title": "Прокуратурата в Гърция подхвана крайнодесен таблоид"}
{"url": "https://news.bg/regions/prolivni-dazhdove.html", "text": "Днес над западната половина от страната ще се развива мощна купеста и купесто-дъждовна облачност и на много места ще има валежи, временно интензивни и значителни по количество. Ще има гръмотевични бури, на места и градушки.Това съобщават от НИМХ към БАН.В източните райони от страната ще бъде предимно слънчево и ще се задържи без валежи. Ще духа слаб, в източните райони - до умерен вятър от юг-югоизток. След обяд в Западна България вятърът ще се ориентира от запад и временно ще се усилва. Максималните температури ще са от 25° - 28° в Западна България до 33° - 35° на места в източната половина от страната.Над масивите в западната половина на страната ще се развива мощна купеста и купесто-дъждовна облачност и на много места ще има краткотрайни, временно интензивни валежи, придружени с гръмотевични бури. Над планините в Източна България през целия ден ще е предимно слънчево, ще духа умерен до силен вятър от южната четвърт. Максималната температура на височина 1200 метра ще е около 20°, на 2000 метра - около 13°.Над Черноморието ще бъде слънчево. Ще духа слаб до умерен юг-югоизточен вятър. Максималните температури ще са от 25° до 27°. Температурата на морската вода е от 22-25°. Вълнението на морето ще е 2 бала.", "date": "2018.06.14", "title": "Проливни дъждове"}
{"url": "https://news.bg/health/balgarite-ne-iskat-da-daryavat-krav.html", "text": "България продължава да е на едно от последните места по брой на кръводарители в Европа. Опитът на Българската организация за доброволно кръводаряване (БОДК) показва, че у нас ежедневно има недостиг на кръв и кръвни съставки - болници и кръвни центрове постоянно принуждават близки на пострадали и пациенти да търсят кръводарители.Това посочват от организацията.Кръвта няма аналог и фактът, че не се предприемат адекватни мерки, показва, че институциите не се интересуват не само от живота на хората в нужда, но и от живота на обществото, като цяло, тъй като наличието на достатъчно кръв е от критично значение по време на природни бедствия, инциденти, аварии, спешни операции, раждания и много други.Като част от стратегията си за разрешаване на тези проблеми, БОДК въведе системата Дари кръв за регистрация на доброволни кръводарители и нуждаещи се от кръв. Към момента чрез онлайн платформата и мобилното приложение в системата са регистрирани повече от 1500 доброволни кръводарители от цялата страна, които даряват безвъзмездно кръв за непознати хора при спешни случаи и се включват в акциите на сдружението.Световният ден на доброволния кръводарител се отбелязва всяка година на 14 юни - рождения ден на Карл Ландщайнер, австрийски биолог и лекар, носител на Нобелова награда за откриването на системата на кръвните групи \"А-В-0\". Денят има за цел да насочи общественото внимание към изключителната значимост на даряването на кръв от доброволни и безвъзмездни кръводарители, както и да им се отдаде заслужена благодарност за спасяването на милиони хора всяка година. През 2018 година основната тема на кампанията е \"Помогни на някого. Дари кръв. Сподели живота\".", "date": "2018.06.14", "title": "Българите не искат да даряват кръв"}
{"url": "https://news.bg/world/oon-prie-rezolyutsiya-osazhdashta-nasilieto-na-izrael-nad-palestintsi.html", "text": "Общото събрание на ООН прие с голямо мнозинство резолюция, с която осъжда Израел за убийството на палестинци в Газа и отхвърли опит на САЩ да отправи обвинения към Хамас, съобщават \"Ройтерс\" и АФП.Внесената от Алжир, Турция и палестинците резолюция беше подкрепена със 120 гласа в 193-членната организация, като 8 държави гласуваха \"против\", а 45 - \"въздържал се\". Документът е в отговор на подобна резолюция, която САЩ блокираха в Съвета за сигурност на ООН по-рано този месец, използвайки правото си на вето.Резолюцията осъжда използваната от Израел \"прекомерна, непропорционална и безразсъдна сила\" срещу палестинците в Газа.Повече от 120 палестинци в Газа са убити от израелски войници от края на март, а други 4000 са ранени. Израел вини Хамас за подбуждането на протестите. Няма загинали израелци.Новоприетата революция също настоява генералният секретар на ООН да изготви предложения за \"\".Идеята за международни сили за защита беше предложена на среща на Организацията за ислямско сътрудничество в Истанбул през миналия месец, но ще е необходима подкрепата на Съвета за сигурност на ООН, където САЩ имат вето.Резолюцията също призовава за незабавни действия към прекратяване на наложената от Израел блокада над Ивицата Газа.Израел и Египет наложиха блокада на Газа от 2007 г., когато Хамас пое контрол над територията.Резолюцията осъди ракетните атаки от Газа към Израел, но не посочи конкретно Хамас.Израелският посланик в ООН Дани Данон заяви пред Общото събрание преди гласуването, че резолюцията подкрепя \"терористична организация\" и подсилва Хамас.САЩ се опитаха да внесат поправка в резолюцията, с която обвиняват Хамас в \"подклаждане\" на насилие, но тя беше подкрепена само от 62 гласа срещу 58, което означава, че не получи необходимите 2/3 мнозинство, за да бъде приета.Посланикът на САЩ в ООН Ники Хейли обяви, че резолюцията е предубедена към Израел.", "date": "2018.06.14", "title": "ООН прие резолюция, осъждаща насилието на Израел над палестинци"}
{"url": "https://news.bg/world/pentagonat-otmenya-voennite-igri-s-yuzhna-koreya-prez-avgust.html", "text": "Пентагонът очаква отмяна на следващите големи военни учения с Южна Корея през август. Това съобщи високопоставен представител на американската администрация, цитиран от Фокс нюз.По-рано тази седмица президентът на САЩ Доналд Тръмп обяви, че обмисля да прекрати военните учения на Корейския полуостров. Тръмп обсъди действията на САЩ в региона на пресконференция след историческата среща с лидера на КНДР Ким Чен-ун. В подписания от тях документ не се споменава прекратяване на ученията на Корейския полуостров.Представители на Пентагона са били изненадани, когато президентът е нарекъл военните игри \"провокация\", тъй като американските военни винаги са ги определяли като \"отбранителни\".Източникът поясни, че Пентагонът най-вероятно днес ще публикува официално съобщение за отмяна на игрите Ulchi Freedom Guardian.Представители предупредиха, че ако КНДР не предприеме достатъчно действия за премахване на ядрените оръжия до следващата година, ученията ще бъдат възобновени.Най-големите многонационални военни учения в Азия се провеждат всяка година в Тайланд през февруари.", "date": "2018.06.14", "title": "Пентагонът отменя военните игри с Южна Корея през август"}
{"url": "https://news.bg/world/otmenyame-sanktsiite-sreshtu-kndr-samo-pri-palno-yadreno-razorazhavane-obyavi-pompeo.html", "text": "Президентът на Южна Корея Мун Дже-ин заяви, че светът избегна заплахата от война след проведената по-рано тази седмица среща на върха между държавния глава на САЩ Доналд Тръмп и лидера на КНДР Ким Чен-ун, информират \"Ройтерс\" и АФП.Тръмп и Ким се подписаха под съвместна декларация след историческата среща, в която КНДР потвърждава ангажимента си да \"работи за пълно ядрено разоръжаване на Корейския полуостров\". От своя страна САЩ обещават прекратяване на военните игри на Корейския полуостров и гарантиране сигурността на КНДР.\"\", каза Мун пред държавния секретар на САЩ Майк Помпео преди срещата им в Сеул.Ядреното разоръжаване на КНДР е \"процес\", основан на тясна координация с Южна Корея и Япония, отбеляза от своя страна Помпео, цитиран от \"Йонхап\".Военните учения между Република Корея и САЩ ще бъдат решени на консултации между двата съюзника, добави той.Държавният секретар описа историческата среща в Сингапур на 12 юни като \"преломен момент\" в двустранните отношения САЩ-КНДР.\"Уверен съм, че ние направихме много добра, значима крачка в Сингапур\", изтъкна той пред Мун.Помпео поясни, че Пхенян е ангажиран да изостави ядрения си арсенал, но това няма да е лесен процес, допълвайки, че Ким Чен-ун разбира, че ядреното разоръжаване трябва да стане \"бързо\".Държавният секретар предупреди, че няма да има отмяна на санкциите, докато Пхенян не приключи с процеса по ядрено разоръжаване. По думите му Вашингтон остава ангажиран за \"пълно, проверимо и необратимо\" ядрено разоръжаване на КНДР.В сряда държавният секретар съобщи, че САЩ очакват КНДР да премахне ядрените оръжия до 2020 г.Когато беше запитан дали Тръмп и Ким са обсъждали въпроса за проверка на действията на КНДР, която би включвала изпращане на инспектори в Северна Корея, Помпео избухна: \"\".САЩ отдавна настояват за пълно, проверимо и необратимо ядрено разоръжаване на КНДР, но в декларацията от Сингапур се споменава, че Пхенян поема ангажимент само за \"пълно ядрено разоръжаване на Корейския полуостров\".Запитан защо не са включени думи като \"проверим\" и \"необратим\", Помпео отговори: \"\".Топ дипломатът на САЩ е в Сеул да запознае колегите си от Южна Корея и Япония за проведената среща в Сингапур. Помпео ще лети до Пекин, където ще разговаря с китайския си колега.", "date": "2018.06.14", "title": "Отменяме санкциите срещу КНДР само при пълно ядрено разоръжаване, обяви Помпео"}
{"url": "https://news.bg/world/mask-specheli-porachka-za-visokoskorosten-vlak-v-chikago.html", "text": "Компанията \"Боринг\" на Илън Мъск спечели поръчка за изграждане на високоскоростен влак от летище \"О'Хеър\" до центъра на американския град Чикаго.Информацията разкриха източници пред \"Блумбърг\".Според \"Чикаго трибюн\" високоскоростните \"кънки\" ще вземат разстоянието от 27 километра за 12 минути.Със спечелената поръчка компанията на Мъск увеличава шансовете си да получи възможност за изграждане на високоскоростен транспорт в Лос Анджелис и столицата Вашингтон.Поръчката за милиарди долари, която включва финансиране, строителство и експлоатация на линията, е голяма стъпка към засилване на доверието към компанията на Мъск, която е известна с футуристичните си идеи.\"Блумбърг\" отбелязва, че властите в Чикаго могат да обявят новината най-рано днес.Мъск съобщи по-рано, че има устно одобрение за изграждане на подземен хиперлуп от Ню Йорк до Вашингтон. Той също така планира строителство на транспортни тунели в Лос Анджелис.", "date": "2018.06.14", "title": "Мъск спечели поръчка за високоскоростен влак в Чикаго"}
{"url": "https://news.bg/world/predateli-kreshtyaha-makedontsi-pred-parlamenta-v-skopie.html", "text": "Около 1 500 граждани на Македония се събраха на протест пред сградата на парламента в Скопие, за да протестират срещу предложеното споразумение с Гърция за името, информира АП.Демонстрантите скандираха \"предатели\", развяваха знамена и носиха банери като \"\" по време на демонстрацията в сряда вечерта. Въпреки че имаше засилено полицейско присъствие, организираният в социалните мрежи протест беше мирен.Гърция и Македония се договориха новото име да е Република Северна Македония.Гръцки опоненти на сделката планират демонстрация в центъра на Атина в петък.Премиерът на Гърция Алексис Ципрас заяви, че не очаква проблеми при гласуването на сделката в гръцкия парламент. В телевизионно интервю Ципрас изтъкна, че очаква депутатите да ратифицират сделката с \"голямо мнозинство\", макар че националистите от \"Независими гърци\" - малкият партньор в лявата коалиция, планира да отхвърли споразумението.\"Независими гърци\" са против употребата на \"Македония\" в официалното име на съседа.Министър-председателят на Гърция изключи вероятността споразумението да бъде подложено на референдум.", "date": "2018.06.14", "title": "Предатели, крещяха македонци пред парламента в Скопие"}
{"url": "https://news.bg/press/bg-uchenikat-dvoykadzhiya-po-fizichesko-detskata-smartnost-2-pati-po-visoka-ot-tazi-v-es.html", "text": "Израел прави завод за бойни дронове в България, ако вземем от тях F-16 Идеята е Израел да инвестира в български производства за военни дронове. Подобен завод може да стане част от сделка за закупуване на ползвани израелски самолети F-16 за българските ВВС, обясни за \"24 часа\" източник от делегацията на министър-председателя.Дни преди посещението на Борисов в Израел парламентът даде съгласие за стартиране на проект за закупуването на поне 8 нови изтребителя за военновъздушните ни сили срещу 1,8 млрд. лв. Сред кандидатите за доставчик на новите бойни самолети, които да заменят съветските МиГ-29, е и Израел. Предложението му е за употребявани, но модернизирани от тях самолети F-16, тъй като израелските ВВС постепенно преминават на по-модерните и скъпи F-35. Завод за дронове в България би могъл да стане част от индустриалното сътрудничество, което е задължително за тази сделка според гласуваното от Народното събрание решение, обясниха от делегацията ни.БГ ученикът - двойкаджия по физическоБългарските ученици от 1 до 12 клас показват шокиращо ниски резултати в намалените до парадоксален минимум часове по физическо, като не заслужават повече от оценка \"Добър\" 4. Масово резултатите от покриването на нормативите са за двойки, което налага подобряване на обучението и оценяването на децата. Това сочат данните от изследване, което се провежда в рамките на настоящата и следващата учебна година в средни училища в България.Проучването е обхванало 10 000 деца и предстои да изследва още 3000, както в София, така и в Бургас, Габрово, Пловдив и Плевен. То е част от съвместен проект за моментното състояние на физическата дееспособност на учениците на Министерството на образованието и науката и екип преподаватели от Националната спортна академия.Терорист от Сарафово спрян 2 часа след атентата със секс играчкиEдин от терористите, участвали в атентата на бургаското летище Сарафово през 2012г. бил спрян от жандармерия два часа след адския взрив с куфар със секс играчки. Това стана ясно в сряда на заседанието на Специализирания наказателен съд по процеса, който се води задочно срещу Хасан ел Хадж Хасан и Мелиад Фара, обвинени за атентата на бургаското летище Сарафово. Пред спецмагистратите показания даде Димитър Игнатов- един от жандармеристите спрели атентатора за проверка.Детската смъртност - 2 пъти по-висока от тази в ЕСНивото на детска смъртност в България е два пъти по-високо в сравнение със страните от ЕС. Това каза доц. Христо Хинков, директор на Националния център по обществено здраве и анализи /НЦОЗА/ по време на кръгла маса \"Здравето на българите през 21 век - тенденции и предизвикателства\". Дискусията е организирана от НЦОЗА, под патронажа на парламентарната комисия по здравеопазване.Детската смъртност в България е 6.5 на 1000 живородени деца, докато в ЕС е 3.6 на 1000 живородени. По думите му раждаемостта в страната ни намалява, а общата смъртност е доста негативен показател. В ЕС показателят за обща смъртност е много по-нисък, добави още Хинков. Най-голям процент за смъртността е свързан с болести на кръвообращението. България е на 9-о място от 189 страни по консумация на алкохол, а по тютюнопушене сред жените е на 12-о място.ГЕРБ и патриотите замислят общински сили за сигурност ГЕРБ и \"Обединени патриоти\" искат да се позволи на общинските съвети и кметовете да създават собствени звена за контрол на обществения ред в населените места и собствени системи за видеонаблюдение. Те ще получат права, които в момента има само полицията.Парламентарните групи на управляващата коалиция внесоха общ проект за промени в Закона за местното самоуправление и местната администрация. Подписите под него са на зам.-шефа на парламента Емил Христов от ГЕРБ и зам.-председателя на \"Обединени патриоти\" Искрен Веселинов. \"Създадената през 2009 г. възможност общините да създадат звена \"Общинска полиция\" се оказа с ограничена приложимост поради високата цена на издръжката на един полицай. Поради това към момента от тази възможност са се възползвали едва 9 общини - столицата, някои областни градове и други общини с по-добри финансови възможности\", мотивират се вносителите.Превозвачи на бунт заради проекта за автомобилна камараНов шумен скандал заради лобисткото законодателство на управляващите тлее от доста време, но сега заплашва да ескалира още до края на тази седмица.Автобусни превозвачи заплашиха с протест - да спрат всички автобуси за час и половина в четвъртък (между 13 и 14.30 часа), ако не бъде изтеглен законопроектът на управляващите за създаване на Българска автомобилна камара. Проектът е внесен от 12 народни представители, всички членове на транспортната комисия в парламента (от ГЕРБ и \"Обединени патриоти\" и един от \"Воля\"), начело със зам.-председателя на комисията Станислав Иванов (ГЕРБ).Арестуваха общински съветник на ГЕРБ в ЛовечОбщинската съветничка от ГЕРБ в Ловеч Йовка Тодорова е задържана за 72 часа за длъжностно престъпление в качеството й на служител в Бюрото по труда. Информацията бе официално потвърдена от прокуратурата ден след като само ДУМА писа за случая. Според обвинението за година гербаджийката е ощетила Агенцията по заетостта със 117 300 лв. чрез ваучери за обучителни семинари и контрола им.Макар за случая да се разбра още във вторник, местните медии и съпартийците на Тодорова запазиха мълчание до вчерашния ден, когато скандалът избухна с пълна сила. Едва тогава областната и общинската структура на ГЕРБ пуснаха позиция, в която се разграничават от уличената си колежка.", "date": "2018.06.14", "title": "БГ ученикът - двойкаджия по физическо, Детската смъртност - 2 пъти по-висока от тази в ЕС"}
{"url": "https://news.bg/int-politics/parva-ostavka-v-ispanskoto-pravitelstvo.html", "text": "Първа оставка разтърси испанското правителство на премиера Педро Санчес. Тя става факт едва седмица след полагането на клетва, предаде Ройтерс.Министърът на културата Масим Уерта се оттегля. Причината е укриване на данъци между 2006 г. и 2008 г.Местни медии посочват, че Масим Уерта дори е платил рекордна глоба от € 366 000. Преди близо десетина години той се е опитал да излъже данъчните за своите доходи и да скрие плащането на €243 000 данъци.Самият журналист твърди, че е бил подведен и не е крил данъци.", "date": "2018.06.14", "title": "Първа оставка в испанското правителство"}
{"url": "https://news.bg/world/podgotvyat-sreshta-shindzo-abe-kim-chen-un-v-phenyan-ili-vladivostok.html", "text": "Япония работи за организиране на среща между премиера Шиндзо Абе и лидера на КНДР Ким Чен-ун. Една от възможностите е Абе да посети Пхенян през август.Това пише вестник Yomiuri, цитиран от \"Ройтерс\".Вестникът отбелязва, позовавайки се на множество правителствени източници, че представители на двете държави са установили контакт няколко пъти през последните месеци. Те преговарят за възможна среща между двамата лидери.Япония очаква да вземе участие в ядреното разоръжаване на КНДР, но само след като Международната агенция за атомна енергия възобнови инспекциите.Абе настоява да се разреши проблемът с отвлечените от КНДР японски граждани. Токио няма да отпуска икономическа помощ до разрешаването на този въпрос и ядреното разоръжаване.Японският вестник допълва, че ако срещата на Абе с Ким не се осъществи в Пхенян, Япония разглежда друг сценарий - разговорите да се състоят в кулоарите на планирания за септември икономически форум във Владивосток, ако севернокорейският лидер участва.Правителствен източник, запознат с въпроса, разкри пред \"Ройтерс\", че представители на Япония планират да обсъдят срещата със свои колеги от КНДР на международна конференция за сигурност в Североизточна Азия, която ще се проведе в Монголия в четвъртък и петък.Източникът добави, че все още не е ясно дали Абе ще присъства на конференцията във Владивосток, тъй като управляващата Либералдемократическа партия ще избира партиен ръководител.", "date": "2018.06.14", "title": "Подготвят среща Шиндзо Абе-Ким Чен-ун в Пхенян или Владивосток"}
{"url": "https://news.bg/entertainment/burya-na-mars-zaplashva-marsohod-na-nasa-sled-14-godishna-misiya.html", "text": "Марсоходът \"Опортюнити\" на НАСА е заплашен от гигантска пясъчна буря, която се разразява на планетата, пише \"Гардиън\".Официални представители съобщи, че се надяват апаратът да оцелее при бурята, която вече е покрила ¼ от Марс и се очаква да обхване цялата планета през следващите няколко дни. Може да отнеме седмици или месеци преди небето да се изчисти достатъчно добре, за да може слънчевите лъчи да достигнат до повърхността на Червената планета и да презаредят батериите на сондата чрез соларните й панели.В момента най-старият работещ роувър на Марс е в средата на бушуващата буря и постоянно е на тъмно.От НАСА са се опитали да се свържат с \"Опортюнити\" във вторник вечерта, но апаратът не е отговорил. Бурята се разраства от края на май с безпрецедентна скорост. Основното безпокойство на агенцията е, че пясъкът може временно да покрие оптичните инструменти.През 2003 г. НАСА изпрати апаратите \"Опортюнити\" и \"Спирит\" за проучване на почвата и скалите на Марс. Те кацнаха на планетата през 2004 г. \"Спирит\" не работи от няколко години.Учените не са обезпокоени за по-новия марсоход \"Кюриосити\", който е с ядрено захранване. Той е от другата страна на Марс.Пясъчните бури, които се случват от време на време на Марс, изпращат пясък на десетки километри в атмосферата и превръщат деня в нощ. Сондите в орбитата на Марс са твърде високо и не могат да бъдат засегнати.През 2007 г. голяма пустинна буря прекъсна контакта с \"Опортюните\" за няколко дни.", "date": "2018.06.14", "title": "Буря на Марс заплашва марсоход на НАСА след 14-годишна мисия"}
{"url": "https://news.bg/politics/karakachanov-ne-sa-obsazhdani-rokadi-v-kabineta.html", "text": "Не са обсъждани рокади в кабинета. За коалицията не е проблем исканият от  за сектор \"Сигурност\". Всеки един вот е сверяване на часовник. Ако дебатът отново се изроди в изродски изпълнения няма да има ефект. Ако е професионален и целенасочен, би бил полезен. Това заяви пред bTV вицепремиерът по сигурността и военен министър Красимир Каракачанов по повод предстоящия вот на недоверие към кабинета Борисов-3 за сектор \"Сигурност\".Запитан ще има ли оставка на вътрешния министър или друга оставка, тъй като има напрежение между  на туризма Николина Ангелкова, Каракачанов отговори, че напрежение има и в по-малката коалиция (на патриотите - б.р.). За него е нормално да има спорове.Помолен да коментира думите на лидера на партия \"Воля\" Веселин Марешки, че , Каракачанов отговори, че въпросното лице бърка хеликоптер със самолет.Според министъра е . \"Подобен тип изпълнява политическа поръчка. Той плюе по Валери Симеонов и по мене. , сега излиза и си прави на загрижен\", каза Каракачанов.Според него Марешки може би изпълнява политическа поръчка. Тя може да е от фирми, които Каракачанов не допуска да бъдат посредници при сделки на министерството. \"Възможно е и да е приятелски огън. До преди дни беше загрижен за пенсионерите, сега - за армията, за която гласува против да се дават пари\", каза Каракачанов по адрес на аптечния бос.\"Човекът с ?! - Несериозно\", категорично военният министър отрече да се вслуша в искането на Марешки за оттегляне от поста.Повод за искания вот на недоверие е катастрофата с вертолет Ми-17 на 11 юни, при която , а бордовият инженер е в болница без опасност за живота. Екипажът е тренирал спасителна мисия с хеликоптера, който е бил на около 30 м над земята.\"Между 2 и 3 сек. е било падането на хеликоптера. Той е бил ниско - на 30 м, когато е загубил стабилност. Още във вторник говорих с оцелелия, комуникативен е, спомня си някои неща. Разпит не е провеждан, това трябва да стане с лекарско разрешение\", каза Каракачанов.Според него две са основните версии - повреда в опашния винт или грешка.Военният министър не скри, че голяма част от бойната ни техника се нуждае от ремонт. Има парадокс - техника, собственост на военното министерство не може да се ремонтира в завод на ведомството без обществена поръчка. Тази поръчка може да бъде обжалвана от всяка фирма може да обжалва. В края на 2017 г.  на МиГ-овете и загубихме парите, определени за тях, каза Каракачанов.Друга поръчка за ремонт на стойност 3,7 млн. е забавена от фирма на девойка на 27-28 г. Отдавна готвим промени. Ще предложа промени в ЗОП - не е нормално фирма, произвеждаща банички или продаваща бикини да обжалва ремонт на военна техника, каза Каракачанов. Практиката на обществените поръчки по принцип да има злоупотреби направи закона покрай сухото да гори и мокрото, призна военният министър.Той не скри, че от 245 пилоти по щат много малко от тях летят. Техника има, но тя не е отремонтирана. Нещата са правени на парче. От 5 Ми-17 не лети нито един. От Ми-24 лети един, от Кугърите - 4 от БЕЛ - 3 летят и 3 не летят. За вертолетите БЕЛ - 1 млн. лева е цената на ремонта, каза Каракачанов.\"Имаме техника, тя стои в хангарите и оправданието няма пари за ремонт не го приемам за сериозно. Нормалната практика е 120 часа (нальот - б.р.). Двамата пилоти са налетели 17 и 19 часа\", каза Каракачанов.Сега се движи проекта за ремонт Су 25. С парите на МО може да си позволяваме малко бройки. За 5-те хеликоптера Ми-24 са необходими 24 млн. лева. Част от бойната техника се използва за спасяване при бедствие. Тези смешни 25 млн. лв. за петте Ми-17 си заслужават\", категоричен е Каракачанов.Искам техниката да лети и армията да е боеспособна. Всичко друго минава и заминава.Той заяви, че ако се наложи спасителна акция сега, трябва да искаме вертолет от Македония.Относно споразумението между Македония и Гърция за името Северна Македония лидерът на ВМРО заяви: \"по никакъв начин не ме притеснява името Северна Македония. Уважавам хората, които имаха българско самосъзнание. За България спор за името няма. Спорът е между Македония и Гърция\".Същевременно Каракачанов обясни, че когато премиерът Зоран Заев изброява народностите в Македония, случайно изпуска българите. Когато говореше за Илинденското въстание и казва кои са участниците, казва - турци, албанци. Да, те са участвали, но са участвали в палежа на селата.При избухването на бунта се пее песента на Ботев. Знамето е било с трите цвята, като българското - бяло, зелено, червено. Никъде няма вентилатора или звездата на Вергина, коментира Каракачанов. Северна Македония няма как да претендира за Пиринска Македония, категоричен е воеводата.Какъв е компромисът между двете държави (Гърция и Македония - б.р.) не е наша работа, каза Каракачанов. Има и друг вариант за име, спомена шеговито той, - тези, които отсъстват в изказванията на техния премиер, да присъстват в наименованието.Същевременно той припомни, че България е била първата държава, признала Македония. \"Пратихме им 150 танка\", напомни военният министър.", "date": "2018.06.14", "title": "Каракачанов: Не са обсъждани рокади в кабинета"}
{"url": "https://news.bg/world/rusiya-ne-pravete-seks-s-mazhe-ot-razlichni-rasi-po-vreme-na-parvenstvoto.html", "text": "Рускините трябва да избягват секс с чужденци от други раси по време на Световното първенство по футбол, защото могат да станат самотни майки с деца със смесена кръв.Това призова високопоставен руски депутат, пише \"Гардиън\".Дори и когато рускините сключат брак с чужденци, отношенията често завършват неприятно, каза Тамара Плетньова, председател на парламентарната комисия за семействата, жените и децата. Жените често са безпомощни в чужбина или в Русия, като дори не могат да вземат децата си, добави тя.Депутатът отговори на въпрос на радио за така наречените \"деца от Олимпиадата\" след игрите в Москва през 1980 г., когато противозачатъчните не бяха разпространени в страната.\"Деца от Олимпиадата\" е използвано по време на съветската ера за описание на деца със смесена кръв, които са родени след контакти между рускини и мъже от Африка, Латинска Америка и Азия по време на международното спортно събитие. Много от децата са дискриминирани.Трябва да раждаме наши деца. Тези деца (със смесена кръв) страдаха и продължават да страдат от съветския период, поясни тя пред радио \"Говори Москва\"., добави руският политик.Друг депутат предупреди, че феновете от други държави могат да донесат вируси и да заразят руснаците. Александър Шерин предупреди руснаците да бъдат внимателни при контактите с чужденци, тъй като могат да се опитат да разпространят забранени вещества на първенството.Хиляди фенове от 31 държави пътуват за Русия, където днес ще бъде открито Световното първенство по футбол между националните отбори на домакина и Саудитска Арабия.", "date": "2018.06.14", "title": "Русия: Не правете секс с мъже от различни раси по време на първенството"}
{"url": "https://news.bg/world/kndr-i-republika-koreya-s-parvi-pregovori-na-nivo-generali-ot-2007-g.html", "text": "Република Корея и КНДР провеждат военни разговори на високо ниво за обсъждане намаляване на напрежението по границата, информира АП.Агенцията отбелязва, че е възможно по време на разговорите в селцето Панмунджом представителите на КНДР да поискат ясен ангажимент от Юга за прекратяване на военните учения със САЩ.По-рано тази седмица президентът на САЩ Доналд Тръмп обяви, че обмисля да прекрати военните учения на Корейския полуостров. Тръмп обсъди действията на САЩ в региона на пресконференция след историческата среща с лидера на КНДР Ким Чен-ун. В подписания от тях документ не се споменава прекратяване на ученията на Корейския полуостров.Южна Корея коментира думите на Тръмп, отбелязвайки, че ще се опита да разбере замисъла на американския лидер.По-рано източници съобщиха, че Пентагонът ще отмени заплануваните за август военни учения на Корейския полуостров.Разговорите в Панмунджом са първите на ниво генерали от декември 2007 г.Ще положим максимални усилия за нова ера на мир на Корейския полуостров, обяви южнокорейският генерал-майор Ким До-гун пред журналисти преди преговорите.В сграда на северната страна на селцето представителите на Република Корея поздравиха севернокорейската делегация, водена от генерал-лейтенант Ан Ик Сан, който се пошегува, че \"много завижда\", че генерал-майорът е първият корейски войник, пресякъл демилитаризираната зона пеша с униформа.Но агенцията уточнява, че топ военен представител на КНДР е стъпил на южната страна на селцето през август 2015 г. за разговори със Сеул.Южнокорейският генерал от своя страна заяви, че е чест за него да се срещнат и изрази надежда да бъде постигнат пробив на преговорите.Двете делегации могат да обсъдят възможността за провеждане на регулярни разговори и установяване на гореща линия между страните. Те също така могат да обсъдят действия за ексхумиране на останките на войници, загинали по време на Корейската война.", "date": "2018.06.14", "title": "КНДР и Република Корея с първи преговори на ниво генерали от 2007 г. "}
{"url": "https://news.bg/crime/razbiha-narkogrupa-v-sofiya-i-pernik.html", "text": "Неутрализирана е престъпна група за производство и разпространение на наркотици. В акцията са участвали служители на ТСБОП - София област, колегите им от Перник и сектор \"Наркотици\" към ГДНП, под ръководството на Специализираната прокуратураПри спецоперацията са задържани петима мъже на възраст между 35 и 41 години и две жени на 28 и 35 години. Повечето от тях са с криминалистични регистрации.При претърсване на жилища и автомобили са открити 6 топчета амфетамин, грам хероин, множество стъклени предмети - чаши, бутилки, колби. Намерени са и фосфорна киселина, йод на кристали и други химикали, участващи в химичния процес за производството на наркотици, везна, пет мобилни апарата и SIM - карти.На четирима от задържаните са повдигнати обвинения и с постановление на прокуратурата мярката им за задържане е удължена до 72 часа. Работата по случая продължава в рамките на досъдебното производство и под ръководството на Специализираната прокуратура.", "date": "2018.06.14", "title": "Разбиха наркогрупа в София и Перник"}
{"url": "https://news.bg/int-politics/narastva-natiskat-varhu-merkel-za-zatyagane-na-politikata-kam-migrantite.html", "text": "Нараства натискът върху канцлера Ангела Меркел от дясното крило в оглавявания от нея консервативен блок за затягане на политиката към мигрантите в Германия и да се разреши някои мигранти да бъдат отклонявани още на границата, съобщава \"Асошиейтед прес\".Меркел настоя, че иска европейско решение на въпроса, а не такова, което работи само за някои страни. Германският вътрешен министър Хорст Зеехофер, който оглавява баварската партия Християнсоциален съюз, който е сестрински на Християндемократическия съюз на Меркел, иска да види мигрантите, които вече са регистрирани в други европейски страни, да им бъде отказвано убежище в Германия.Най-тиражният в. \"Билд\" съобщава, че 3-часова кризисна среща е приключила непосредствено преди полунощ в сряда, без да се вземе решение, като Зеехофер е настоял, че ако Меркел приеме решението му за Германия, това ще засили позицията ѝ в преговорите на европейско равнище.От партията на Меркел са отказали коментар за срещата, като днес се очакват още разговори в рамките на партията.", "date": "2018.06.14", "title": "Нараства натискът върху Меркел за затягане на политиката към мигрантите"}
{"url": "https://news.bg/world/zadarzhaha-29-godishen-tuniziets-s-ritsin-v-kyoln.html", "text": "Германският федерален съд е издал заповед за арест на 29-годишен тунизиец, след като полицията е открива силно токсичен рицин в апартамента му в Кьолн, съобщава \"Дойче веле\".Прокурорите считат, че тунизийският гражданин е наруши Закона за контрол на оръжията и разследват дали подготвя \"сериозен акт за насилствена подривна дейност\".Притежанието на този силен токсин е ограничено от Международната конвенция за химическите оръжия от 1997 г. Рицинът причинява отказ на органите и смъртта може да настъпи в рамките на 36 до 48 часа, според германският институт Роберт Кох, който категоризира рицина като \"потенциално биологично оръжие\".Заподозряният е пристигнал в Германия през ноември 2016 г., съобщава местният всекидневник Kölner Stadt-Anzeiger. Съобщава се и че е имал симпатии към ДАЕШ (Ислямската държава). Според медията, властите са го наблюдавали известно време и решават да действат, след като разбират, че онлайн е поръчал семена от рицин.Говорител на полицията коментира, че не могат да изключат тероризъм като мотивация. Според ДПА, съпругата на заподозряния, която също е присъствала, не е заподозряна за участие в предполагаемите планове на мъжа.", "date": "2018.06.14", "title": "Задържаха 29-годишен тунизиец с рицин в Кьолн "}
{"url": "https://news.bg/crime/arestuvaha-mnim-politsay-v-shumen-obiral-vazrastni-hora.html", "text": "Криминалистите в Шумен задържаха 41-годишен мъж, който се представял за полицейски служител и извършвал обири в домовете на възрастни хора.След подадени сигнали предимно от възрастни хора, полицаите започнали издирването на мъжа. Според сигналите \"полицаят\" обяснявал, че трябва да провери дали възрастните хора са скрили на подходящо място парите си, така че да са защитени при евентуални посегателства от крадци.По време на \"превантивната си дейност\" мнимият полицай успявал да разбере къде хората държат спестяванията си. След това той използвал различни трикове, за да отклони вниманието им, и взимал парите със себе си.В интервала от 1 до 4 юни по тази схема били ограбени шест семейства в града. По случаите полицаите образували 4 досъдебни производства и 2 преписки по заявителски материали.Разследванията на криминалистите по установяване на извършителя била усложнена от факта, че описанието, което давали за \"полицая\" били разнопосочни. Всички го описвали като комуникативен. Давал вид на загрижен за възрастните хора.Органите провели множество оперативни действия, в резултат на които била изяснена самоличността на \"полицая\" - 41-годишен мъж с инициали П. С. Същият имал криминални регистрации за измами и кражби. Бил е обявен за издирване.Преди да започне кариерата му на \"полицай\" същият измамник се представял като социален работник.Осъждан е и е лежал в затвора.В хода на разследването полицаите установили, че мъжът се намира във Варна. След като го арестували, властите са транспортирали измамника в Шумен. Той е задържан за срок до 72 часа с постановление на прокурор от Районна прокуратура в Шумен. Работата по документиране на престъплението продължава под ръководството на наблюдаващ прокурор.", "date": "2018.06.14", "title": "Арестуваха мним полицай в Шумен, обирал възрастни хора"}
{"url": "https://news.bg/politics/poveche-ne-mozhe-da-se-tarpi-manipulatsiyata-na-istoriyata-kategorichen-andrey-kovachev.html", "text": "Категорично подкрепям Македония да стане част от НАТО и да започне преговори с Европейския съюз за пълноправно членство в ЕС. Това заяви евродепутатът Андрей Ковачев, който номинира игумена на Бигорския манастир архимандрит Партений за Гражданската награда на Европейския парламент за 2018 г.Членството на Македония в ЕС е в полза на България. Нашите сънародници там трябва да бъдат час по-скоро и европейски граждани, каза Ковачев и допълни, че само интеграцията може да неутрализира негативните последици от миналото, от сръбската окупация, от комунистическия режим в Титова Югославия.Повече не може да се търпи манипулацията на историята, продължаването по инерция и втълпяването й в представите на младите, смята Ковачев.\"Няма как от една страна да сме деликатни, да сме внимателни да не накърним някои чувства и е правилно, че който се чувства македонец, си е негово право да се чувства такъв. Но на никого не е право да променя историческите факти и идентичността на хора, които са починали - събития, личности, възрожденци, революционери, воеводи, комити, царе от нашата по-далечна и по-близка история\", каза евродепутатът.Всичко това за десетилетия на територията на бившата съюзна република в рамките на Югославия е било фалшифицирано и втълпявано на хората в тази страна и сега по инерция също продължава. Истината трябва да се преподава такава, каквато е, заяви евродепутатът.Той очаквазчистване на историческите спорове да направят пробив в историческите въпроси. Няма как да продължим напред с една безусловна подкрепа на фалшификатори на историята, смята Ковачев. Това няма как да стане. Да, подкрепяме с цялото си сърце и душа нашите сънародници, които искат да бъдат европейски граждани, което е в интерес на България.Архимандрит Партений се застъпи много сериозно и смело за Договора за добросъседство между България и Македония, и то в една атмосфера, която беше изключително негативна срещу договора. Той имаше тази смелост и монасите от манастира - също, каза Ковачев.Архимандрит Партений знае много добре историята, знае историята както на Търновската патриаршия, и след това на Охридската архиепископия, за българската екзархия какви са точно по етнически състав или по народност тези църковни институции. Щастлив съм, че за първи път човек, който не е от страна членка на Европейския съюз, ще бъде награден с това звание на Европейския парламент - Европейски гражданин на годината.", "date": "2018.06.14", "title": "Повече не може да се търпи манипулацията на историята, категоричен Андрей Ковачев"}
{"url": "https://news.bg/regions/tri-detsa-sa-leko-postradali-ot-padnal-tavan-v-detska-gradina.html", "text": "Падна прясно ремонтиран таван в една от стаите в детска градина във Варна. Три деца са леко пострадали. Веднага им е оказана помощ, пише \"\".Детската градина бе открита миналата година след основен ремонт. Цената на ремонта е 1 047 000 лв.Инцидентът е станал във вторник, около 16 часа следобед. Падналата мазилка от тавана е в помещение на втория етаж на детска градина \"Мир\" в морската столица.Децата от трета група били станали от сън и учителката им четяла приказка. Изведнъж около 2 кв. м се откъртили от тавана и разбили с трясък в пода. Две момичета и едно момче са леки охлузвания по гръвите, ръцете и краката.\"Трите деца веднага бяха отведени при медицинската сестра, а останалите бяха изведени от сградата. Днес вече са преместени в друго помещение, където ще останат докато приключи ремонта\", каза директорът на градината Елена Иванова. Трите пострадали деца днес отново са били на градина.Управителят на строителната фирма, извършила ремонта - Мартин Станев, обясни, че строителните дейности са извършени по всички изисквания и стандарти.Според него причината за инцидента е слягането на сградата. Той допълни, че фирмата ще премахне всички тавани, които са правени по тази технология изцяло за сметка на фирмата.Родители на деца от градината са притеснени, че инцидентът може да се повтори в друго помещение. Те искат първо цялата сграда да бъде инспектирана от експертни служби, които да гарантират сигурността на децата им.От общината увериха, че е образувана проверка и виновните ще понесат своята отговорност.", "date": "2018.06.14", "title": "Три деца са леко пострадали от паднал таван в детска градина"}
{"url": "https://news.bg/int-politics/opozitsiyata-v-gartsiya-vnasya-vot-na-nedoverie-sreshtu-tsipras-za-sdelkata-s-makedoniya.html", "text": "Гръцката опозиционна партия \"Нова демокрация\" внася предложение за вот на недоверие срещу премиера Алексис Ципрас в парламента заради  на продължаващия от десетилетия спор за името с Македония. Това обяви лидерът на партията Кириакос Мицотакис, цитиран от \"Ройтерс\".Управляващата ляво-дясна коалиция на Ципрас има 154 места в 300-местния парламент.Вотът на недоверие е първият срещу Ципрас, откакто той дойде на власт през 2015 г. Той губи в социологическите проучвания, съсипан от икономическите реформи, предприети като условие за третата многомилиардна спасителна помощ за Гърция през 2015 г.Ципрас и македонският премиер Зоран Заев постигнаха историческо споразумение във вторник за името \"Република Северна Македония\", уреждайки спорове, които продължават от близо три десетилетия за името на бившата югославска република и премахване на пречката пред кандидатурата на Скопие за членство в Европейския съюз и НАТО.Споразумението обаче предизвика силна критика от страна на опозиционните партии в двете страни, а президентът на Македония обяви, че няма да го подпише.\"Акт на отговорност е да се изчерпи всяка възможност за предотвратяване на тази сделка\", изтъкна Мицотакис пред гръцките депутати.Той заяви, че ще внесе вота на недоверие, веднага щом парламентът приключи гласуването на спасителните реформи по-късно днес.Председателят на парламента Никос Вуцис посочи, че разискванията за вота на недоверие ще започнат в 18 часа българско време днес.Коалиционният партньор на Ципрас, дясната партия \"Независими гърци\", обяви публично, че няма да подкрепят споразумението, постигнато със Скопие, но въпреки това те няма да предизвикат свалянето на правителството.", "date": "2018.06.14", "title": "Опозицията в Гърция внася вот на недоверие срещу Ципрас за сделката с Македония"}
{"url": "https://news.bg/world/proekt-na-nato-pomaga-za-otkrivane-na-eksplozivi-v-gradskiya-transport.html", "text": "Нов проект на НАТО - EXTRAS, ръководен от изследователски институти в Италия и Сърбия, помага за откриването на експлозиви и предотвратяването на терористични атаки в градския транспорт в реално време.Проектът, финансиран от програмата на НАТО \"Наука за мир и сигурност\" - SPS, използва лазерна спектроскопия за идентифициране на експлозиви в потенциални терористи.Проектът започва днес в Рим от ENEA (Италианската национална агенция за нови технологии, енергетика и устойчиво икономическо развитие), Института за ядрена наука Винча в Сърбия, ICT Fraunhofer - Германия, TNO - Холандия, транспортният Оператор на Рим и Съдебна полиция, както и Националният технически университет на Украйна.Италия е дългогодишен поддръжник и един от главните участници в програмата SPS, като е участвала в около 30 инициативи от 2014 г. насам.Проектът е част от инициатива на НАТО за разработване на система за откриване на взривни вещества и скрити оръжия в реално време и за осигуряване сигурността на масови транспортни инфраструктури като летища, метро и железопътни гари.Инициативата включва и проект за микровълнова сканираща технология, воден от Франция, Украйна и Република Корея.", "date": "2018.06.14", "title": "Проект на НАТО помага за откриване на експлозиви в градския транспорт "}
{"url": "https://news.bg/crime/biyachite-na-metin-poluchiha-obshto-49-godini-zatvor.html", "text": "Софийски градски съд осъди на общо 49 години затвор тримата мъже, които пребиха Георги Димитров - Метин. Мъжете са осъдени за опит за умишлено убийство чрез нанасяне на много удари с ръце и крака в главата на Метин.Припомняме, за побоя на Метин на ул. \"Пиротска\" през 2013 г. са виновни Джоно Младенов, Момчил Милчов и Иво Тилков. Последният Освен на затвор мъжете са осъдени да платят солидарно и сумата от 200 000 лв. обезщетение за причинените от деянието им неимуществени вреди, както и всички съдебни разноски по делото.Съдът реши да промени мерките за неотклонение на Джоно Младенов и Момчил Милчов от \"парична гаранция\" на \"задържане под стража\", тъй като присъдите им надвишават 10 години и съществува сериозна опасност да се укрият. Двамата бяха задържани още в съдебната зала.Припомняме, по-рано защитата пожела съдът да вземе предвид хулиганското поведение на Метин преди конфликта, но желаниетоим остана неудовлеторено. в края на 2013 г. на централна столична улица, тъй като нападателите му решили, че е бежанец", "date": "2018.06.14", "title": "Биячите на Метин получиха общо 49 години затвор"}
{"url": "https://news.bg/finance/bdzh-prodava-50-lokomotiva.html", "text": "\"БДЖ - Товарни превози\" ЕООД продава 50 локомотива и 1 вагон-отоплител.Локомотивите и вагонът са пуснати на търг с тайно наддаване.Всяка машина е пусната в отделен лот на търга.Локомотивите, които БДЖ продава, са електрически, дизелови и маневрени. Те са произведени в Румъния и Чехия.Най-ниската начална цена за локомотив е 78 000 лева. Наддаването за най-хубавите локомотиви ще започва от 200 000 лв. Най-скъпата първоначална цена е в размер на 358 300.00 лева. Първоначалната цена за вагона-отоплител е 24 900.00 лв.Стъпката на наддаване за всички локомотиви и вагона-отоплител е в размер на 10% от първоначалната цена на актива за търга.Заседанието по провеждането на търга с тайно наддаване ще бъде открито за всички кандидати, подали заявление за участие и допуснати до участие в търга от комисията, назначена за провеждането му, информират от дружеството.Търгът ще се проведе на 26 юни 2018 г., вторник, от 10 часа в сградата на \"БДЖ - Товарни превози\" ЕООД в град София, на адрес ул. \"Иван Вазов\" № 3.Регистрацията на участниците ще се извърши от тръжната комисия в обявения ден и час за откриване на търга.Тръжна документация ще се продава всеки работен ден до 20 юни включително в сградата на \"БДЖ - Товарни превози\". Документацията струва 200 лева без ДДС и е невъзвръщаема.Депозитът за участие в търга e в размер на 50% от началната тръжна цена за съответния лот и трябва да бъде внесен по банков път, и при условията, указани в тръжната документация, в срок до 22 юни включително.Заявления за участие ще се приемат до 16 часа на 25 юни в деловодството на \"БДЖ - Товарни превози\" ЕООД, град София, ул. \"Иван Вазов\" № 3, етаж 1.На 3 юли ще се проведе и повторен търг, като тръжната документация за него ще се продава до 27 юни включително, огледите на активите ще се извършват до 28 юни включително, а депозитът ще се внася до 29 юни включително. Заявления за участие се приемат до 2 юли. Всичките останали обстоятелства около втория търг ще бъдат както в първия търг.В търга няма да се допускат до участие лица, които имат задължения към \"БДЖ - Товарни превози\" ЕООД и/или свързаните с него юридически лица - \"БДЖ - Пътнически превози\" ЕООД и/или \"Холдинг БДЖ\" ЕАД, към датата на подаване на документите за участие.До участие няма да се допускат фирмите и лицата, които не са спазили горепосочените условия.", "date": "2018.06.14", "title": "БДЖ продава 50 локомотива"}
{"url": "https://news.bg/int-politics/velikobritaniya-otmenya-ogranicheniyata-za-meditsinski-rabotnitsi.html", "text": "Великобритания обяви, че ще премахне ограничението върху броя на визите, издадени на чуждестранни лекари и медицински сестри, за да помогне за облекчаването на недостига на персонал в британската здравна система, съобщава \"Асошиейтед прес\".Говорител на премиера Тереза Мей отбеляза, че правителството е освободило лекарите и медицинските сестри от страни извън Европейския съюз от ограничения за броя на издаваните визи за квалифицирани работници, които могат да се издават всяка година.Това е първото облекчаване на имиграционните правила от страна на консервативното правителство, което има отдавнашна - и неизпълнена - цел да ограничи нетната имиграция до нива под 100 хил. души. Понастоящем тя е повече от два пъти по-голяма.Критиците твърдят, че целта е произволна, нереалистична и икономически вредна.Хора от всичките останали 27 страни членки на ЕС сега могат да живеят във Великобритания съгласно правилата на Общността за свободно движение. Те ще загубят автоматично това право, когато Великобритания напусне ЕС през следващата година.", "date": "2018.06.14", "title": "Великобритания отменя ограниченията за медицински работници"}
{"url": "https://news.bg/int-politics/katolicheska-arzhentina-e-blizo-do-uzakonyavane-na-abortite.html", "text": "Аржентинската долна камара на парламента подкрепи законопроект за узаконяване на абортите през първите 14 седмици от бременността, съобщава БиБиСи.След сериозен дебат повече от 22 часа, 129 членове на Камарата на депутатите гласува \"За\", 125 \"Против\", един се е въздържал. Сега проектозаконът отива в Сената.Президентът Маурисио Макри се противопоставя категорично на законопроекта, но коментира, че няма да налага вето, ако е приет от двете камари.Абортът в момента е незаконно в Аржентина, освен в случаи на изнасилване или когато животът или здравето на жената са изложени на риск. Жените, които искат аборт, трябва да подадат молба до съдия за разрешение, което според критици, това може да забави ненужно процедурата.Поддръжници на законопроекта цяла нощ демонстрират пред сградата на Парламента в Буенос Айрес и се прегръщат при обявяване на резултата.Демонстрации се провеждат и от противниците на законопроекта.", "date": "2018.06.14", "title": "Католическа Аржентина е близо до узаконяване на абортите"}
{"url": "https://news.bg/int-politics/voennite-ucheniya-mezhdu-sasht-i-yuzhna-koreya-sa-otmeneni-za-neopredeleno-vreme.html", "text": "Големите военни учения на Корейския полуостров са \"отменени за неопределено време\", съобщава \"Франс прес\", цитирайки официален представител на САЩ.В същото време в информация на MSNBC се посочва, че Пентагонът подготвя официално ръководство за отмяна на предстоящите военни учения с Южна Корея.По-рано днес президентът на Южна Корея Мун Дже-ин изтъкна, че страната му ще обмисли спиране но военните операции със САЩ, ако Северна Корея изпълни обещанието си за ядрено разоръжаване.След историческата си среща със севернокорейския вожд Ким Чен-ун, американският президент Доналд Тръмп коментира, че ще отмени военните учения със Сеул, тъй като отношенията със Северна Корея се нормализират.", "date": "2018.06.14", "title": "Военните учения между САЩ и Южна Корея са отменени за неопределено време"}
{"url": "https://news.bg/society/balgarite-na-treto-myasto-po-doverie-v-es.html", "text": "Доверието на европейските граждани в ЕС се повишава.Година преди  мнозинството от европейците смятат, че икономическото положение е добро и те са оптимистично настроени за бъдещето на съюза. Подкрепата за Икономическия и паричен съюз е на най-високото си равнище. Това сочат данни от проучване на Евробарометър за нагласите на гражданите спрямо ЕС.Според данните на Евробарометър тази година се отчита най-високо равнище на доверие в ЕС от есента на 2010 година насам - 42%, като за това спомагат и българите.В 15 държави членки мнозинството от анкетираните заявяват, че имат доверие в структурите на Общността. Доверието е най-голямо в Литва, където 66% от запитаните посочват, че се доверяват в ЕС. Португалия и Дания се нареждат на второ място с по 57% доверие в ЕС.България е на трето място по доверие в ЕС - 56% от българите заявяват, че се доверяват на съюза. Такъв е процентът и в Люксембург.От есента на 2017 година доверието към ЕС се е покачило сред населението на 19 държави членки. В 6 държави доверието намалява, като с най-голям спад е Белгия, където се наблюдава спад с цели 6 процентни пункта за период от близо 6 месеца - от 53% на 47%.Според данните на Евробарометър 40% от европейците имат положителна представа за ЕС, 37% - неутрална и едва 21% - отрицателна. По този показател страната ни отново е сред първите места. С най-положителна представа са ирландците - 64%, а българите и португалците се нареждат на второ място, съответно с по 56%.Делът на гражданите, които мислят, че мнението им има значение, е достигнал най-високото си равнище от 2004 г. насам.Спрямо резултатите от проучването се констатира и че доверието на гражданите в ЕС е по-силно от доверието в националните правителства или парламенти. 42 % от европейците имат доверие в Европейския съюз, докато 34 % имат доверие в своите национални парламенти и правителства.Мнозинството от европейците, или 58% от всички анкетирани, са настроени оптимистично към бъдещето на ЕС.Наблюдава се и тенденцията все повече и повече граждани да чувстват, че са се възползвали от възлови политики на ЕС. Когато става дума за търговия, две трети от европейците се произнасят за силен ЕС.Проучването на Евробарометър е осъществено между 17 и 28 март.", "date": "2018.06.14", "title": "Българите на трето място по доверие в ЕС"}
{"url": "https://news.bg/int-politics/evropeyskiyat-sayuz-prishpori-rusiya-da-prekrati-okupatsiyata-na-abhaziya-i-yuzhna-osetiya.html", "text": "Русия трябва да прекрати окупацията на грузинските територии Абхазия и Южна Осетия и напълно да зачете териториалната цялост на Грузия. За това настояха депутатите от Европейския парламент.\"След 10 години военна агресия срещу Грузия, Русия продължава незаконната си окупация на грузинските територии Абхазия и Южна Осетия. Това беше първата голяма атака на Русия срещу европейския ред, последвана от други агресивни действия, като анексирането на Крим и войната в Източна Украйна\", подчертават евродепутатите.Евродепутатите отбелязват, че Русия продължава да отказва прилагането на споразумението за прекратяване на огъня от 12 август 2008 г. и непрекъснато подсилва незаконното си военно присъствие в тези региони.Европейският парламент подкрепя суверенитета и териториалната цялост на Грузия и настоява Русия да отмени решението си да признае т. нар. независимост на грузинските региони Абхазия и Южна Осетия.Евродепутатите призоваха Русия да изтегли войските си от грузинските региони, да гарантира пълен достъп на Мисията за наблюдение на ЕС (EUMM) до окупираните територии и да спре инсталирането на огради от бодлива тел, които възпрепятстват прекия контакт между хората и изолират населението.ЕС е твърдо решен да допринесе за мирното разрешаване на конфликта между Русия и Грузия, изтъкват евродепутатите.\"Светът трябва да признае, че поведението на Русия не е приемливо. Този развой е заплаха за всички свободни страни, които вярват, че международните граници ни бива да се променят със сила\", коментира българският евродепутат от ЕНП/ГЕРБ Асим Адемов.", "date": "2018.06.14", "title": "Европейският съюз пришпори Русия да прекрати окупацията на Абхазия и Южна Осетия"}
{"url": "https://news.bg/int-politics/valentin-radev-rumaniya-e-sred-nay-aktivnite-v-operatsiite-na-fronteks-v-balgariya.html", "text": "България и Румъния продължават общата си работа по охрана на европейската граница и очакват политическо решение за приемането си в Шенген.Такава позиция изразиха вътрешният министър Валентин Радев и Дорел-Георге Къпрар - председател на Комисията по отбрана, обществен ред и национална сигурност на румънския парламент. Днес двамата разговаряха в рамките на министерската конференция на страните от Залцбургския форум, която се провежда в Букурещ, съобщиха от МВР.Радев и Къпрар дадоха висока оценка на двустранното сътрудничество, включително в областта на вътрешните работи.Министър Радев подчерта отличното взаимодействие на двете министерства на вътрешните работи и благодари на Румъния за подкрепата, която оказва в защитата на външните граници на ЕС.Румъния е сред най-активно участващите държави в операциите на Фронтекс на българска територия, подчерта министърът. По думите му, много резултатна е и работата на съвместните патрули по българското Черноморие. Той запозна домакина с приоритетите и постигнатите от българското председателство на Съвета, изрази очакване за приемственост и пожела успех на предстоящото през първата половина на 2019 румънско председателство.И двете страни имаме силен интерес да работим заедно - така можем да бъдем много по-успешни, заяви Дорел-Георге Къпрар . С двустранните си отношения можем да бъдем пример за останалите държави в региона, констатира румънският парламентарист.Двамата потвърдиха готовността на двете страни за членство в Шенген и изразиха очакване в най-скоро време да бъде взето политическото решение за това.", "date": "2018.06.14", "title": "Валентин Радев: Румъния е сред най-активните в операциите на Фронтекс в България"}
{"url": "https://news.bg/politics/biser-petkov-razgovarya-s-mayki-na-detsa-s-uvrezhdaniya-vav-varna.html", "text": "Родители на деца с увреждания от палатковия лагер във Варна настояха пред министъра на труда и социалната политика Бисер Петков, че е необходима изцяло нова философия в политиката за хора с такива проблеми. Според тях е необходима индивидуална оценка за потребностите на всеки човек.Днес министър Петков се срещна с майките от лагера и да разговаря с тях за проблемите, с които се сблъскват.\"Опитваме се да развиваме услугите в цялата страна така, че да са полезни за вас, за децата и за всички, които имат нужда\", увери министърът. Той припомни, че от началото на февруари МТСП работи по подготовката на Закон за хората с увреждания, който да реши проблемите на всички хора с увреждания.Петков се ангажира, че до средата на октомври ще бъде представен проектът на Закона социалните услуги, който също се подготвя от министерството.Министърът съобщи пред майките, че е свикал заседание на Националния съвет за интеграция на хората с увреждания във вторник, на което ще бъде разгледан проектът на Закон за личната помощ, изготвен от екипа на националния омбудсман Мая Манолова. Той потърси мнението на майките на деца с увреждания от Варна по този проект. В него се предвижда хората, които имат право на пенсия с добавка за чужда помощ, да кандидатстват за лична помощ въз основа на оценка на потребностите.Министърът уточни, че по данни на НОИ над 80 000 пенсионери получават добавка към пенсията си за чужда помощ. Същевременно хората с увреждания у нас са близо 500 000 и организациите на и за хората с увреждания поставят въпроса защо подкрепата се насочва само към определен кръг от хора.Петков припомни, че от началото на 2017 г. е въведена нова помощ по Закона за семейни помощи за деца, която се получава от 26 000 деца.От своя страна майките смятат, че е необходимо мултифункционален екип да установява от каква помощ има нужда всеки отделен човек с увреждане, за да продължи да е част от обществото. \"Със сигурност този Законът за личната помощ, който се предлага, няма да реши всички проблеми\", подчерта майка на дете с увреждане.След срещата с майките министър Петков посети Междупоколенческия център във Варна за работа с деца, ученици, младежи и възрастни хора в неравностойно положение. Структурата обединява услугите на Център за социална рехабилитация и интеграция на възрастни жени, дневен център за работа с деца с аутизъм, детска работилница за талантливи деца и услуги за подкрепа на самотни майки с деца до 3 години. Междупоколенческият център предлага общо 36 дейности и се ползва от над 200 потребители.", "date": "2018.06.14", "title": "Бисер Петков разговаря с майки на деца с увреждания във Варна"}
{"url": "https://news.bg/int-politics/ep-rusiya-narushava-choveshkite-prava-vklyuchitelno-pri-podgotovkata-na-mondiala.html", "text": "Европейският парламент изрази загриженост за сериозни нарушения на човешките права в Русия, които се наблюдават постоянно, предадоха информационните агенции.Защитата на човешките права е приоритетна задача - това се казва в съвместно изявление на председателя на комисията по външните работи на ЕП Дейвид Макалистър, шефа на подкомисията по правата на човека Пиер-Антонио Панцери и председателя на делегацията на ЕП по парламентарното сътрудничество между ЕС и Русия - Отмар Карас.Повод за изявлението е откриването на Световното първенство по футбол.В документа, който беше публикуван днес, се подчертава, че \"в Русия постоянно се наблюдава негативна ситуация в сферата на човешките права, включително по време на подготовката за Световното първенство по футбол 2018\".Тримата политици посочват като сериозни нарушения тежките ограничения в свободата на медиите, задържанията на журналисти и опозиционери в руските затвори, сплашването на правозащитници и други опоненти на властта.Големите спортни събития трябва да ни дадат повод да се замислим за промени, апелират авторите на обръщението.\"Призоваваме международните организации да отстояват спазването на човешките права, както е записано в техните устави - както при избора на държава домакин на голяма спортна проява, така и по време на нейното организиране. Призоваваме също да се подобри прозрачността и да се укрепва сътрудничеството с независимите медии и гражданското общество.\" - се казва още в обръщението на Европейския парламент.", "date": "2018.06.14", "title": "ЕП: Русия нарушава човешките права, включително при подготовката на Мондиала "}
