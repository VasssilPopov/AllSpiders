{"url": "https://news.bg/int-politics/strelba-evakuira-zhp-garata-v-nim.html", "text": "Жп гарата в южния френския град Ним е била евакуирана след съобщения за стрелба в района, предадоха световните информационни агенции. Трима души нахлули във влак и открили огън. Според съобщенията, полицията е претърсила гарата и арестувала трима души по случая. По-късно обаче органите на реда отрекоха да е имало стрелба. Като \"фалшива тревога\" бе определен сигналът. Не се уточнява обаче има ли задържани. Не се съобщава за загинали и ранени. Гарата вече работи нормално. Очевидци твърдят в социалните мрежи, че ситуацията е спокойна. Припомняме, че през последните седмици бяха извършени атентати в Испания, Финландия и Русия. ", "date": "2017.08.19", "title": "Стрелба евакуира жп гарата в Ним "}
{"url": "https://news.bg/world/izdirvat-22-godishen-marokanets-za-atakata-v-barselona.html", "text": "Властите в Испания разпространиха снимка на предполагаемия нападател на булевард \"Ла Рамбла\" в Барселона, съобщи БиБиСи.Припомняме, полицията в Испания съобщи, че има вероятност шофьорът на микробуса да е все още е жив. Главният заподозрян за атаката е 19-годишният мароканец Юнес Абуяакуб, който към момента се издирва.По-рано се смяташе, че ванът е бил управляван от , който беше Стана ясно и че нападателите са предвиждали по-голяма терористична атака.От полицията заявиха и че в сряда в град Алканар, намиращ се около 200 километра от Барселона, е имало взрив в къща. Според властите това е било предполагаемото жилище на на атентаторите от Барселона. На мястото са били открити следи от ацетонов трипероксид - взривно вещество, известно като \"майката на Сатаната\".Същото вещество е използвано при атаките в Брюксел и Париж, за които ИДИЛ пое отговорност. То се отличава с лесно възпламеняване и голяма взривна сила, поради което е получило популярното си название.Предполага се, че нападателите са подготвяли по-мащабен терористичен акт, в който да бъде използван въпросния експлозив, но взривното вещество избухнало неочаквано. Това накарало терористите да предприемат нападенията в Барселона и Камбрилс.", "date": "2017.08.19", "title": "Издирват 22-годишен мароканец за атаката в Барселона"}
{"url": "https://news.bg/world/banan-gotov-da-tragne-na-voyna-sreshtu-vragovete-na-tramp.html", "text": "Бившият главен стратег на Доналд Тръмп Стив Банън заяви, че е готов \"да тръгне на война\" срещу противниците на президента, информира БиБиСи.По думите на Банън той ще се бори за каузите, които бяха в предизборната кампания на Тръмп и които спечелиха президентските избори в САЩ.\"Отново хванах оръжията... Аз съм Банън варваринът\", каза бившият стратег.Припомняме, 63-годишният Банън беше обвинен в това, че отправя антисемитски послания в изказванията си.Според предположения причината за уволнението на Банън трябва да се търси в създалия се натиск върху президента Тръмп след .В отговор президентът Донлад Тръмп публикува пост в любимата си социална мрежа Twitter, в който благодари на Банън за службата му и ролята, която е изиграл в кампанията срещу Хилъри Клинтън, съобщи Ройтерс.", "date": "2017.08.19", "title": "Банън готов \"да тръгне на война\" срещу враговете на Тръмп"}
{"url": "https://news.bg/regions/babh-sliven-otkri-smetishte-s-zhivotinski-otpadatsi.html", "text": "Служителите на Областната дирекция по безопасност на храните в Сливен установиха нерегламентирано изхвърляне на хранителни отпадъци.Служителите на ОДБХ - Сливен намерили \"сметището\" със нерегламентирано изхвърлените на птичи продукти след подаден сигнал.Животинските продукти са били открити в близост до сливенското село Ичера.Инспекторите установили, че птичите продукти са в много напреднал процес на разваляне. Отпадъците ще бъдат заровени на мястото, на което са били открити.Проверката по случая продължава. Следва да се изясни по какъв начин са изхвърлени животинските отпадъци и кой е отговорен за това.", "date": "2017.08.19", "title": "БАБХ - Сливен откри \"сметище\" с животински отпадъци"}
{"url": "https://news.bg/regions/protest-sreshtu-proverkite-na-plazh-koral.html", "text": "Сдружението \"Да запазим Корал\" организира протест срещу непрекъснатите проверки на плаж \"Корал\", съобщи БНР.Според организатора на протеста Атанас Русев единствената цел на постоянните проверки е да \"премахнат дивокъмпингуващите и последната останала девствена плажна ивица да се продаде на инвеститори и да се застрои\".Протестът е и по повод отношението на министъра на туризма Николина Ангелкова. Според протестиращите поведението на министъра спрямо къмпингуващите било недопустимо. Ангелкова била нарекла хората \"крадци\" и имала намерение да направи ново разпределение на местата за къмпингуване.По думите на Русев ситуацията около проверките на \"Корал\" може да се оприличи като дискриминация. Според организатора на протеста една палатка на плажа в никакъв случай не може да бъде незаконна, колкото хотел \"Морксо конче\", който бил \"издигнат на пясъка, на дюните\".Според Русев критериите на общината и властите като цяло са \"изкривени\". \"За нас е ясно, че те работят по поръчка. Това е един процес на тормоз, натиск и 100 процента в този тормоз участват държавни институции\", добави той.Протестиращите ще поискат и да бъде проверен кмета на Царево Георги Лапчев. Проверката срещу него трябвало да установи дали действията му на \"Корал\" са законни.Протестът започва в 17 часа.От пост на тенесистката Мануела Малеева в социалната мрежа Фейсбук стана ясно, че проверки на \"Корал\" е имало и вчера. Към 12 часа на обяд на плажа е имало около 20 полицаи, които са обикаляли къмпинга.Това най-вероятно няма да е единственият протест по Черноморието днес. Очаква се днес да протестират и работодатели и представители на бизнеса в курортния комплекс \"Слънчев бряг\". Протестите са срещу проверките в курорта от вицепремиера Валери Симеонов.", "date": "2017.08.19", "title": "Протест срещу проверките на плаж \"Корал\""}
{"url": "https://news.bg/society/114-godini-ot-ilindensko-preobrazhenskoto-vastanie.html", "text": "Днес отбелязваме 114 години от Илинденско-Преображенското въстание.Годишнината ще се отбележи в местността Петрова нива, в Странджа, в землището на село Стоилово.Честванията по случай годишнината от въстанието ще бъдат под патронажа на президента Румен Радев. Български президент не е посещавал местността от 7 години.В 20 часа в храма \"Света Петка\" ще се обслужи и заупокойна молитва в памет на въстаниците, загинали през 1903 година.Илинденско-Преображенското въстание е връхната точка в национално-освободителната борба на македонските и тракийските българи, които след Освобождението остават извън пределите на българската държава. Въстанието е израз на стремежа на нашите сънародници да бъдат неразделна част от България.", "date": "2017.08.19", "title": "114 години от Илинденско-Преображенското въстание"}
{"url": "https://news.bg/crime/zadarzhaha-dvama-za-vaorazheniya-grabezh-v-stara-zagora.html", "text": "Полицията в Стара Загора е задържала двама за вчерашния въоръжен грабеж на магазин в областния град, съобщи \"\".Припомняме, вчера, 18 август, маскиран мъж обра магазин в центъра на Стара Загора. След като заплашил 38-годишната продавачка с пистолет, маскираният задигнал дневния оборот на магазина, който възлизал на около 1 000 лв. И двамата задържани са на 21-годишна възраст от Стара Загора.При последвалия обиск на домовете на задържаните лица и лек автомобил полицаите открили и иззели доказателства, потвърждаващи съпричастността на двамата към деянието. Иззети са газов пистолет и ръчно направена маска.С постановление на Районната прокуратура в Стара Загора двамата са задържани за срок до 72 часа. Работата по случая продължава.", "date": "2017.08.19", "title": "Задържаха двама за въоръжения грабеж в Стара Загора"}
{"url": "https://news.bg/regions/dni-na-traur-v-byala-zaradi-zaginaliya-pozharnikar.html", "text": "Община Бяла обяви днес и утре за дни на траур заради инцидента, при който загина пожарникар, информира БГНЕС.Припомняме, младши инспектор Николай Елефтеров Николаев почина в болницата в Русе, след като падна от третия етаж на горяща къща.При извършването на пожарогасителните действия Николаев осигурявал пожарогасителната линия на височина 7 - 8 метра от основата на къщата, като е бил в най-високата й открита част спрямо терена. Тогава пожарникарят загубил устойчивост и паднал.При инцидента огнеборецът е получил травма на гръбначния стълб.Стана ясно и че друг пожарникар също е пострадал при гасенето на пожара в Бяла. Изпълнявайки служебните си задължения, пожарникарят е бил обгазен.Мъжът е бил транспортиран в болница, където състоянието му е било стабилизирано. Няма опасност за живота му.", "date": "2017.08.19", "title": "Дни на траур в Бяла заради загиналия пожарникар"}
{"url": "https://news.bg/world/islyamska-darzhava-poe-otgovornost-za-napadenieto-v-ruskiya-grad-surgut.html", "text": "\"Ислямска държава\" пое отговорност за нападението в руския град Сургут, съобщава Ройтерс.Властите в Русия са информираха, че нападателят е бил елиминиран. Посочва се и че атака се разследва като умишлен опит за убийство.По информация на местното районно управление в Сургут \"мъжът просто се е движил по улицата, намушквайки хората пред себе си\". От там посочват, че атаката се е разминала без жертви. Припомняме, мъж намушка с нож най-малко 8 души в Сургут. Атака е била срещу случайни минувачи на централна улица в сибирския град. Вследствие на нападението 8 души бяха ранени. Четирима са в критично състояние.Полицията в Русия предполага, че нападателят е местен жител на около 23-годишна възраст. Предполага се и че извършителят е имал психическо заболяване.", "date": "2017.08.19", "title": "\"Ислямска държава\" пое отговорност за нападението в руския град Сургут"}
{"url": "https://news.bg/regions/pusnaha-dvizhenieto-po-am-trakiya.html", "text": "Към 17.44 движението по АМ \"Тракия\" в посока София е възстановено, информира Агенция \"Пътна инфраструктура\".Припомняме, движението в района беше преустановено, след като ТИР катастрофира при 189-и километър от магистралата, в пътното платно в посока София.Сигнал за самокатастрофирал ТИР на магистралата е подаден малко след 2.40 часа тази сутрин.Потвърди се информацията, че в произшествието е починал водачът на тежкотоварния камион. Той е загинал на място.", "date": "2017.08.19", "title": "Пуснаха движението по АМ \"Тракия\""}
{"url": "https://news.bg/world/otkriha-izcheznaloto-7-godishno-dete-v-barselona.html", "text": "Властите в Барселона откриха изчезналото при атентата на булевард \"Ла Рамбла\" дете, съобщи Нова телевизия.Припомняме, след терористичния акт в Барселона на 17 август се оказа, че 7-годишно момченце от британски произход е изчезнало. Премиерът на Великобритания Тереза Мей нареди спешно разследване по сигнал за изчезналото момченце.Детето се казва Джулиан Кадман и е било намерено в болница в Барселона. Оказало се, че в тълпата момченцето се отделило от майка си и се изгубило.Няма информация обаче за състоянието на 7-годишния Джулиан. Към момента състоянието на майка му, която е една от пострадалите при атаката, остава сериозно.", "date": "2017.08.19", "title": "Откриха изчезналото 7-годишно дете в Барселона"}
{"url": "https://news.bg/disasters/23-ma-zaginali-i-40-raneni-pri-zhp-katastrofa-v-indiya.html", "text": "Най-малко 23-ма са загинали при жп катастрофа в северния индийски щат Утар Прадеш, на около 130 км северно от столицата Ню Делхи, предаде \"Ройтерс\".Ранените са 40, като по-рано се появиха информации за стотици пострадали.  Поне 14 вагона на влака са дерайлирали. Изпратени са спасителни екипи, тъй като има блокирани пътници. Операцията е затруднена, но продължава и през нощта. Също така са изпратени антитерористи, но за момента властите не потвърждават, че се разследва и такава версия за катастрофата. ", "date": "2017.08.19", "title": "23-ма загинали и 40 ранени при жп катастрофа в Индия "}
{"url": "https://news.bg/society/slanchev-bryag-protestira-sreshtu-proverkite-na-valeri-simeonov.html", "text": "Около 200 работници излязоха на протест в \"Слънчев бряг\" и се обявиха против  в курортния комплекс.Протестът в курорта премина под формата на парти. На мястото на протеста имало и диджей, съобщи bTV. Протестът преминал и под виковете \"оставка\".Недоволстващите от проверките на Симеонов разгърнаха плакати с лозунги като \"Аз съм мутра\", \"Казвам си Sunny, а не Silent beach\" (Казвам се \"Слънчев\", а не \"Тих\" бряг). Един от плакатите на протестиращите гласял \"С нас ще си тръгнат и туристите\", което е и един от основните доводи на персонала в \"Слънчев бряг\" против проверките на вицепремиета Валери Симеонов.Припомняме, на 16 август, сряда, стотици работници от \"Слънчев бряг\" излязоха на спонтанен протест срещу действията на Симеонов. Протестиращите призоваха премиера Борисов за помощ. Още тогава протестиращите споделиха опасенията си, че туристите няма да се върнат повече в \"Слънчев бряг\" и курорта може да остане без клиенти, а работниците - без работа.Стана ясно и че тази вечер в курорта отново е имало проверки, свързани с шума от дискотеките, а туристите са били видимо по-малко.Проверките в дискотеките са били осъществени съвместно от полиция, данъчни инспектори, служители на митницата и на общината в Несебър. Органите проверили някои от най-оборотните заведения в курорта. Този път вицепремиерът Валери Симеонов не е присъствал на проверките.Оказало се, че в едно от заведенията, което вече е било глобявано над 10 пъти, отново са били установени нарушения.Припомняме и че Съюза на хотелиерите в курортния комплекс \"Златни пясъци\" се обявиха в подкрепа на действията на вицепремиера. В декларация до медиите те обясниха, че проверките на Симеонов за среднощния шум са първото действие на държавата по този \"толкова наболял проблем\".Съюза на собствениците в \"Слънчев бряг\" също пуснаха позиция по въпроса. Според работодателите в \"Слънчев бряг\" трябва да се организира среща между представители на бизнеса в комплекса, премиера Борисов, вицепремиера Симеонов, министъра на туризма Николина Ангелкова и кмета на Несебър Николай Димитров, за да може проблемът да се реши навреме.Днес протест имаше и срещу . ", "date": "2017.08.19", "title": "\"Слънчев бряг\" протестира срещу проверките на Валери Симеонов"}
{"url": "https://news.bg/regions/trus-s-magnitud-3-1-kray-strazhitsa.html", "text": "Земетресение с магнитуд 3,1 по скалата на Рихтер е регистрирано близо до Стражица, предаде БГНЕС. Земният трус е усетен в 16,19 часа днес.Няма данни за щети.Трусът е с епицентър на 6 км югоизточно от Стражица, на 33 км източно от Велико Търново, с дълбочина 2 км, уточняват от Европейския сеизмологичен център.Според Геофизичния институт на БАН земетресението е с магнитуд 2,8 по Рихтер и е с епицентър между селата Бракница, Мирово и Ново градище и дълбочина 0,6 км.", "date": "2017.08.19", "title": "Трус с магнитуд 3,1 край Стражица"}
{"url": "https://news.bg/int-politics/turtsiya-da-ne-se-mesi-vav-vatreshnite-ni-raboti-nastoya-merkel.html", "text": " Това заяви германският канцлер Ангела Меркел, цитирана от ТАСС. Тя направи изказването на събрание на партията си в Херфорд. Повод за изказването й стана вчерашният призив на турския президент Реджеп Ердоган към сънародниците му в Германия по повод предстоящите там избори. По думите на Меркел, етническите турци имат правото да изберат свободно за кого да гласуват, както всички останали гласоподаватели в страната. Така за пореден път бяха разменени остри реплики между германските и турските власти. Припомняме, че Ердоган заяви вчера, че християндемократическата партия на германския канцлер Ангела Меркел и нейните съюзници са врагове на Турция.Той поиска от турските избиратели в Германия да не гласуват за тях на изборите през следващия месец.\"Призовавам всички мои сънародници в Германия: християндемократите, СДП, Зелената партия са врагове на Турция. Подкрепяйте онези политически партии, които не са врагове на Турция\", коментира Ердоган.", "date": "2017.08.19", "title": "Турция да не се меси във вътрешните ни работи, настоя Меркел "}
{"url": "https://news.bg/int-politics/kraynolevi-spryaha-shestvie-na-neonatsisti-v-berlin.html", "text": "Около 500 неонацисти се събраха днес в германската столица Берлин, предадоха световните информационни агенции. Те почетоха годишната от смъртта на Рудолф Хес, заместик на Адолф Хитлер.Шествието им по план трябваше да завърши пред мястото, където се е намирал затворът за военнопрестъпници, в който Хес според официалната версия се самоубива през 1987 година, но за неонацистите е бил убит и заради това годишнината от смъртта му се почита. То обаче бе спряно от блокада на крайнолеви привърженици. Проявата се проведе при засилено полицейско присъствие. Около 1000 служители на реда са били разположени по маршрута на шествието. На поддръжниците на Хес бяха наложени редица ограничения, традиционни за подобни прояви в страната.Не се съобщава обаче за сериозни сблъсъци и проблеми. ", "date": "2017.08.19", "title": "Крайнолеви спряха шествие на неонацисти в Берлин "}
{"url": "https://news.bg/int-politics/hilyadi-na-protest-v-bostan-za-zashtita-svobodata-na-slovoto.html", "text": "Хиляди се събраха днес на протест в американския град Бостън, за да изразят подкрепата си за свободата на словото, предадоха световните информационни агенции. Скандирани са антинацистки лозунги. Задържани са били 27 души. Акцията бе проведена от консервативни и либертариански групи. Те осъдиха случилото се в Шарлътсвил, Виджиния от миналата седмица. Припомняме, че градът стана арена на сблъсък между \"южняците\" с една страна и техни противници - от друга. Това доведе до фатални кръвопролития.Двадесет годишен жител на щата Охайо, шофирайки собствения си автомобил блъсна либерали, протестиращи срещу консерваторите, обявили се срещу разрушаването на паметника Ли. Той рани десетки, в резултат на което загина 32-годишна жена.Тъй като се очаква и събитие на крайнодесни привърженици, полицията е взела мерки, за да предотврати сблъсъци между тях и техни противници. Около 500 полицаи се грижат за реда и сигурността. ", "date": "2017.08.19", "title": "Хиляди на протест в Бостън за защита свободата на словото "}
{"url": "https://news.bg/int-politics/lishiha-parlamenta-na-venetsuela-ot-pravomoshtiya.html", "text": "Парламентът на Венецуела, който е доминиран от представители на опозицията, официално беше лишен от правомощия, предадоха информационните агенции.Новосъздадената конституционна асамблея прие указ, с кПарламентите на 9 страни - Аржентина, Бразилия, Испания, Канада, Коста Рика, Мексико, Панама, Перу и Чили осъдиха подкопаването на конституционния ред в страната. Представителите в новия орган бяха определени на изборите в края на юли, белязани от многобройни нарушения, сплашване и насилие. Избраните са почти изцяло привърженици на президента Мадуро, обвиняван, че се стреми да установи диктатура в страната.Опозицията бойкотира вота. Десетки държави отказаха да признаят резултатите от него.", "date": "2017.08.19", "title": "Лишиха парламента на Венецуела от правомощия"}
{"url": "https://news.bg/int-politics/sasht-i-yuzhna-koreya-shte-provedat-10-dnevni-ucheniya.html", "text": "САЩ и Южна Корея ще започнат мащабни 10-дневни военни учения на 21 август, предадоха информационните агенции.В ученията с кодово название \"Ulchi Freedom Guardian\" ще се включат 17500 американски военни, съобщиха от Пентагона.В тях ще участват и формирования от Австралия, Канада, Колумбия, Дания, Нова Зеландия, Холандия Великобритания.\"Това са отбранителни учения, основани на компютърна симулация, които ще ни позволят да подобрим готовността си да защитим региона, както и да гарантираме стабилността на Корейския полуостров.\" - се казва в изявление на Пентагона.", "date": "2017.08.19", "title": "САЩ и Южна Корея ще проведат 10-дневни учения"}
{"url": "https://news.bg/world/atentatorat-ot-barselona-veroyatno-e-zhiv.html", "text": "Шофьорът на микробуса, който се вряза в множество туристи в Барселона, може би все още е жив, предаде агенция \"Ройтерс\" с позоваване на испанската полиция.Би Би Си съобщи, че за престъплението се издирва мароканецът Юнес Абуяакуб. Към момента испанските медии го сочат като заподозрян, че е управлявал вана-убиец.По-рано се смяташе, че е шофирал 17-годишният Муса Укабир, който беше открит сред петимата терористи, застреляни в град Камбрилс.По-рано беше разпространено изявление на шефа на местната полиция Хосеп Луис Траперо, който заяви, че не може да потвърди, че нападателят е сред петимата убити.Той допълни, че тази версия не е изключена напълно, но е станала по-малко вероятна.Испанската полиция е открила в предполагаемо жилище на атентаторите следи от ацетонов трипероксид - взривно вещество, известно като \"майката на Сатаната\".Това предполага, че групата е планирала и други терористични актове.Припомняме, на 16 август бял ван, се вряза в туристи на известния булевард \"Лас Рамблас\" в центъра на Барселона. Жертвите са 14, ранените са повече от 100, като 15 от тях са в тежко състояние. Нападателят избяга.Часове по-късно с друг автомобил беше извършено подобно нападение срещу пешеходци в морския курорт Камбрилс, на 110 километра югозападно от Барселона. Жена, която беше тежко ранена, почина в болницата.Петимата нападатели бяха застреляни от полицията.", "date": "2017.08.19", "title": "Атентаторът от Барселона вероятно е жив "}
{"url": "https://news.bg/disasters/moshtno-zemetresenie-kray-ostrovite-fidzhi-i-tonga.html", "text": "Мощно земетресение разтърси островите Фиджи и Тонга в южната част на Тихия океан, предадоха информационните агенции.На архипелага Фиджи трусът е бил с магнитуд 6.3, а на Тонга 6.4.Той е усетен около 5 часа българско време.Епицентърът се намира на 286 километра източно от столицата на Фиджи - Сува, според данни на Европейския средиземноморски сеизмологичен център (EMSC).Сеизмичното огнище е на дълбочина от 530 километра.Не се съобщава за жертви и разрушения.", "date": "2017.08.19", "title": "Мощно земетресение край островите Фиджи и Тонга  "}
{"url": "https://news.bg/bulgaria/katastrofa-zatvori-ednata-lenta-na-magistrala-trakiya-pri-km-189.html", "text": "Движението по АМ \"Тракия\" в посока София е затворено при 189 км заради катастрофирал ТИР.Сигнал за самокатастрофирал ТИР на магистралата е подаден малко след 2.40 часа тази сутрин. По първоначална информация водачът на тежкотоварния камион е загинал на място. До изтегляне на камиона движението ще бъде затворено. Заради временното ограничение на движението по автомагистрала ''Тракия''  обходният маршрут е изведен през пътен възел Стара Загора, по стария път - до пътен възел Свобода.Шофьорите да се движат с повишено внимание и съобразена скорост, спазвайки указанията на служителите на пътната полиция, съветват от агенцията.", "date": "2017.08.19", "title": "Катастрофа затвори едната лента на магистрала „Тракия” при км 189"}
{"url": "https://news.bg/bulgaria/slancheva-i-topla-sabota.html", "text": "Слънчев ще бъде съботният ден, с температури между 32 и 37 градуса.В София максималната температура ще бъде 31 градуса.По Черноморието също няма да бъде твърде горещо - в границите на 30-32 градуса. Температурата на морската вода остава около 25-26 градуса.Най-топло се очаква да бъде в района на Сандански - около 37 градуса.Рискът от пожари остава висок.", "date": "2017.08.19", "title": "Слънчева и топла събота "}
{"url": "https://news.bg/world/atentatorite-ot-barselona-sa-pritezhavali-opasen-eksploziv-maykata-na-satanata.html", "text": "Испанската полиция е открила в предполагаемо жилище на атентаторите от Барселона следи от ацетонов трипероксид - взривно вещество, известно като \"майката на Сатаната\", съобщава испанското издание \"El Pais\".Същото вещество е използвано при атаките в Брюксел и Париж, за които ИДИЛ пое отговорност. То се отличава с лесно възпламеняване и голяма взривна сила, поради което е получило популярното си название.Това, че терористите от Барселона са го притежавали, показва, че групата е планирала още по-кръвопролитни нападения.Ацетоновият трипероксид е получен за първи път през 895 година, но не е използван за военни цели заради твърде повишената си чувствителност.През 80-те години обаче започват да го използват терористични групи с цел нанасяне на максимални поражения.Припомняме, на 16 август в центъра на Барселона микробус се вряза в туристи. Жертвите вече са 14, ранените са над 100.Основният заподозрян все още се издирва от полицията.", "date": "2017.08.19", "title": "Атентаторите от Барселона са притежавали опасен експлозив – „майката на Сатаната”"}
{"url": "https://news.bg/disasters/hizbula-i-siriyskata-armiya-se-boryat-s-dzhihadistite.html", "text": "Ливанската армия започна офанзива срещу Ислямска държава, по същото време Ливанската шиитска групировка \"Хизбула\" обяви нападение срещу екстремистите от сирийската страна на границата, съобщава \"Ройтерс\".Ливанската армия е насочила ракети, артилерия и хеликоптери към терористите, които са позиционирани близо до град Рас Баалбек. Районът е последната част от ливанско-сирийската граница под контрола на бунтовниците.Операцията на \"Хизбула\" и сирийската армия беше насочена и към ДАЕШ в Западния район на Каламун в Сирия.От изявление на \"Хизбула\" става ясно, че армията изпълнява обещанието си да \"премахне терористичната заплаха при границите \" и се бори срещу екстремистите заедно със сирийските военни. В изявлението не се споменава операцията на ливанската армия.Всяка съвместна военна операция между ливанската армия, от едната страна, и \"Хизбула\" и сирийската армия, от друга страна, би била политически чувствителна в Ливан и би могла да застраши значителната американска военна помощ, която страната получава.", "date": "2017.08.19", "title": "\"Хизбула\" и сирийската армия се борят с джихадистите"}
{"url": "https://news.bg/disasters/obshto-6-sa-zadarzhanite-za-atakata-vav-finlandiya.html", "text": "За изминалата нощ финландската полиция арестува петима души за атентата в Турку, съобщава Агенция Франс Прес. Заподозрените са заловени в апартамент в Турку.Полицията стреля и рани основния заподозрян още вчера,18 август. Той беше арестуван минути след атентата на площада в Турку. Днес полицията съобщи, че броят на ранените вече е 8.\"Имаме шестима заподозрени, основния заподозрян и още пет души\", каза пред АФП Маркус Лайн от Националното бюро за разследване на Финландия.\"Разследваме участието на другите пет души, но все още не сме сигурни дали имат нещо общо с атаката ...\", каза Лайн. Той обясни, че предстоят разпити, единственото което конкретизира беше, че петимата са били в контакт с основния заподозрян - каза Лайн.Полицията не е потвърдила самоличността на заподозряния, но Лайн изтъкна, че следователите са наясно кой е той.До момента полицията го описва само като \"млад мъж с чуждестранен произход\", без да дава други подробности.Заподозряният в нападението на площада в момента се намира в интензивно отделение на местна болница заради огнестрелна рана.Мотивът за атаката все още не е известен и полицията отказва да потвърди дали атентатът е свързан с терористична организация.Полицията заяви, че е вероятно заподозряният да е действал сам, но добави, че се търсят и \"други възможни извършители\".", "date": "2017.08.19", "title": "Общо 6 са задържаните за атаката във Финландия"}
{"url": "https://news.bg/entertainment/selo-mezek-nepoznato-istorichesko-bizhu.html", "text": "България е страна на култура, история. Не една и две цивилизации са оставили своя отпечатък по нашите земи. В горещите летни месеци туристическият поток е съсредоточен към бриза на Черноморието, но страната ни крие малки, уютни бижута, останали някак скрити или пренебрегнати от основните туристически дестинации.Едно такова съкровище е село Мезек, сгушено в източните склонове на Източните Родопи. Посещението до малкото, тихо, слънчево селце може приятно да изненада всеки турист. Южно от селото, върху един от първите ридове на планината, се намира една от най-добре запазените и големи български крепости.Крепостта е средновековна и има запазени кули и високи крепостни стени, ограждащи площ от 7 дка. Стигайки до крепостта ви посрещат рицари, предвождани от своя владетел.Всеки може да се върне в миналото и да се разходи из лагера на средновековните обитатели на крепостта. Вътре в сърцето й цивилизацията е оставила своя модерен отпечатък. Има обособени кътове за пикник. И тъй като Мезек е в непосредствена близост до границата ни с Гърция, при ясно време от крепостта се открива гледка към Бяло море.И това не е всичко, което ви очаква в това малко познато южно селце. Там са разкрити две тракийски гробници. Едната е под връх Шейновец. Другата куполна тракийска гробница е открита в началото на 30-те години на 20 век в могилата Малтепе. Това показва, че районът е обитаван още от древността, чийто дух сякаш се усеща във въздуха. Сякаш целият район носи тайнствена магия, пропита с тишина и магическо спокойствие.Двете винарни пък позволяват дегустация на дъхавата напитка на Дионисий. Любителите на виното могат отблизо да се запознаят с производствения процес и да видят как минало и модерни технологии могат да съжителстват в съвършена хармония.", "date": "2017.08.19", "title": "Село Мезек - непознато историческо бижу"}
{"url": "https://news.bg/world/iznenadvashti-danachni-proverki-na-luksozni-hoteli-po-gratskite-ostrovi.html", "text": "Власти провеждат изненадващи и анонимни данъчни проверки в луксозните хотели по островите в Гърция, съобщава БНР. Финансовото министерство в страната информира за масово укриване на данъци. Някой от собствениците са окрили по милион евро, показват проверките.Проверките се случват като финансовите инспектори се представят за цивилни. Хотелиерите предлагали сериозно намаление на цените, като в замяна им издавали касови бонове с малка част от сумата. Имало случаи, в които издаваните касови бележки били с фалшив код, а при плащане с карта терминалите не са свързани с гръцки банки, а с банки в чужбина.В друг хотел, който през юли е бил пълен с туристи, отчетите показвали повече, че половината стаи били празни.Докладите от инвестициите са предадени на гръцката прокуратуратура.С налагане на високи глоби и отнемане на лицензи на нарушителите, гръцкото правителство прави опит да ограничи укриването на приходи.", "date": "2017.08.19", "title": "Изненадващи данъчни проверки на луксозни хотели по гръцките острови"}
{"url": "https://news.bg/bulgaria/opasnost-ot-pozhari-v-11-oblasti-v-stranata.html", "text": "Екстремна опасност от пожари заради високите температури има и днес. Областите, които са най-застрашени са Плевен, Добрич, Бургас, Варна, Ямбол, Сливен, Хасково, Стара Загора, Пловдив, Пазарджик и Благоевград, съобщава БНР.Органите на реда съветват хората да бъдат внимателни сред природата и да не палят огън на открито.Пожарите в Хасковска област вече се локализирани, а щетите от стихията са над 10 хиляди изпепелени декара смесени гори, храсти и сухи треви.В Тополовградско около селата Хлябово и Сакарци пожарът вече е изгасен, последствията са изгорели лозя, треви и храсти. Огънят се разпростираше почти до селото.", "date": "2017.08.19", "title": "Опасност от пожари в 11 области в страната"}
{"url": "https://news.bg/int-politics/luisa-ortega-dias-izbyaga-v-kolumbiya.html", "text": "Луиса Ортега Диас, която беше освободена от длъжността главен прокурор на Венецуела в началото на август се намира на територията на Колумбия, информира в петък службата по миграция на Венецуела. Това съобщава агенция \"ТАСС\".В края юни Върховният съд на Венецуела забрани на Диас да напуска границите на страната им. Съдът замрази банковите й сметки и нареди тя да се яви, за да свидетелства.Делата срещу нея бяха инициирани по искане на член на Народното събрание от проправителствената Обединена социалистическа партия на Венецуела Педро Карено.Луиса Ортега Диас пристигна на летището в Богота с частен полет, пише в уебсайта на радио \"Каракол\".Госпожа Ортега е придружавана от съпруга си, заместник-председателя Херман Ферер. Бившият главен прокурор, който изрази открито несъгласие с действията на правителството на Мадуро, беше лишена от поста си с одобрението на Конституционното събрание. Новият ръководител на надзорната агенция е Тарек Уилям Сааб, комисар по правата на човека.В сряда Диас съобщи, че Националната боливарска разузнавателна служба е е дошла при нея за обиск.Това се случи след като заместникът на Кабинетът Диосадо Кабело направи изявление, че надзорният орган под ръководството на Диас е бил замесен в незаконни действия и поиска разследване. В същия ден Върховният съд реши да арестува съпруга на Диас - Ферер.Колумбийският президент Хуан Мануел Сантос нарече решението да се поиска оставката на Диас \"първият диктаторски акт\".Припомняме, че новоизбраното учредително събрание на Венецуела обяви на първото си заседание, че отстранява Диас от поста й.Това се смяташе за очакван ход, тъй като бившият главен прокурор на страната многократно отправяше критики към Мадуро. ", "date": "2017.08.19", "title": "Луиса Ортега Диас избяга в Колумбия"}
{"url": "https://news.bg/regions/pozharnikar-pochina-pri-intsident-v-byala.html", "text": "57-годишен пожарникар е починал в Бяла, съобщава пресцентъра на МВР.Мъжът е починал при изпълнение на служебните си задължения.По случая е установено, че вчера, 18 август, в 16.55 часа в Районната служба \"Пожарна безопасност и защита на населението\" в Бяла е получен сигнал за възникнал пожар в къща на улица \"Стефан Караджа\".На мястото бил изпратен екип на пожарната. Огнеборците предприели действия по ограничаване и ликвидиране на пожара. На мястото били изпратен и допълнителен състав от дежурството.Къщата била триетажна и разположена на стръмен скат. Пожарът обхващал втория етаж и покривната конструкция.При извършването на пожарогасителните действия младши инспектор Николай Елефтеров Николаев осигурявал пожарогасителната линия на височина 7 - 8 метра от основата на къщата, като е бил в най-високата й открита част спрямо терена. Тогава пожарникарят загубил устойчивост и паднал.На мястото незабавно е бил извикан екип на Бърза помощ, който го транспортира в най-близкото медицинско заведение. По преценка на лекарския екип пострадалият бил транспортиран в русенската болница.Въпреки предприети действия за животоспасяващо лечение, поради тежките травми, Николаев е починал около 21.15 часа.Младши инспектор Николай Елефтеров Николаев e роден през 1960 година в Бяла. Назначен е на работа в МВР през 1992г. - като водач на специален автомобил в Общинска служба ПО - Бяла при РДВР - Русе. На сега заеманата длъжност водач на специален автомобил І степен в РСПБЗН - Бяла към РДПБЗН - Русе е от 31.10.2014 г. Награждаван е с: \"Обявяване на благодарност\" от министъра на вътрешните работи през 2006 г.; \"Писмена похвала\" от директора на НСПБЗН - МВР през 2007 година.", "date": "2017.08.19", "title": "Пожарникар почина при инцидент в Бяла"}
{"url": "https://news.bg/crime/nad-hilyada-klienta-na-chez-v-petrich-ostanaha-bez-tok-zaradi-krazhba.html", "text": "Над 1000 души останаха без ток на 17 август, заради кражба на масло от трансформатори, съобщава БТА. От четири устройства на ЧЕЗ Разпределение България в Петрич са източени 1600 литра масло. Това е предизвикало сериозно повреда в два от трансформаторите и е оставило 1167 клиента на електроразпределителното дружество без ток.От фирмата са реагирали веднага и са създали необходимата организация за подмяна на повредените трансформатори и осигуряване на алтернативно електрозахранване за засегнатите клиенти.\"Подобни посегателствата увреждат съоръженията и нарушават комфорта на редовните клиенти на дружеството, защото съоръженията не могат да бъдат ремонтирани, а трябва да се заменят с нови\", коментира Васил Василев, директор \"Експлоатация и поддържане на мрежата\" в дружеството, цитиран в съобщение, посочва телеграфната агенцияВасилев обяснява, че всяко от съоръженията струва между 15 и 20 хил. лв. и тези средства биха могли да бъдат инвестирани за подобряване на мрежата и услугите.\"Неудобствата за клиентите, обаче, не могат да бъдат компенсирани\", изтъква още представителят на ЧЕЗ.Оказва се, че над 200 съоръжения на дружеството са повредени, именно от кражба на масло в първите седем месеца от годината.В този период е източено над 5500 литра трансформаторно масло на територията, обслужвана от ЧЕЗ Разпределение.", "date": "2017.08.19", "title": "Над хиляда клиента на ЧЕЗ в Петрич останаха без ток заради кражба"}
{"url": "https://news.bg/crime/otvoriha-am-trakiya-v-posoka-sofiya.html", "text": "Възстановено е движението по АМ \"Тракия\", при км 189, в посока София, съобщават от Агенция пътна инфраструктура.По-рано движението беше ограничено само в едната лента за движение, а преди това пътят беше блокиран. Използваше се обходния маршрут от пътен възел Стара Загора до пътен възел Свобода.Припомняме, че магистралата беше затворена, защото ТИР катастрофира на нея.Към 2:40 ч. през нощта бил получен сигнал, че ТИР е самокатастрофирал. По последна информация шофьорът на товарната машина е починал на място.", "date": "2017.08.19", "title": "Отвориха АМ \"Тракия\" в посока София"}
{"url": "https://news.bg/world/sadat-chuzhdite-rabotnitsi-imat-pravo-na-germanski-osigurovki.html", "text": "Това постанови Федералният социален съд в Касел в сряда. По този начин съдът отхвърли жалбата на една полска фирма, която през 2005 и 2006 година е ангажирала дълготрайно работници в Германия. Тя обаче не е искала да изплаща . Вместо това е поискала да ѝ бъде разрешено по изключение да не плаща високите ставки. Молбата ѝ обаче е била отхвърлена от компетентните органи. Решението е било правилно, постановиха върховните социални съдии в Касел.Изключения са възможниРешението в конкретния случай се основава на по-стар закон. От 1 май 2010 година в ЕС важи правилото, че трудещите са социално осигурени в страната, където са наети. Когато една , се прилага правото в командироващата страна, ако продължителността на трудовата заетост не надвишава 24 месеца. Освен това работникът не може да замества свой колега, чийто срок на командировка е изтекъл.Когато обаче работникът е командирован за по-дълъг период от 24 месеца, тогава се прилага социалноосигурителната практика в приемната страна. Двете страни обаче могат да договорят и изключения. За подобни договори в Германия е компетентно Германското контактно бюро за чуждестранни застраховки DVAK. В конкретния случай DVAK е отказало да направи изключение от правилата. И полската фирма е завела дело.Съдът в Касел обаче не приема становището на DVAK, че подобна жалба е недопустима по принцип. Евентуалните претенции за допускане на изключения подлежат на съдебен контрол. Въпреки това Федералният социален съд отхвърля жалбата на ищеца, постановявайки, че изключение може да бъде допуснато само когато това е в интерес за работниците или служителите. А полската фирма не е могла да докаже подобен интерес.Изключението не може да бъде оправдано само с интереса на работодателя и чрез ниски социални разходи да получи конкурентно предимство пред германските фирми.", "date": "2017.08.19", "title": "Съдът: чуждите работници имат право на германски осигуровки"}
{"url": "https://news.bg/press/kitaytsi-iskat-da-stroyat-magistrala-cherno-more-3000-izvanredni-proverki-po-chernomorieto-vnesli-sme-yaychen-prah-s-fipronil.html", "text": "Съботните вестници съобщават за разговорите на премиера Борисов с китайски инвеститори.\"Китайcки компании пpоявяват интеpеc към cтpоителcтвото на магиcтpала \"Чеpно моpе\". Това обяви пpемиеpът Бойко Боpиcов cлед cpеща c тяx в заcедателната зала на община Бypгаc. Поcещението на пpемиеpа в гpада бе изненадващо и не бе обявено пpедваpително...\" - в. \"24 часа\".\"По АМ \"Черно море\" работим активно и съответно има голям интерес след много преговори по АЕЦ \"Белене\". Искахме да видят трасето и кметът да представи своите инвестиционни проекти\", коментира Борисов. И допълни, че намеренията са да има и директни целогодишни полети Бургас-Китай и обратно. \"Имат и интерес и към пристанища, но те са в по-сурова фаза. Има доста обучаващи се в Бургас, които изучават китайски език\", каза още Борисов. Изненадващо на срещата с китайската делегация в Бургас се появи и бившият председател на Комисията за финансов надзор (КФН) Стоян Мавродиев...\" - в. \"Сега\".\"Азиатците имат намерение да се изгради постоянна самолетна линия - Бургас-Китай. \"Имат и интерес и към пристанища, но те са в по-сурова фаза. Има доста обучаващи се в Бургас, които изучават китайски език\", продължи министър-председателят. Премиерът коментира още, че се очаква през този месец да започне работата по обхода на Ахелой. \"До юли следващата година двата обхода Поморие-Ахелой и най-важните отсечки ще са готови и след това ще работим по четирилентовия път, така че сме напред в тази посока\", каза Борисов...\" - в. \"Стандарт\".Споровете около забраната за земеделие и строителство в защитените крайморски зони също са сред тематичните акценти.\"Работната група по енергетика, която се беше събрала днес, не е стигнала до съгласие как да се постъпи с ветрогенераторните паркове в защитена зона \"Комплекс Калиакра\", според еколога Петко Ковачев представляващ Коалиция \"За да остане ПРИРОДА в България\". До създаване на работните групи се стигна след като министърът на околната среда и водите Нено Димов издаде заповед с която се въвежда забрана за земеделие и други дейности в части на защитена зона \"Комплекс Калиакра\" и среща с всички заинтересовани страни. На срещата в Министерски съвет присъстваха неправителствени организации, природозащитници, кметове от района, премиерът Бойко Борисов и вицепремиерът Валери Симеонов. Срещата беше предшествана от протести. Заповедта беше издадена след решения на Европейския съд задължаващи България да възстанови унищожените степи и коридори за миграция на птици, като демонтира ветрогенератори и разруши голф игрище, защото българското правителство ги е разрешило незаконно на територията на защитената зона от \"Натура 2000\". Останалите работни групи са за рибарството, земеделието и строителството. Ние от Коалиция \"За да остане ПРИРОДА в България\" смятаме, че единственото решение е перките да бъдат премахнати или да се спре държавната помощ за преференциалните цени за ток и компаниите да върнат получените пари със задна дата, каза Ковачв. Представители на ветрогенераторните комплекси са имали аргументи в полза на въвеждане на радарна система за предупреждение от птици при чието задействане да се спират определени перки. Николай Налбантов от министерството на икономиката е поставил технически въпроси как трябва да се спират перките в държавната енергийна система ЕСО, но за това никой не е бил подготвен. Следващата среща ще е в Каварна на 30 август и предстои още една. Ковачев каза, че е поискал протокол от разговорите на министъра на екологията Нено Димов с Европейската комисия и неговото извинение за поредицата му от изказвания вменяващи вина за казуса само екологичните организации.\" - в. \"Дневник\".\"Преговорите за намиране на справедливо решение ще се водят на място, а не в София, където в четвъртък и петък добружанци бяха поканени на срещи от МОСВ...\"Представителите на общините и на засегнатите от забраните граждани и браншови организации няма да присъстват на тези срещи. За да започнем преговори с представителите на МОСВ ни е необходима повече информация за първичните теренни проучвания, които доказват безспорно наличието на понто-сарматски степи и на други местообитания в имотите на хората.\" - се казва в съобщението на община Каварна...\" - в. \"Труд\".Качеството на храните и обслужването в заведенията също са сред актуалните теми.\"Общо 14 търговски обекта по морските курорти са затворени след проверки за качеството на храните през юни и юли, съобщи Българската агенция за безопасност на храните (БАБХ). В началото на месеца от агенцията съобщиха, че само в последната седмица на юли след проверки по Черноморието са затворени 8 обекта на територията на Варна. Инспекторите са извършили общо 3 хил. проверки, след които са съставени 92 акта и са издадени 250 предписания. Общо 933 кг храни са възбранени и предстои да бъдат унищожени. Най-честите причини за възбраните са липса на маркировка и етикети, неправилно съхранение или изтекъл срок на годност. Общо 13 обекта са затворени във Варна. Най-честите нарушения са несъответствия на сградния фонд и оборудването, липса на регистрация, съвместно съхранение на различни групи храни, изискващи различен температурен режим, нарушения по поддържане на Системите за управление на безопасността на храните, неправилно етикетиране. 14-ият затворен обект е на територията на Областната дирекция по храните в Бургас, тъй като е установено неправилно съхранение на храни, липса на електричество и несъответствия между предлаганите стоки и удостоверението за регистрация. Отделно през юли във вътрешността на страната са извършени 14 хил. планови проверки. Съставени са 208 акта и 776 преписания и са затворени общо 19 търговски обекта. БАБХ е поставила под възбрана 1.1 тона месо и месни продукти без етикети и маркировка и с изтекъл срок на годност. Предстои да бъдат унищожени и 60 кг риба и рибни продукти, 565 кг храни от животински произход, 16 кг готвени ястия с изтекъл срок на годност, 94 яйца, 84 кг храни от неживотински произход. От предприятия и складове за търговия на едро са възбранени 20 тона храни от животински и неживотински произход.\" - в. \"Дневник\".\"Българската агенция по безопасност на храните (БАБХ) извърши 3000 извънредни проверки по Черноморието за месеците юни и юли. В резултат на инспекциите са съставени 92 Акта и са издадени 250 Предписания. Това съобщиха от пресцентъра на БАБХ. Възбранени и насочени за унищожаване са 933 килограма храни. Над 200 кг. хранителни продукти от животински произход, без етикети от производител и с изтекъл срок на годност, 90 кг месни и млечни продукти за неправилно съхранение, 270 кг орехи заради липса на документи за произход и годност, над 300 кг термично обработени заготовки, които са без маркировка, 33 кг риба и рибни продукти, продавани нерегламентирано и без етикети, 40 кг храни зеленчуци, варива, захар, олио и други заради липса на документи и 65 яйца с неизвестен произход. Инспекторите от Областна дирекция по безопасност на храните, град Варна са затворили 13 обекти. Основните причини са неправилно съхранение на храни, съвместно съхранение на готови за консумация храни и суровини, незадоволителна хигиена, извършване на дейност без издадено удостоверение за регистрация и несъответствия в сграден фонд и оборудване. На територията на ОДБХ - Бургас е затворен един обект със заповед за спиране на експлоатация за неправилно съхранение на храни, липса на електричество и несъответствия в предлаганият асортимент посочен в издаденото удостоверение за регистрация... През месец юли са извършени 14 000 проверки от отделите \"Контрол на храните\" при ОДБХ по планов официален контрол (на база оценка на риска) на обекти за производство, търговия на едро и дребно с храни и заведенията за обществено хранене в страната. Съставени са 208 акта и са издадени 776 Преписания. В резултат на проверките са възбранени и насочени за унищожаване храни от обекти за търговия на дребно и заведения за обществено хранене 1 107,91 кг месо, месни заготовки и месни продукти без идентификационна маркировка, без етикет от производител и изтекъл срок на годност, 60 кг риба и рибни продукти, 565 кг храни от животински произход, 16,51 кг готвени ястия с изтекъл срок на годност, 94 бр. яйца, 84,63 кг храни от неживотински произход. От предприятия и складове за търговия на едро: 20 597,90 кг храни от животински и неживотински произход. Възбранени храни от обекти за търговия на дребно и заведения за обществено хранене са 487 кг. сирене с неизвестен произход, 127,93 кг месни заготовки и месни продукти без идентификационна маркировка и 1,55 кг консерва откопод. Общ брой затворени обекти с временно преустановена дейност са 19, от които 9 на територията на гр. Варна, 4 на територията на гр. Добрич, 3 на територията на гр. Шумен, 2 на територията на гр. София и един на територията на гр. София-област. Причините за издаване на Заповеди за спиране дейността на обектите са относно груби ремонтни дейности по време на работа, лошо хигиенно състояние, неправилно съхранение на различни групи храни; липса на регистрация по чл. 12 от ЗХ.\" - в. \"Стандарт\".\"Oткpиxа паpтида от 500 кг яйчен пpаx c наличие на фипpонил в Бългаpия В България е получена нотификация за една партида яйчен прах с наличие на фипронил, съобщиха от пресцентъра на Министерството на земеделието, храните и горите. Пратката е близо 500 килограма. Българската агенция по безопасност на храните е предприела действия по установяване на наличните количества от продукта и евентуалното му изтегляне при наличие в търговската мрежа. Пратката е с произход Германия. При констатиране на налични количества в търговската мрежа те ще бъдат изтеглени от пазара, а потребителите ще бъдат информирани своевременно.\" - в. \"24 часа\".", "date": "2017.08.19", "title": "Китайци искат да строят магистрала „Черно море”, 3000 извънредни проверки по Черноморието, внесли сме яйчен прах с фипронил... "}
{"url": "https://news.bg/world/osem-raneni-pri-napadenie-s-nozh-v-ruskiya-grad-surgut.html", "text": "Осем души са били ранени при нападение с нож в град Сургут, Русия, съобщи ТАСС.По случая е установено, че неизвестен мъж е започнал да атакува случайни минувачи с нож на главните улици на града.Мъжът е бил застрелян от полицаи.Всичките пострадали са настанени в лечебни заведения. Четирима са в тежко състояние.Инцидентът е станал около 11:20 часа местно време. На мястото веднага е пристигнал полицейски екип.По информация на местни медии нападателите са били няколко и са били с маски, но полицията в Сургут не е потвърдила информацията.Според информация от Министерството на вътрешните работи в страната елиминираният нападател най-вероятно е имал психическо заболяване.Към момента следователи и криминалисти работят на мястото на нападението. Изясняват се обстоятелствата около атаката, както и самоличността и мотивите на нападателя.", "date": "2017.08.19", "title": "Осем ранени при нападение с нож в руския град Сургут"}
{"url": "https://news.bg/regions/nameriha-martav-turist-v-pirin.html", "text": "Случайно откриха тялото на починал турист в Пирин.Тялото на мъжът е било открито от друг турист по пътя между хижите \"Безбог\" и \"Дамяница\" в района на Валявишките езера в Пирин, съобщи БНТ.Мъжът подал сигнал за инцидента и на мястото бил изпратени спасители от планинските спасителни служби в Банско и Разлог.Към момента не са ясно причините за смъртта на туриста.Планинските спасители са заявили, че през изминалите дни атмосферните условия са били подходящи за преходи и разходки в планината. Починалият мъж обаче бил сам.За това от планинската спасителна служба призовават туристите да правят преходи, придвижвайки се в групи. Туристите винаги трябва да се съобразяват с атмосферните условия в планината и своята физическа подготовка.Препоръчва се планинарите винаги да носят със себе си мобилен телефон, който да бъде зареден.От спасителната служба припомнят и че всеки може да свали мобилното приложение на службата, което предоставя информация за маршрутите в местността, в която туристите се намират. В случай на инцидент и подаване на сигнал приложението може да се използва и за по-лесното локализиране на пострадалите.", "date": "2017.08.19", "title": "Намериха мъртъв турист в Пирин"}
{"url": "https://news.bg/crime/politsiyata-v-pazardzhik-nameri-mnogo-falshivi-dokumenti.html", "text": "При спецакция полицаите от ОДМВР Пазарджик са открили множество фалшиви документи. Ментетата са използвани за първоначална регистрация на автомобили.В операцията, под наблюдението на прокуратурата, са участвали служители на сектор \"Противодействие на икономическата престъпност\" в града.По време на акцията униформените са претърсили пет помещения в Пазарджик. Те се намирали близо до сградата на \"Пътна полиция\". В тези помещения предимно са се сключвали застраховки, заплащали са се такси и са се подготвяли документи за регистрация и пререгистрация на МПС.Органите на реда проверили и една автокъща в града, където са открили много бланки на договори за покупко-продажба на МПС, внесени от страни от Европейския съюз, както и други съпътстващи регистрацията на автомобили документи.На място са намерени и непопълнени бланки на френски регистрационни талони, фактури на хартия или в електронен вид, удостоверяващи фиктивна продажба на МПС между фирми и частни лица.Полицаите са иззели от проверените обекти преносими и настолни компютри, мултифункционални устройства, принтер и др. Освен това един мъж от Пазарджик е със заповед за арест за 24 часа.", "date": "2017.08.19", "title": "Полицията в Пазарджик намери много фалшиви документи"}
{"url": "https://news.bg/world/napadenieto-vav-finlandiya-se-razsledva-kato-teroristichen-akt.html", "text": "Полицията във Финландия разследва нападението в Турку като терористичен акт, съобщава Ройтерс.Арестуваният минути след нападението вчера заподозрян е от марокански произход и е на 18-годишна възраст.Стана ясно още, че двамата убити са граждани на Финландия. Между ранените има граждани на Швеция и Италия. . Атаките буквално шокираха скандинавската страна. Там насилствената престъпност е сравнително рядка. Финландия е посочена като най-безопасното място за посещение в Света от Световния икономически форум.Припомняме, двама загинаха и 8 души бяха ранени при нападението вчера в Турку, Финландия. Полициите успяха да заловят предполагаемия нападател, след като го простреляха в крака.\"Поради получената информация тази нощ, нападението в Турку вече се разследва като акт с терористичен мотив\", посочва изявление на Националното следствено бюро в страната.В страната са засилени мерките за сигурност. В големите градове са увеличени патрулиращите коли.Според разкази на свидетели нападението е било шокиращо. \"Първото нещо, което чухме, бяха писъци на млада жена. Крещеше като луда, но си помислихме, че младите се забавляват... Но хората започнаха да се движат много и видях мъж с нож в ръка, който намушка една жена\", посочва Лаура Лайн, която се е намирала в кафене по време на атаката.Много хора се събраха на мястото на нападението и положиха цветя и свещи в знак на съпричастност към близките на загиналите и ранениети в нападението. ", "date": "2017.08.19", "title": "Нападението във Финландия се разследва като терористичен акт"}
{"url": "https://news.bg/regions/fandakova-sprya-remonta-na-okolovrasten-pat.html", "text": "Кметът на София Йорданка Фандъкова обясни пред Нова телевизия, че е поискано от Агенция \"Пътна инфраструктура\" да спре аварийния ремонт на фугите на моста над бул. \"Симеоновско шосе\".Фандъкова обясни, че от Общината разбират голямото затруднение, в което са поставени гражданите в столицата заради ремонтите по пътищата през този месец.Тя допълни, че ремонтът на \"Симеоновско шосе\" трябва да продължи, когато изцяло е пуснато движението по \"Очаква се ремонтните дейност на \"Орлов мост\" да приключили в края на другата седмица.Временната организация на движението влезе в сила от петък, 18 август, в ранния следобед. Заради това се образуваха километрични задръствания. Впоследствие беше отворена още една лента за движение.Промените в движението се налагат във връзка с авариен ремонт на дилатационните фуги на моста на АПИ. Същевременно от Агенцията съобщиха, че изпълнителят не е съгласувал временната организация на движението с агенцията.", "date": "2017.08.19", "title": "Фандъкова спря ремонта на \"Околовръстен път\""}
{"url": "https://news.bg/society/na-petrova-niva-useshtame-neslomimiya-duh-na-gordite-preobrazhentsi-zayavi-radev.html", "text": "Това заяви президентът Румен Радев, който участва днес на Петрова нива във възпоменателната церемония по повод 114 години от избухването на Илинденско-Преображенското въстание в Странджанско.Това съобщиха от пресцентъра на президентството. Отбелязването на годишнината от Илинденско-Преображенското въстание се провежда под патронажа на българския държавен глава.В изказването си президентът подчерта, че 1903-а остава в нашата история като героична и кървава година и днес всички свеждаме глави с благодарност и почит към \"българските спартанци\", които поеха пътя към своята гибел и към вечната слава.Държавният глава посочи също така, че на това \"тракийско Оборище\" сме длъжни да си припомним за дните на борба, за правото ни да живеем като един народ в общо, свободно и независимо Отечество.Наред със спомена за самоотвержените битки, е жив и споменът за преселението на тракийците, поели в търсене на спасение и подслон след зверското потушаване на въстанието, посочи още президентът и добави, че в пепелищата са изгорели хиляди домове и съдби.\"\", призова държавният глава и подчерта, че този трагичен епизод е урок за цената на свободата и нуждата тя ревностно да се отстоява. Румен Радев добави, че сме длъжни да бдим над земята и суверенитета си, да пазим паметта за жертвите, да помним хилядите изоставени домове и имоти и да продължим да отстояваме правата си.Във възпоменателната церемония участваха областният управител на Бургас Вълчо Чолаков, кметът на Община Малко Търново Илиян Янчев, председателят на Съюза на тракийските дружества в България Красимир Премянов и хиляди граждани.", "date": "2017.08.19", "title": "На Петрова нива усещаме несломимия дух на гордите Преображенци, заяви Радев"}
{"url": "https://news.bg/tourism/opredelyaneto-statuta-na-kurortite-e-vazhno-i-za-bransha-i-za-turistite-zayavi-angelkova.html", "text": "Това каза пред журналисти министърът на туризма Николина Ангелкова в Средец, съобщиха от пресцентъра на министерството.По думите й, изключително важно е съобразяването със спецификите на дадените места, особено по българското Черноморие. Трудно е да се сложат под общ знаменател всички курорти, а и не е рентабилно, коментира още министърът. Тя посочи, че във всички туристически държави има известни курорти за забавление, както и определени места за семейна почивка. Така трябва да е и в България, според нея.С промените ще се очертаят ясно разликите между община и курортен комплекс.Относно исканията на \"Съюза на собствениците\"- Слънчев бряг за среща с министър Ангелкова тя заяви, че е готова да разговаря е неговите представители. \" посочи още министърътМинистерство на туризма показа ясно, че искаме да намерим баланс по отношение на къмпингуването, каза министър Ангелкова в отговор на въпрос за недоволството на къмпунгуващите на плаж Корал. Тя посочи, че хората искат да къмпингуват и за това трябва да създаден условия. В момента работна група с представители на всички заинтересовани страни работят по създаването на правила за къмпингуването. Очаква се тя да бъде готова с конкретни предложения през септември.Относно недоволството за проверките на плаж Корал министърът подчерта, че ведомството и лично тя следят само стопанисването на морските плажове. Обикаляме виждаме каква е фактическата обстановка и отбелязваме, ако има нужда даваме и предписания на концесионерите и наемателите, посочи министър Ангелкова. Тя подчерта, че проверките се правят само в светлата част на денонощието до 18 часа.По отношение на разработването на винено-кулинарните маршрути министърът каза, че през октомври или ноември ще има повече конкретика. Идеята е да има 12 маршрута, колкото са месеците в годината, обясни тя. За мен е важно те да обхванат както традиционните дестинации, така в тях да се включат и малки общини като Средец, Камено, Карнобат, допълни министър Ангелкова. По думите й така ще се подпомогнат и усилията им за реклама. Ще се спомогне и за увеличаване на заетостта на хотелите, както и за привличане на повече туристи в крилата на сезона.В националната стратегия за развитие на туризма на кулинарния и винен туризъм, както и на културно-историческия. Те представляват над 30 процента при избора на дестинация за пътуване, посочи министър Ангелкова. Тя уточни, че тези параметри са включени в актуализирания вариант на стратегията, който предстои в най-скоро време да бъде внесен за одобрение от Министерски съвет.", "date": "2017.08.19", "title": "Определянето статута на курортите е важно и за бранша, и за туристите, заяви Ангелкова"}
{"url": "https://news.bg/int-politics/otrichat-che-7-godishniyat-dzhulian-e-otkrit.html", "text": "Малкият Джулиан Кадман не е бил открит. По-ранните съобщения, че той е в болница в Барселона, са били отречени, предаде \"Индипендънт\". Полицията е заявила, че не е било открито издирваното дете. Не разполага и с информация къде се намира то, както и състоянието му. Органите на реда не издирват изчезнало дете и за момента всички жертви и пострадали са идентифицирани. Това съобщават в \"Туитър\" от полицията, като допълват, че е в \"отговор на множество запитвания по случая\".7-годишният е с двойно гражданство - британско и австралийско. Пристига заедно с майка си, за да присъства на сватба. Снимки на детето бързо заляха социалните мрежи. Припомняме, след терористичния акт в Барселона на 17 август се оказа, че 7-годишно момченце от британски произход е изчезнало. Премиерът на Великобритания Тереза Мей нареди спешно разследване по сигнал за изчезналото момченце.Майката на Джулиан, която е една от пострадалите при атаката, остава в тежко състояние. Бащата на детето е пристигнал в болницата.Междувременно, полицията заяви, че счита терористичната клетка, отговорна за кървавия акт на насилие, за разбита. Все още продължава разследването, което цели да установи истинския шофьор на вана. Издирва се имам. Претърсват се жилища. ", "date": "2017.08.19", "title": "Отричат, че 7-годишният Джулиан е открит"}
{"url": "https://news.bg/disasters/16-mln-dushi-zasegnati-ot-navodneniya-v-indiya-bangladesh-i-nepal.html", "text": "Най-малко 16 млн. души са били засегнати от наводнения заради проливни дъждове в Индия, Бангладеш и Непал. Това са съобщили от Червения кръст. Съобщава се за 400 загинали, много ранени и изчезнали. Само в Индия жетвите са 240 души, в Непал загиналите са над 130 души. Бедствието е засегнало огромни територии в трите държави. Населението е поставено в риск от епидемии и глад. Вероятно броят на жертвите ще се увеличи. Според прогнозите, не се очертава подобряване на времето в следващите дни. От Червения кръст определят случващото се като една от най-тежките хуманитарни епидемии в региона от много години насам. ", "date": "2017.08.19", "title": "16 млн. души засегнати от наводнения в Индия, Бангладеш и Непал"}
