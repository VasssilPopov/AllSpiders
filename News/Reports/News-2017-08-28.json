{"url": "https://news.bg/world/boytsi-na-hizbula-i-siriyski-voenni-ubiti-pri-srazheniya-s-daesh.html", "text": "Най-малко 11 бойци на ливанската радикална шиитска групировка \"Хизбула\" и 8 сирийски военни са загинали при сражение с бойци на \"Ислямска държава\", предаде \"Ройтерс\".Боевете са се водили в Западен Каламун, на сирийско-ливанската граница. Това е съобщил лидерът на \"Хизбула\" Хасан Насрала. След продължила седмица битка, конвой на ДАЕШ е започнал да се изтегля от граничния район. Той е охраняван от сирийски военен ескорт. До там се стигна след сключено примирие между Ливан, \"Хизбула\" и местни крила на \"Ислямска държава\". ", "date": "2017.08.28", "title": "Бойци на \"Хизбула\" и сирийски военни убити при сражения с ДАЕШ"}
{"url": "https://news.bg/economics/darzhavata-iska-da-pridobie-dunarit.html", "text": "Министерството на икономиката започва активно дейност за придобиване на дружеството \"Дунарит\". Това съобщи министърът на икономиката Емил Караниколов пред журналисти. Той добави, че в момента се работи за изкупуване на всички кредити на дружеството с цел да не се поиска процедура по несъстоятелност или да не се започне продажба на активи.\"Основната ни цел е да се запази работата и дейността на завода и запазване на работниците, което гарантирам прд вас, че ще се случи\", увери Караниколов. По думите му това е извънредна мярка, отнасяща се само до \"Дунарит\" и тежкото състояние, в което е в момента дружеството.Проблемът на \"Дунарит\" идва от КТБ, каза министърът на икономиката. Относно финансовите ресурси Караниколов заяви, че дружествата към министерството на икономиката, са финанасово обезпечни и са на печалба. По думите му \"Дунарит\" към момента работи изключително добре и не се налага такава подкрепа.Проблем би било, ако евентуално започнат делата, които са по кредитите и изпълнителни производства - да почнат да се продават машини и съоражения. \"Няма да го допуснем\", заяви Караниколов.\"Ще направим всичко възможно да придобием това дружество, но си има процедури, на които абсолютно всеки може да се яви и съответно може да закупи това дружество. Въпросът е да гарантираме бъдещето на дружеството. Аз съм сигурен, че през министерството на икономиката и като принципал министерството ще гарантира запазване на дружеството\", добави министърът.Караниколов заяви, че са се срещнали със синдикатите и с управителя на \"Дунарит\". Тяхното мнение и позиция е, че трябва да се направи всичко, за да се запазят работните места и дейността на дружеството.На въпрос с кои по-големи кредитори се преговаря, Караниколов отговори че се работи с абсолютно всички. Относно какви по-конкретни стъпки са предприети министърът заяви, че към момента с изкупуване на кредитите, за да не се стигне до процедура по несъстоятелност или изкупуване на активите на \"Дунарит\". Около 67 млн. лв са дълговете, които са изискуеми, уточни той.Имаме уверение, че няма да се предприемат действия по отнемане на лиценза, допълни Караниколов. По думите му една от молбите му на днешната среща с управителя на дружеството е да даде възможност да бъде назначен прокурист с пълни права, което ще спре процедурата по отнемане на лиценза. На въпрос колко вземания са изкупени и на каква цена Караниколов посочи, че става въпрос за 40млн.лв.Караниколов припомни, че към момента управителните органи на \"Дунарит\" имат повдигнато обвинение, което съгласно българското законодателство, е дало основание да се предприемат действия за отнемане на лиценза за производство. Според Караниколов това би довело до много тежко състояние за дружеството и за целия военнопромишлен комплекс в България.Въпреки че от управителния орган са подали молба за освобождаване, те не могат да бъдат освободени, защото има обжалване, допълни министърът на икономиката.\"От 24 август има определение на съда, което отказва увеличаването на капитала, тоест новите акционери там не могат да влязат и съответно не могат да се предприемат действия за освобождаване на управителния орган\", уточни Караниколов. В такъв случай министерството на вътрешните работи действа в обвързана компетентност и трябва да предприемат действия за отнемане на лиценза за производство, каза още министърът. По думите на Караниколов това е недопустимо за целия военнопромишлен комплекс и министерството на икономиката няма да го допусне.", "date": "2017.08.28", "title": "Държавата иска да придобие \"Дунарит\""}
{"url": "https://news.bg/economics/povecheto-balgari-namirat-tol-sistemata-za-spravedliva-sochat-danni-na-galap.html", "text": "Повечето българи намират тол системата за справедлива. Според 63% е правилно тежкотоварните автомобили да плащат повече, 32% пък не го намират за разумно, а останалите се колебаят в отговора си. Това става ясно от социологически сондаж на \"Галъп интернешънъл\" сред 800 души в цялата страна.Хората са били анкетирани по телефона като това е било възложено от Агенция \"Пътна инфраструктура\".Три четвърти от отговорилите, твърдят, че имат информация за новата тол система, но 61% от тях не смятат, че тя не е много ясна.Твърдението, че превозните средства, които амортизират повече пътната настилка, трябва да плащат повече е подкрепено от 83% от анкетираните, а мнозинството от 73% са готови да подкрепят дори въвеждане на такси за тирове и извън магистралите.Според анализите от изследването има опасение, че евентуално поскъпване на преминаването на тежкотоварни автомобили по магистралите и останалите пътища ще доведе до затрудняване на бизнеса. Мнозинство от 59% се съгласяват, че новата система ще създаде трудности на бизнеса на превозвачите, а 73% се опасяват от поскъпване на превозите.Данните показват обичайните опасения при въвеждането на нови мерки и политики. Най-устойчивото сред тях очаквано е опасението от корупция - затова и твърдението \"Новата система ще ограничи корупцията\" не среща еднозначен обществен отговор и равни дялове от по 47% се съгласяват, или отхвърлят.Въпреки всичко, въвеждането на системата се смята за приближаване до европейския образец (73% са съгласни), а 66% вярват, че ще се повиши събираемостта на глобите. На този етап това са по-скоро обществени инстинкти, отколкото реално масово мнение, става ясно от данните на \"Галъп\".", "date": "2017.08.28", "title": "Повечето българи намират тол системата за справедлива, сочат данни на \"Галъп\""}
{"url": "https://news.bg/bulgaria/pozhar-plamna-i-v-selo-anevo.html", "text": "Пожар пламна и в сопотското село Анево. Сигналът за пожар, обхванал сухи треви, е постъпил в РСПБЗН - Сопот към 15.00 часа.Незабавно след сигнала към мястото са насочени седем противопожарни екипи.Няма пострадали, към момента няма и данни за застрашени къщи. Районът е заграден и са предприети действия по погасяване на огъня.По първоначални данни, пожарът е засегнал лозов масив, както и фургон, намиращ се в близост. Няма пострадали хора. Според информацията към момента, няма застрашени къщи.Припомняме, че пожарникари продължават да се борят със стихията в Кресненското дефиле. В село Влахи хората бяха евакуирани, за да са в безопасност. Има опасения, че пламъците могат да се разрастнат до селото. ", "date": "2017.08.28", "title": "Пожар пламна и в село Анево"}
{"url": "https://news.bg/bulgaria/postoyanen-arest-za-momcheto-obvineno-v-ubiystvoto-na-nikol.html", "text": "Обвиненият в убийството на 11-годишната Никол ученик, остава в ареста, съобщава БНР. Апелативният съд в Бургас реши Иван да остане за постоянно в ареста. Решението на съда не подлежи на обжалване.Родителите на 15-годишния Иван бяха в съда днес. Те коментираха пред общественото радио, че всичко е лъжа и измама. По думите на семейството момчето е невинно и няма никакви доказателства срещу него.Прокурорът по делото Хаджиев, потвърди, че вещи на Никол не са били открити у Иван. Момчето обаче е посочило на полицията контейнер за боклук, в който е изхвърлил телефона й.Ножът, с който е убито момичето, е бил открит пред асансьора, където беше намерено тялото. По оръжието има ДНК само на Никол и на Иван, посочи още прокурорът.Експертизи ще докажат психичното състояние на Иван, коментира още прокурорът. Досега Иван не е бил регистриран за други престъпления.Припомняме, че  в асансьор в бургаския квартал \"Меден рудник\" преди седмица. Момичето е било намушкао с нож във врата. Обвинен за убийството й е 15-годишният Иван, който живеел на 300 метра от мястото на инцидента.Първоначалната версия е, че децата са се скарали за това къде да пушат наргиле. По-рано днес в интервю пред медиите бащата на Никол заяви, че убийството на дъщеря му е било планирано. Той не вярвал да се е случило заради скандал за наргиле. ", "date": "2017.08.28", "title": "Постоянен арест за момчето, обвинено в убийството на Никол"}
{"url": "https://news.bg/regions/zhena-napadna-meditsinska-sestra-v-gorna-oryahovitsa.html", "text": "Пациентка нападнала медицинска сестра, съобщава БНР. Медицинска сестра от Спешната помощ в Горна Оряховица е била нападната от пациент по време на дежурството си.Инцидентът е станал вчера, след като жена е потърсила медицинска помощ в Спешния център в Горна Оряховица. Докато тя чакала дежурния екип, започнала да буйства, ругае и обижда медицинските служители.Пациентката изляла гнева си и атакувала медицинската сестра. Била я по лицето и я ритала. Пострадалата сестра е с лека телесна повреда.Срещу нападателката е образувано бързо полицейско производство. По данни на полицията тя е осъждана за кражби.", "date": "2017.08.28", "title": "Жена нападна медицинска сестра в Горна Оряховица"}
{"url": "https://news.bg/weather/zhalt-kod-za-dazhd-v-6-oblasti-za-vtornik.html", "text": "Жълт код за значителни валежи, придружени с гръмотевици е обявен в 6 области за вторник. Това съобщават от НИМХ на БАН. Кодът е в сила за областите Кърджали, Пазарджик, Пловдив, Смолян, Стара Загора и Хасково. Очакват се количества на валежите до 25-30 л/кв.м. около и след обяд. Максималните температури ще са между 20 и 25 градуса. Вечерта се очаква намаление на облачността. ", "date": "2017.08.28", "title": "Жълт код за дъжд в 6 области за вторник"}
{"url": "https://news.bg/health/s-unikalen-kod-proveryavame-deynostite-v-zdravnite-si-dosieta.html", "text": "От днес Здравната каса въвежда нова стъпка към електронното здравеопазване. Всеки гражданин ще може да провери дали отразените в личното му досие дейности действително са извършени, съобщават от БНР. Това ще се случва посредством въвеждане на уникален код.Всеки гражданин, който посети Районна здравноосигурителна каса по какъвто и да е повод, ще получи безплатно свой уникален номер за достъп до системата с електронното си медицинско досие, обясняват още от обществената медия.С тази стъпка НЗОК започва кампания за засилване на обществения контрол върху изразходваните средства от Касата за закупуване на медицински услуги в полза на пациентите.При констатиране на разминаване в данните, всеки може да подаде сигнал до Районната или Националната здравноосигурителна каса.Ще се извършват проверки от контролните органи и хората ще бъдат информирани за резултатите от тях. При установени нарушения или неточности ще има и корекции в електронните здравни досиета.", "date": "2017.08.28", "title": "С уникален код проверяваме дейностите в здравните си досиета"}
{"url": "https://news.bg/int-politics/tramp-smyata-da-otrezhe-vizite-po-programata-work-travel.html", "text": "Администрацията на Тръмп обмисля да намали програмите за обмен на чуждестранна работна ръка, съобщават от Wall Street Journal.Докладът е във връзка с нареждане на президента под  мотото \"Купете американско и наемете американци\" и цели преглеждане на имиграционните правила и практики в САЩ, за да се защитят американските работници.Инициативата включва някои програми, които са част от  визовата програма J-1 за обмен на работна ръка, както например и програмите за летен обмен, но това не включва образователния обмен, според доклада.Критиците на визовата програма твърдят, че се създава неоправдана конкуренция в САЩ между чужденци и граждани на САЩ, докато привържениците казват, че тя създава здравословен културен обмен.Докато  визовата програма J-1 е издадена със статут, то нейните вътрешни програми, като тези за au pair, са създадени от отделни администрации и могат да бъдат прекратени чрез изпълнителни действия. В България тази програма е известна под името \"Work & Travel\".Премахването на програмите за обмен не е единствената възможност за администрацията на Тръмп.Администрацията може вместо това да въведе допълнителни изисквания за кандидатите за програмата.Президентът Тръмп се смята за хардлайнер  по отношение на имиграцията и е поставил \"Америка на първо място\" в основата на своята администрация.Ако администрацията реши да намали програмите за обмен, това би било последното й действие за затягане на имиграционните правила в САЩТръмп заедно с Дейвид Пердю и Том Котън се обединяват по-рано този месец, за да въведат ново законодателство, целящо да ограничи законната имиграция в САЩ.", "date": "2017.08.28", "title": "Тръмп смята да отреже визите по програмата Work & Travel"}
{"url": "https://news.bg/regions/pozharite-v-kresnenskoto-defile-prodalzhavat.html", "text": "Пожарът в село Влахи продължава, усложни се обстановката основно заради вятъра, обясни министър Валентин Радев.Малко по-рано жителите на населеното място бяха евакуирани. Към момента няма засегнати къщи в селото.От селото бяха евакуирани общо 27 души, те бяха откарани на безопасно място.Обстановката в местността \"Скалата\" е по-спокойна, обяснява вътрешният министър.Министър Радев отново призова хората да бъдат много внимателни при боравене с огън, за да не възникват пожари.\"Държим постоянна връзка с премиера\", заяви вътрешният министър. В помощ на пожарникарите бяха изпратени хеликоптери, които на всеки две минути изсипват големи количества вода от водоема между селата Ощава и Скалата.В момента усилията на пожарникарите са насочени за опазване на Парк Пирин, уточни министър Валентин Радев. Той обясни, че се търси площадка, откъдето да бъде ограничен огънят.\"Възстановяваме режима на пълен контрол от полицията, която ще следи в селото да влизат хора само и единствено с разрешението на органите на реда\", допълни вътрешният министър.От изявлението на вътрешният министър стана ясно, че няма пострадали сред участващите в гасенето. Изпратените на място вертолетите ще работят до залез слънце, а пожарникарите са близо до огнищата. Радев изрази надежда, че те ще се справят скоро с огнената стихия.Областният управител на Благоевград Бисер Михайлов благодари за предложената от жителите на село Влахи помощ, но \" заради рязката смяна на ситуацията беше твърде опасно да влизат в селото да помагат на пожарникарите. Нашата цел е да защитим живота и здравето на хората\", обясни Бисер Михайлов.", "date": "2017.08.28", "title": "Пожарите в Кресненското дефиле продължават"}
{"url": "https://news.bg/world/germanskata-politsiya-izvarshva-aktsiya-sreshtu-zapodozreni-za-ubiystvo-na-levi.html", "text": "Германската полиция е нахлула в домовете и офисите на двама души, заподозрени в планирането на убийства на леви политици, съобщава БиБиСи.Двамата, един от които е полицай, не са доволни от политиката на правителството по отношение на бежанците и мигрантите, заявява федералната прокуратура.Те са съставили списък с цели, коментира прокуратурата, но към момента заподозрените не са арестувани.През 2015 г. канцлерът Ангела Меркел отвори границите на Германия за стотици хиляди мигранти и бежанци. Решението раздели страната, но Меркел в скорошно интервю коментира, че не съжалява.Заподозряният полицай работи в Лудвигслъст, в северна Германия, на около 150 км северозападно от Берлин.Двамата заподозрени се опасяват, че имиграционната политика на Германия ще доведе до атаки и ще навреди на страната.Те се разследват по подозрение за планиране на \"сериозно насилие, заплашващо държавата\", коментира прокуратурата. Добавя, че те са започнали да складират храна и боеприпаси.\"Обвиняемите виждат в кризата, от която се страхуват възможност, да заловят представители от левия на политически спектър и да ги убият с оръжията си\", допълват от офиса на федералния прокурор.Извършени са претърсвания в имоти, принадлежащи на хора, свързани с двамата заподозрени. ", "date": "2017.08.28", "title": "Германската полиция извършва акция срещу заподозрени за убийство на леви"}
{"url": "https://news.bg/int-politics/ubit-i-ranen-politsai-pri-antiteroristichna-operatsiya-v-dagestan.html", "text": "Най-малко един човек е загинал, а друг е бил ранен при антитерористична операция в руския размирен регион Дагестан, предаде ТАСС.И двамата са полицаи. По информация на Комитета за борба с тероризма, когато въоръжените лица са били призовани да се предадат, те са открили огън по органите на реда. По първоначална информация, нападателите са част от групировка, която стои зад терористични актове. Местни жители са били евакуирани по-рано от района, след съобщенията, че се готви такава операция. Тероризмът и подобни нападения срещу полицаи и военни са често явление в Дагестан, където предимно живеят мюсюлмани.", "date": "2017.08.28", "title": "Убит и ранен полицаи при антитерористична операция в Дагестан "}
{"url": "https://news.bg/int-politics/izrael-otnovo-skochi-na-iran.html", "text": "Израелският премиер Бенямин Нетаняху отново нападна остро Иран. Това стана по време на срещата му с генералния секретар на ООН Антониу Гутериш, предаде АП. По думите на премиера, Ислямската република се подготвя за ракетни атаки срещу страната. Техеран строи обекти в Сирия и Ливан за производство на ракети за прецизно насочване. Целта е да се атакува Израел, убеден е той. \"\", заяви премиерът.Той обаче не даде никакви доказателства в подкрепа на обвиненията си. Както е известно, двете държави отдавна са в обтегнати отношения. Иран редовно е обвиняван в подкрепа на тероризма. Също така в разговора си с Гутериш, Нетаняху критикува международния натиск срещу Израел. ", "date": "2017.08.28", "title": "Израел отново \"скочи\" на Иран"}
{"url": "https://news.bg/int-politics/velikobritaniya-iska-razgovori-za-badeshteto-es-parvo-iska-razvod.html", "text": "Британски официални лица пристигнаха в Брюксел, надявайки се да накарат ЕС да преговарят за общите връзки след Брекзит, но блокът отказва да стартира разговорите, преди да има сделка за излизането на Великобритания, съобщава Ройтерс.Третият кръг от разговори с Брекзит е повече от година, след като британците гласуваха в референдум за напускане на Европейския съюз.Главните преговарящи за Брекзит, Мишел Барние от ЕС и Дейвид Дейвис от Великобритания, обсъждат и проблема за бъдещата граница между Ирландия и Северна Ирландия в Обединеното кралство.\"Правата на гражданите, Ирландия и финансовото уреждане са приоритетни преди разговорите за бъдещето\", коментира след среща с Барние, Ги Верхофстад.Великобритания ще представи подробни доклади по въпроси, вариращи от митнически договорености до обмен на данни, което обаче е впускане в бъдещите отношения между Лондон и ЕС.Великобритания ще настоява блокът да покаже \"въображение\" и да говори за бъдещи връзки, а не просто за \"развод\".Британската опозиционна лейбъристка партия заявява, че Лондон ще остане на европейския единен пазар и митнически съюз за преходния период след Брекзит, предлагайки ясна алтернатива на политиката на премиера Тереза Мей.Министрите на Мей изключват всяка такава възможност, но политически документи на правителството, публикувани миналата седмица, показват, че Великобритания често се стреми да възпроизведе съществуващите договорености с ЕС.Британската и германската търговски камари заедно призоваха преговарящите в да започнат преговори за бъдещи търговски отношения и особено за митнически споразумения.Бавният напредък досега означава, че започване на разговори за ново споразумение с Великобритания през октомври е малко вероятно.ЕС и Великобритания се отдалечават доста, особено когато става въпрос за това колко Лондон трябва да плати за Брекзит, в отговор на предишните си ангажименти.Ирландия от своя страна съобщава днес, че голяма част от бъдещите споразумения за границата между Северна Ирландия и Ирландия биха могли да бъдат решени, преди преговорите за Брекзит да влязат в следващата фаза.Барние посочва, че иска ЕС и Великобритания да останат съюзници в борбата с тероризма, кибератаките и информационните войни.\"Факт е, че Съюзът от 27-те и Обединеното кралство ще трябва да обединят усилията си, за да се противопоставят на общите заплахи: сигурността на нашите граждани не може да бъде омаловажена\", коментира Барние пред френския всекидневник le Monde.", "date": "2017.08.28", "title": "Великобритания иска разговори за бъдещето, ЕС първо иска развод"}
{"url": "https://news.bg/tourism/vklyuchvat-hora-s-uvrezhdaniya-v-nov-savet-kam-ministerstvoto-na-turizma.html", "text": "Представители на хората с увреждания ще се включат в Съвета по законодателство към министъра на туризма.Неговото учредяване предстои. Това стана ясно след проведена среща между министъра на туризма Николина Ангелкова и представители на Център за Психологически Изследвания.Това съобщиха от пресцентъра на Министерство на туризма. \"\", заяви тя.Именно потърпевшите от недостъпна среда граждани могат да посочат проблемите, с които се сблъскват в ежедневието си, за да се набележат конкретни мерки в тяхна полза.Представителите на Център за Психологически Изследвания, който работи активно за нуждите на хората с увреждания, предложиха на министъра на туризма различни дейности, които да подпомогнат достигането на стандартите по Конвенцията на ОНН за правата на хората с увреждания.Те включват както анализирането на настоящата ситуация на всички обществени нива, така и реализиране на проучвания, които да очертаят параметрите на бъдеща стратегия за действие.", "date": "2017.08.28", "title": "Включват хора с увреждания в нов съвет към министерството на туризма "}
{"url": "https://news.bg/int-politics/merkel-i-makron-prizovavat-putin-i-poroshenko-za-primirie-v-ukrayna.html", "text": "Германският канцлер Ангела Меркел и френският президент Еманюел Макрон призоваха Русия и Украйна да увеличат усилията си за прилагане на крехкото споразумение за прекратяване на огъня в източна Украйна, съобщава Ройтерс.Меркел и Макрон заявиха, че са загрижени за ситуацията в Източна Украйна. Притеснени са, че няма подобрение и наблюдават внимателно положението. \"Настояваме президентът Путин и президентът Порошенко да спазват изцяло ангажиментите си, да подкрепят прекратяването на огъня по публичен и ясен начин и да гарантират, че са изпратени съответните инструкции до военните и местните сили\", заявяват Макрон и Меркел в съвместно изявление, издадено от Канцлерството в Берлин.Споразумението за прекратяване на огъня е подписано през февруари 2015 г. в столицата на Беларус в Минск, но не успя да сложи край на конфликта, в който загинаха около 10 000 души.", "date": "2017.08.28", "title": "Меркел и Макрон призовават Путин и Порошенко за примирие в Украйна"}
{"url": "https://news.bg/crime/6-mesetsa-uslovno-za-napadenieto-nad-meditsinska-sestra-v-gorna-oryahovitsa.html", "text": "Шест месеца условна присъда получи жената, нападнала медицинска сестра в Горна Оряховица, предаде bTV. Припомняме, че 53-годишната жена удари дежурна сестра в Спешното отделение на болницата.Инцидентът е станал вчера, след като жената е потърсила медицинска помощ заради внучето си, което имало рана на главата. Докато тя чакала дежурния екип, започнала да буйства, ругае и обижда медицинските служители.Пациентката изляла гнева си и атакувала медицинската сестра. Била я по лицето и я ритала. Пострадалата сестра е с лека телесна повреда.Извършителката, която е осъждана за хулиганство, твърди, че е ударила медицинската сестра без да иска.Според пострадалата медицинска сестра, подобни нападения са ежедневие в болницата. Всички пациенти искат да бъдат прегледани с предимство и пречат на медицинския екип да си върши работата. ", "date": "2017.08.28", "title": "6 месеца условно за нападението над медицинска сестра в Горна Оряховица"}
{"url": "https://news.bg/health/samo-edna-partida-yaychen-prah-e-zarazena-s-fipronil.html", "text": "На българския пазар няма данни за заразени с фипронил яйца. От БАБХ имат информация само за една партида яйчен прах от 500 кг., заразена с фрипронил, обясни пред БТВ д-р Камен Николов, директор на Областната дирекция на БАБХ - София-град.\"Яйцата са със срок на годност 28 дни, ние вече сме на 40-ия ден от кризата. Така че шансът да попаднат яйца на българския пазар е минимизиран\", смята Николов. Той обясни, че опасният яйчен прах бил използван за 25 тона сладолед и 9 тона майонеза. Цялото количество от тези продукти е са изтеглени и рискът е минимален, казва още Николов.По думите на директора на БАБХ София- град до края на седмицата ще се изясни какви количества са отишли на пазара, според него те не са големи.От края на миналата седмица текат проверки в три направления- всички складове, които получават стоки от целия ЕС, съдържащи яйца и яйчен прах, производителите на продукти, които влагат такива продукти, и всички производители на яйца и всички птицеферми за наличие и евентуална употреба на фипронил.Заразеният яйчен прах е дистрибутиран само в 2 производствени предприятия в България - за сладолед и майонеза, а в готовия продукт се влагат малки количества от опасния яйчен прах, освен това сладоледът и майонезата не са основни хранителни продукти, изтъква Николов.Експертът посочи, че заразеният прах е в много малки количества в готовия продукт, а за да има лош ефект върху здравето, човек трябва да приеме много голямо количество. \" За да се получи неблагоприятен ефект, трябва да изядете огромни количества всеки ден в продължение на дълго време. Не познавам човек, който да яде огромни количества майонеза или сладолед всеки ден\", посочи Николов.Припомняме, че петнадесет страни от ЕС, както и Хонконг и Швейцария, са получили яйца, замърсени с инсектицида фипронил. Европейската комисия ще проведе среща с министри и регулатори на 26 септември.Бе установено, че яйцата, идващи предимно от Холандия, съдържат вредни пестициди, забранени от ЕС за употреба в хранителната промишленост.", "date": "2017.08.28", "title": "Само една партида яйчен прах е заразена с фипронил"}
{"url": "https://news.bg/crime/balgarin-arestuvan-za-ubiystvo-v-london.html", "text": "Български гражданин е бил задържан в Лондон. Той е заподозрян в извършване на убийство.Арестът е бил извършен на 21 август, съобщиха от Министерството на външните работи (МВнР).Според регионални български медии става въпрос за мъж от Хасково, за който се твърди, че е убил свой съгражданин в английската столица.Българското посолство в Лондон е уведомено за случая. Тече следствие.", "date": "2017.08.28", "title": "Българин арестуван за убийство в Лондон"}
{"url": "https://news.bg/economics/nad-25-ot-veznite-po-pazarite-ne-otgovaryat-na-iziskvaniyata.html", "text": "От Държавната агенция за метрологичен и технически надзор (ДАМТН) са констатирали след извършени масирани проверки в цялата страна на хора, които използват везни при продажбата им на пазари, борси и временни пунктове, че над една четвърт от везните не отговарят на изискванията. Проверени са 392 търговски маси, на които са били използвани 424 везни.За 123 (29%) от инспектираните везни е установено, че не отговарят на законовите изисквания, като 90 от тези везни не са предназначени за търговски цели, защото не са от одобрен тип или не са с оценено съответствие.Останалите 33 несъответстващи везни били без валидни знаци за последваща проверка на средства за измерване в употреба, тъй като не им е извършена ежегодно изискуемата проверка.За установените нарушения са съставени 111 акта за установяване на административни нарушения, а в процедура за съставяне са още 8 акта.Очаква се наложените санкции да надхвърлят 10 хил. лв. Основна част от проверките са следствие на получени сигнали от граждани за дадени пазари и/или сезонни обекти.", "date": "2017.08.28", "title": "Над 25% от везните по пазарите не отговарят на изискванията"}
{"url": "https://news.bg/economics/shveytsariya-promenya-danachnoto-si-zakonodatelstvo.html", "text": "Швейцария променя правилата си в данъчното законодателство, съобщават от посолството на България в Берн до Изпълнителната агенция за насърчаване на малките и средните предприятия (ИАНМСП).Целта е да бъдат запознати българските компании и лица, които имат бизнес отношения с Швейцария.Изменя се начинът на изчисляване на гаранционната престиция на данъчно задължените лица, които нямат местоживеене или местоседалище в Швейцария.До момента тези лица са дължали при вписването си в ДДС регистъра гаранционна престиция, която се заплаща кеш или чрез издаване на банкова гаранция в Швейцария. Гаранцията е била в размер на минимум 5 000 и максимум 250 000 швейцарски франка.От 1 август 2017 година изчисляването на гаранционната престиция се прави:- 3% от очаквания облагаем оборот в страната (без износа);- Минимум 2 000 швейцарски франка;- Максимум 250 000 швейцарски франка.От 1 януари 2018 г. чуждестранните предприятия са задължени вече да плащат ДДС в Швейцария при реализиран годишен оборот от 100 000 швейцарски франка в световен мащаб, доколкото част от него е направена и в страната. До сега се изискваше оборотът от 100 000 швейцарски франка да бъде реализиран само в Швейцария.От 1 януари 2019 година и всички, които изпращат от чужбина за конфедерацията т.нар. малки пратки освободени от вносно мито, ще са задължени да плащат ДДС при достигане на сумата от най-малко 100 000 швейцарски франка за година.", "date": "2017.08.28", "title": "Швейцария променя данъчното си законодателство"}
{"url": "https://news.bg/crime/potushiha-nad-200-pozhara-v-poslednoto-denonoshtie.html", "text": "Над 200 пожара през изминалото денонощие са погасени. Три от тях са големи и изключително опасни, съобщава директорът на ГД \"Пожарна безопасност и защита на населението\" главен конисар Николов.Опасните пожари са на територията на Сливен и Шумен, които засегнаха десетки дка гори, в Невестино, Кюстендилско, където изгоряха 7 необитаеми къщи и плевни.Днес 600 души ще гасят пожари и ще работят на терен, обяснява Николов, това са пожарникари, военни, доброволци и най-вече горски служители.През изминалата нощ имало няколко много трудни ситуации. Най тежко било около разгорялото се огнище в посока Влахи. Там се наложило полицията да организира евакуиране на хората, но не се наложило населението да напусне селото, обяснява главен комисар Николов.Усилията са насочени основно към 2 сектора - така нареченият крив тунел и Скалата, където трябва да се направи голяма полоса, обяснява директорът на ГДНПБ. Другият сектор е посока Влахи където допълнително включваме булдозера, за да може, с направената вече просека да удържим пожара, добавя още той. До момента на работа на този пожар са направени 21 км просеки.Гората е в състояние, при което най-малката искра може да предизвика огромен пожар. През изминалата вечер силният вятър доведе до разрастване на едно от вътрешните огнища в периметъра на пожара и доведе до тези спешни мерки, разясни обстановката главен комисар Николов.Борбата със стихията в Мечкул ще продължи и днес с помощта на 250 души. Релефът там е много тежък и стръмен със скали и сипеи и силен наклон. Теренът е много труден, недостъпен, алпинисти огледаха мястото, но хеликоптерите помогнаха, поясни директорът на Югозападното предприятие Дамянов.Днес е изключително опасен ден, не палете огън на открито по никакъв повод - категоричен призив отправи главен комисар Николов.", "date": "2017.08.28", "title": "Потушиха над 200 пожара в последното денонощие"}
{"url": "https://news.bg/society/darzhavata-sluguvala-na-parite-ne-mozhela-da-zashtiti-detsata.html", "text": "Държавата е поставена в услуга на парите, тя не може адекватно да си изпълни функцията на защитник на обществения и здравния интерес на децата. Това алармира Павел Антонов от Гражданска инициатива \"България без дим\" пред БНР.Констатацията на Антонов е по повод инициативата на Министерството на здравеопазването за ограничаване на употребата на наргилета и растителни изделия за пушене след убийството на 11-годината Никол в Бургас, за което прокуратурата твърди, че е станало заради пушене на наргиле. \"Големият проблем, по който ние работим като инициатива вече от 7 години, е, че държавата и институциите у нас сякаш са безпомощни да се противопоставят на една обществена култура, която излага децата на зависимости, правят децата още в детска възраст клиенти на някакви вредни за тях бизнеси, и ние с това нещо сме се борили най-вече в полето на тютюнопушенето\", подчерта той.Според него в България голяма част от лекарското съсловие у нас, което по света е съюзник в битката срещу тютюнопушенето и зависимостите, пренебрегва тази опасност.\"Няма такова нещо никъде в развитите страни\", изтъкна Антонов.", "date": "2017.08.28", "title": "Държавата слугувала на парите, не можела да защити децата"}
{"url": "https://news.bg/regions/otnovo-pozhar-v-stolichniya-hotel-marinela.html", "text": "Пожар е пламнал в столичния петзвезден хотел \"Маринела\", бившият \"Кемпински\"По първоначална информация гори ресторантска част, която в момента е в ремонт.Екипи на \"Пожарна безопасност\" вече са изпратени на мястото.Към момента няма информация дали пожара е умишлен палеж или инцидент.Припомняме, че преди близо месец в бившия хотел \"Кимпински\" отново имаше пожар. Тогава горя подземно помощение в сградата. Пострадали от обгазяване бяха две жени.  ", "date": "2017.08.28", "title": "Отново пожар в столичния хотел Маринела"}
{"url": "https://news.bg/economics/btpp-dovolni-ot-tendentsiite-za-namalyavane-na-administrativnata-tezhest.html", "text": "Хубаво е, че има тенденции за намаляване на административната тежест. Това коментира председателят на Българската търговско-промишлена палата (БТПП) Цветан Симеонов за мерките на кабинета за намаляване на административната тежест.Той призова за баланс при премахване на административните бариери, за да не се отвори пътя за некоректни фирми.Тези мерки на управлението се подкрепяли от палатата. До преди години, по думите му, административната тежест е била пречка номер едно пред бизнеса.Симеонов отново алармира за проблема с квалифицирана работна ръка пред инвеститорите.Повечето фирми се ориентирали към въвеждане на иновации.Не спираме да бомбандираме правителството с предложения, подчерта Цветан Симеонов. ", "date": "2017.08.28", "title": "БТПП доволни от тенденциите за намаляване на административната тежест"}
{"url": "https://news.bg/economics/ogromen-rast-na-prihodite-ot-prodazhbi-na-100-te-nay-barzo-rastyashti-firmi.html", "text": "Среден ръст от 146% на приходите от продажби през 2016 г. спрямо 2015 г. на първите 100 най-бързо растящи фирми показва класацията на Българската търговско-промишлена палата (БТПП) Топ 100.Това е 19-тото годишно класиране, което БТПП прави само на базата на обективни и съпоставими данни от финансовите отчети. Участват общо 6 400 фирми от всички области в страната, които произвеждат 82% от БВП.Сред фирмите с най-голяма динамика в оборотите на първо място е търговията - дял от 36% в първата стотица.18% от най-бързо развиващите се фирми са от сферата на услугите. Строителството има 10% дял сред първите 100 фирми, като спрямо предходното издание на класацията се вижда спад - тогава 25% от класираните са били строителни компании.Като цяло според БТПП темповете на развитие на сектора зависят много от обществените поръчки и ангажираността както на големите, така и на по-малки компании.Фирмите от транспортния сектор имат 9% дял в тази класация - в миналогодишното издание е 4%. Забелязват се добри тенденции в сектора като цяло, според БТПП.Новините отново са добри от българската икономика, отчете председателят на палатата Цветан Симеонов. Според него няма по-добър магнит за инвеститорите от печалбите на конкурентите в дадена държава.От промишлеността най-застъпени сред първите 100 фирми по изменение на приходите от продажби са производството на машини и оборудване, химическата индустрия и хранително-вкусовата промишленост. Това са традиционно добре развити сектори у нас, но и с добри конкурентни позиции спрямо чуждестранните фирми, разчитащи както на износа, така и на вътрешния пазар.В класирането по изменение на печалбата през 2016-а спрямо 2015-а първите 50 фирми постигат среден ръст от 359%. Средната им печалба за 2016 г. е 3,7 милиона лева като най-ниската е 202 хиляди лева, а най-високата - 36 милиона лева.Класацията по регионален принцип показва, че големите регионални различия продължават. Най-големите фирми от Югозападния район правят 7 пъти повече приходи от тези в Северозападния район. На второ място като район, при който са концентрирани фирмите с най-големи обороти, е Северният централен. Той изпреварва по приходи Североизточния регион, който миналата година бе на второ място. Класираните фирми в Северния централен район са от различни индустрии - производство на биодизел, храни, санитарна керамика. На трето място по реализирани обеми от първите 10 фирми е Североизточния регион -главно под влияние на химическата индустрия.Методологията на ТОП 100 включва само нефинансови предприятия, приключили 2016 г. с печалба и приходи от продажби над 100 хил. лв. през 2015 г. В обработката на данните са участвали ученици от търговската гимназия, които бяха отличени от Цветан Симеонов.", "date": "2017.08.28", "title": "Огромен ръст на приходите от продажби на 100-те най-бързо растящи фирми"}
{"url": "https://news.bg/education/na-maturata-pishat-po-ralitsa-na-slaveykov.html", "text": "Зрелостниците днес пишат по откъс от поемата \"Ралица\" на Пенчо Слвейков. Те трябва да разработят есе или литературно интерпретативно съчинение. Този модул носи общо 30 точки. В теста са включени още 40 въпроса в два модула - първите 30, от които със затворени отговори, а останалите 10 с отворени.Темата беше генерирана от представителят на Българската национална телевизия Красимир Дамянов, тази сутрин към 6:15 часа в МОН.Изпитният вариант за теста за държавния зрелостен изпит по български език и литература за сесията август-септември 2017 г. бе генериран от възможни 11 718 750 комбинации. Днес след 15:30 ч. на интернет страницата на министерството ще бъде публикуван тестът и верните отговори към него. ", "date": "2017.08.28", "title": "На матурата пишат по \"Ралица\" на Славейков"}
{"url": "https://news.bg/energy/zapochva-stroezhat-na-natsionalnoto-hranilishte-za-radioaktivni-otpadatsi.html", "text": "Министърът на енергетиката Теменужка Петкова ще даде начало на изграждане на Националното хранилище за ниско- и средноактивни радиоактивни отпадъци, съобщават от енергийното ведомство.Проектът се реализира от Държавното предприятие \"Радиоактивни отпадъци\" със средства от Международен фонд \"Козлодуй\" чрез Европейската банка за възстановяване и развитие.Символичният старт на строителството ще бъде даден утре (29 август) на площадка \"Радиана\", намираща се в зоната на АЕЦ \"Козлодуй\".", "date": "2017.08.28", "title": "Започва строежът на Националното хранилище за радиоактивни отпадъци"}
{"url": "https://news.bg/disasters/evakuirat-hora-zaradi-golyam-gorski-pozhar-na-gratskiya-o-zakintos.html", "text": "Ситуацията на гръцкия остров Закинтос е критична заради бушуващ голям горски пожар, съобщават гръцките медии.Започнала е евакуация на местни жители, след като пламъците са стигнали до дворовете на къщите.Гасенето се затруднява от силни ветрове. Изпепелени са огромни площи с горска растителност.Най-силно е засегнато селището Мариес. Въпреки настояването на властите много жители са отказали да напуснат домовете си, като са заявили, че искат да участват в потушаването на пожара.", "date": "2017.08.28", "title": "Евакуират хора заради голям горски пожар на гръцкия о. Закинтос"}
{"url": "https://news.bg/education/ekipi-poseshtavat-detsata-otpadnali-ot-obrazovatelnata-sistema.html", "text": "От 1 септември екипи от експерти от различни институции ще посещават домовете на деца, които са отпаднали от образователната система или такива, които са застрашени от отпадане от образователната система, съобщава БНР.Екипите по приобщаване ще са съставени от експерти от училищата, представители на МОН, полицаи, социални работници и медиатори.Припомняме, че решението беше взето от Министерски съвет в началото на миналия месец. Целта на екипите е съвместна координирана работа на институциите по отношение на приобщаването на децата обратно в образователната система, обясни пред обществената медия заместник-министърът по образованието Деница Сачева.Тя изтъкна активната работа в тази посока и обясни, че откакто министрите са взели решението са създадени 1103 екипа в цялата страна. Такива екипи има във всяка община, а в тях ще работят над 11600 души.Сачева спомена и, че се разработва нов информационен продукт, който вече е тестван и ще бъде представен пред медиите в края на тази седмица или в началото на следващата.Първите отчети на междуведомствените екипи се очакват в края на месец октомври, поясни заместник-министърът.Тя изтъкна и някои от комплексните мерки, които ще бъдат взети, за да се върнат тези деца в образователната система - социални услуги, към които децата могат да бъдат насочвани, помощи в натура за бедните семейства, пренасочване от парични помощи към родителите към такси за детска градина, когато това е необходимо.Сачева наблегна, че освен стимули ще има и санкции. \"С колегите от Министерството на труда и социалната политика вече сме разработили промени в Правилника по Закона за социално подпомагане и Правилника за Закона за семейни помощи за деца, където сме обвързали много по-сериозно получаването на тези помощи с посещението на училище\", изтъкна заместник-министъра.Деница Сачева коментира пред националното радио и продължаващото напрежение в  Според нея случая трябва д бъде прекратен, защото уронва престижа на гимназията. Тя смята, че директорът на СМГ Антони Стоянов не може да се справи със ситуацията, така че отговорното поведение на директора е да подаде оставка.Личните предположения на заместник - министъра по образованието са, че до края на седмицата ще бъде взето решението по този случай.", "date": "2017.08.28", "title": "Екипи посещават децата, отпаднали от образователната система"}
{"url": "https://news.bg/world/meditsinsko-litse-ubilo-nay-malko-84-patsienti-v-germaniya.html", "text": "Медик, който е бил осъден за убийството на пациенти в Германия чрез предозиране на лекарства за сърце, се смята, че е убил най-малко 84-ма души, като истинският размер на убийтвата би могъл да е и по-голям, съобщиха разследващи, цитирани от \"Асошиейтед прес\".Нилс Хьогел е бил осъден през 2015 г. за две убийства и два опита за убийство в клиника в северозападния германски град Делменхорст. Но от прокуратурата отдавна бяха заявили, че смятат, че той е убил повече хора, като през миналата година говореха за най-малко 43-ма души.Престъпленията излязоха наяве, след като Хьогел беше осъден за опит за убийство за друг случай. Впоследствие властите са разследвали стотици смъртни случаи, ексхумирайки тела на бивши пациенти в Делменхорст и намиращия се в близост Олденбург.Шефът на полицията в Олденбург заяви днес, че властите вече са открили доказателства за 84 убийства в допълнение към онези, за които Хьогел е бил осъден. Броят на действителните убийства вероятно е по-висок, защото някои жертви са били кремирани, което прави невъзможно събирането на доказателства.\"84 убийства... ни оставят безмълвни\", посочи полицейският началник.", "date": "2017.08.28", "title": "Медицинско лице убило най-малко 84 пациенти в Германия"}
{"url": "https://news.bg/society/veganite-nastoyavat-za-totalna-zabrana-na-kozhoderskata-industriya-u-nas.html", "text": "Тотална забрана на \"кожодерската\" индустрия в България. Това искане отправи председателят на Българския вегански съюз Никола Донев на пресконференция.Донев допълни, че предстои техен протест на 31 август пред земеделското министерство. В подкрепа на техните искания са организирани протести и пред българските посолства във Виена, Лондон и Рим.Повод за пресконференцията е скандалната според тях поправка на Министерството на земеделието и храните (МЗХ) на Наредба 2 от 2009 г. По думите на Донев, тази поправка ще включи инвазивен вид, каквато е американската норка, в позволените за отглеждане животни. От сдружението смятат това за екокатастрофа и го приемат като заплаха за хората, заради случаи с избягали американски норки в Северна Гърция, които са нахапали деца.Животновъдната индустрия е най-отговорна за замърсяването на планетата, смята Донев.Владислав Иванов от сдружението сподели, че в днешно време не е нужно да убиваме животните, за да оцеляваме. Иванов заяви, че 60% от болестите са свързани с консумирането на месо, яйца и мляко.\"Трябва да спрем да делим животните на домашни любимци и на храна\", настоя Иванов.Емил Димов, който е културист, сподели, че е веган от 2 години и след свое проучване е установил, че веганството дава атлетичност и здраве.Никола Донев сподели, че сред техните бъдещи планове са изграждане на сграда на сдружението, веган квартал, веган селище и създаване на политическа партия. Дейността на съюза е главно да информира обществото за правата на животните, карнизма и екологичните вреди, причинени от животновъдната индустрия.", "date": "2017.08.28", "title": "Веганите настояват за тотална забрана на кожодерската индустрия у нас"}
{"url": "https://news.bg/crime/evakuiraha-zhitelite-na-selo-vlahi.html", "text": "Евакуацията на хората от село Влахи е приключила. Властите са евакуирали от селото 27 души. Те са изведени със съдействието на полицейски служители.Пожарникарите продължават да гасят пожара в Кресненското дефиле. Силите на екипите са съсредоточени в овладяването на пожара и недопускане на разрастването му към селото.Жителите на село Влахи бяха евакуирани, заради опасността пожарът в местността да се разрасне. От появилия се силен вятър, огънят се разраства в посока селото и застрашава животът и здравето на хората.Това е причината и екипите, които гасяха стихията, да бъдат изтеглени на безопасни места, за да могат да се прегрупират, обясни главен инспектор Добри Тонков.По думите на областния управител на Благоевград Бисер Михайлов с негова заповед е разпоредено да започне евакуация на жителите на село Влахи.Направен е списък на жителите на село Влахи и по първоначална информация те бяха около 19 души, една част от тях са постоянно живущи, други имат там вили и къщи, в които ходят в почивните дни, поясни главен комисар Николай Хаджиев, директор на ОДМВР -Благоевград.\"За нас приоритет е спасяването на човешките животи и запазването на живота на жителите на селото\", заяви Михайлов. Той предполага, че ще срещнат съпротива от част от жителите на селото, както беше от изминалите дни в Ощава и Сенокос.Хаджиев е категоричен, че се беше наложило, дори и принудително хората щяха да бъдат изведени и евакуирани, за да са в безопасност.", "date": "2017.08.28", "title": "Евакуираха жителите на село Влахи"}
{"url": "https://news.bg/press/razpolagat-kameri-po-granitsata-sas-sarbiya-broyat-na-studentite-u-nas-e-razdut-otlagat-elektronnite-lichni-karti.html", "text": "Вестниците в понеделник съобщават за разполагане на термовизионни камери по границата със Сърбия.\"МВР ще cпиpа тpафикa на бежанци пpез западната ни гpаница, кaто поcтави теpмовизионни кaмеpи и по бpаздата cъc Съpбия. С тaкива вече cе извъpшва наблюдение по гpаницата c Тypция. Теpмовизионните кaмеpи ще бъдат pазположени в землищата на cелата Кyделин, Балей, Коcово, Ребpово, Киpяево и Подгоpе. Тpябва да cа c виcокa pезолюция и лазеpни далекомеpи c обcег минимyм 10 км, cтава яcно от общеcтвена поpъчкa за близо 5 млн. лв...\" - в. \"24 часа\".\"Северната част на границата със Сърбия - от Брегово до Драгоман, ще бъде обхваната от автоматизирана система за наблюдение с термовизионни камери. Това се разбира от обществена поръчка, обявена от МВР, която е с прогнозна стойност 4.89 млн. лв. (без ДДС), като финансирането идва от европейския фонд \"Вътрешна сигурност\". Елементите от системата за наблюдение ще бъда изградени в зоната за отговорност на граничните управления в Брегово и Драгоман. Системата трябва да осигури непрекъснато наблюдение на границата, откриване на признаци за подготвящо се нарушение, откриване и проследяване на хора и автомобили, извършили незаконно преминаване на границата и т.н. От поръчката се разбира, че термовизионните камери ще бъдат разположени в землищата на селата Куделин, Балей, Косово, Раброво, Киряево и Подгоре. Камерите трябва да са с висока резолюция и лазерни далекомери с обсег минимум 10 км. Според статистиката на МВР от началото на годината до края на юли 2017 г. при влизане в страната са задържани 504 души. 441 от тях са хванати на границата с Турция, като 351 на самата \"зелена\" граница и 90 на ГКПП. За същия период на изхода на държавната граница са задържани 1930 души (230 без регистрация от български органи), от които 1743 са хванати \"на зелена граница\" и 187 на ГКПП. 1 684 са хванатите на границата със Сърбия, а от тях 60 са на ГКПП. Числата сочат, че на излизане от България през Сърбия се залавят над три пъти повече хора, отколкото на влизане през Турция, при положения, че на западната граница няма ограда, а голяма част от нея не е покрита и от камери...\" - в. \"Дневник\".Висшето образование и приемът в университетите също са тематичните акценти. Вестниците цитират по темата проф. Иван Илчев.\"Много от xоpата, които влизат на втоpо и тpето клacиpане, нямат интелеĸтyален кaпацитет, за да завъpшат\", заяви пpед Нова тв пpоф. Иван Илчев, бивш pеĸтоp но Софийcкия yнивеpcитет. За поpедна година почти вcички yнивеpcитети y наc cа пpинyдени да yдължат пpиема на cтyденти и да пpавят четвъpто, че някои и пето клаcиpане. Пpичината - незаети меcта в почти вcички виcши yчебни заведения...\" - в. \"24 часа\".\"Университетите дават завишени бройки за приема си. България обаче няма нужда от толкова много висшисти, особено в някои области. Много от хората, които влизат на второ и трето класиране, нямат интелектуален капацитет, за да завършат. Така че системата е сбъркана, започна да се поправя през последните години и се надявам, че след няколко години ще има резултати\", коментира проф. Илчев...\" - в. \"Сега\".\"Системата е сбъркана, започна да се поправя през последните години и се надявам, че след няколко години ще има резултати, коментира той. За поредна година почти всички университети у нас са принудени да удължат приема на студенти и да правят четвърто, че някои и пето класиране. Причината - незаети места в почти всички висши учебни заведения. Притеснителните данни от тази година видяхме и миналата година, виждаме и тази, а специалности, които доскоро бяха цел на хиляди кандидат-студенти, днес могат да се окажат повече от достъпни. Когато се заговори за образование и образователна система, много често се спекулира от политици и медии, но място за спекулации няма, каза проф. Илчев. \"Образованието е много консервативна система и трудно се променя. Необходимо е време. То зависи и страшно много от политиката\", коментира още той...\" - в. \"Стандарт\".Вестниците отделят място и на възобновените протести в Асеновград.\"Само около 150 души се включиха в поредния протест срещу беззаконието в циганската махала в Асеновград... Протестиращите се насочиха по пътя Асеновград-Смолян, където шествието, предвождано от гайдари блокира за десетина минути движението в района на разклона за Асеновата крепост. Протестът бе поредният, който се организира след инцидента от края на месец юни, при който група цигани нападнаха деца от отбора по гребане, трениращи на язовир \"40-те извора\". 11 души от местната махала \"Лозница\" бяха задържани за побоя и чакат в ареста делото по случая. Протестиращите настояват за бързо развитие на съдебните процеси на задържаните за нападението цигани, както и законите да важат еднакво за всички. Йордан Тодоров заяви, че има резерви, че нещо ще се промени, след като в циганската махала в града бе открито ново районно управление...\" - в. \"Стандарт\".\"Протестиращите под Асеновата крепост декларираха, че дават последен шанс на властимащите за мирен диалог Ромите в квартал \"Лозница\" в Асеновград и региона чакат покана за втората национална кръгла маса по проблемите на малцинствата у нас, която ще се проведе през септември в града под Асеновата крепост. На първия форум на тема \"Образование и трудова заетост \" единственият представител на ромите бил членът на Националния съвет за сътрудничество по етническите и интеграционните въпроси Асен Колев, но той така и не успял да вземе думата...\" - в. \"Труд\".\"Протестът идва след като в града бяха взети мерки за намаляване на напрежението между българи и роми. В четвъртък засерия от срещи в града бяха вицепремиерът Валери Симеонов, вътрешният министър Валентин Радев и омбудсманът Мая Манолова. Недоволството в града избухна след инцидент в края на юни, при който група роми се биха с деца - гребци, трениращи на язовир \"40-те извора\". Имаше ранени и от двете страни. В пика на напрежението градът бе поставен буквално под полицейска обада. Още тогава в града два пъти дойде вицепремиерът Валери Симеонов. Заедно с кмета на Асеновград д-р Емил Караиванов бяха оповестени спешни мерки за потушаване на етническото напрежение и въвеждане на ред и законност. Първата от тях беше проверка на незаконното строителство в ромската махала Лозница и премахване на постройки. В две акции общината събори досега 26 постройки. Друга мярка беше откриването на постоянна полицейска приемна на територията на махалата. Тя бе открита в четвъртък в присъствието на Валери Симеонов и Валентин Радев, който отказа да реже лентата, заяви, че не се радва и призова населението да намали престъпните прояви, за да не се харчат излишни пари от властите в тази посока.Сред най-първите и веднага изпълнени обещания беше забраната за плуване в язовир \" 40-те извора\" и...в градския фонтан в центъра на Асеновград. На тренировките на гребците има полицейска охрана.Според инициативния комитет, оглавяван неформално от Йордан Тодоров, баща на две от децата, пострадали в побоя, мерките нито са достатъчни, нито променят ситуацията. Хората се съмняват, че в махалата наистина се събарят къщи, а не допълнителни стопански постройки. Регистрацията на населението в момента ги кара да мислят, че властите просто узаконяват престоя на дошлите в последните години. Опити да се възстановят протестите бяха направени в последните две недели, но участието беше много слабо...\" - в. \"Сега\".Всекидневниците съобщават също, че въвеждането на за електронни лични карти се отлага.\"Въвеждането на електронни лични карти - такива, които да съдържат електронна идентичност се отлага за 2019 година. Това съобщава вестник \"Сега\" в броя си от понеделник. За поредното отлагане на документите с чип се разбира от преходните и заключителни разпоредби на проекта за Закон за МВР, внесен от Министерския съвет в парламента на 22 август. Първоначално предишното правителство на Бойко Борисов беше поел ангажимет електронните документи да станат реалност от началото на 2018 г., след като не успя да се справи с тази задача до 1 януари 2017 г...\" - в. \"Дневник\".\"В мотивите към законопроекта се напомня, че съществува \"правна възможност при желание на заявителя личните карти, паспортите на българските граждани, както и разрешителните за пребиваване на чужденци да съдържат данни и удостоверения за електронна идентичност и квалифициран електронен подпис\". След това се посочва, че до началото на 2018 г. няма да бъде обезпечено изграждането на техническата инфраструктура и затова срокът се удължава с една година. През февруари 2016 г. МВР обяви обществена поръчка за \"изграждане, поддръжка и експлоатация на централизирана система за персонализиране на български лични документи\" за сума от 484 223 300 лв. Две седмици по-късно ведомството я прекрати заради високата цена. През май същата година беше приет дългоочакваният Закон за електронната идентификация. По лично настояване на зам.-председателя на ГЕРБ Цветан Цветанов обаче от него отпадна разпоредбата за вграждане на чипове в личните карти. Тогава управляващите обещаха да уредят въпроса в Закона за българските лични документи. В него беше записано, че новият срок е януари 2018 година...\" - в. \"Сега\".", "date": "2017.08.28", "title": "Разполагат камери по границата със Сърбия, броят на студентите у нас е раздут, отлагат електронните лични карти..."}
{"url": "https://news.bg/int-politics/putin-se-sreshta-dnes-s-orban-v-budapeshta.html", "text": "Руският президент Владимир Путин днес ще се срещне с унгарския премиер Виктор Орбан в Будапеща, предаде агенция \"Новости\".Путин ще присъства на откриването на световното първенство по джудо, в унгарската столица, съобщава пресслужбата на Кремъл.В края на май Путин и Орбан обсъдиха по телефона доставката на два реактора от \"Росатом\" за унгарската АЕЦ \"Пакш\", напомня \"Новости\".Близостта на Орбан с Кремъл породи брожение в унгарското общество. Той е упрекван, че иска да отклони страната от европейския й път в полза на интересите на Русия.", "date": "2017.08.28", "title": "Путин се среща днес с Орбан в Будапеща "}
{"url": "https://news.bg/int-politics/rahoy-prizova-katalunya-da-otmeni-referenduma-za-nezavisimost.html", "text": "Испанският премиер Мариано Рахой призова правителството на Каталуня да отмени насрочения за 1 октомври референдум за независимост.Референдум за отделяне от Испания е последното, което сега би искало обществото в Каталуня, посочи Рахой пред форум на Народната партия, чийто председател е той.Припомняме,  от 17 август шокираха местните хора.По думите му, каталунските политици трябва да се откажат от плановете за отделяне, от разделението и радикалността.", "date": "2017.08.28", "title": "Рахой призова Каталуня да отмени референдума за независимост"}
{"url": "https://news.bg/bulgaria/slantse-i-polah-na-esen-prez-sedmitsata.html", "text": "Седмицата започва със слънце и температури над 30 градуса в понеделник, но полъхът на есента ще се усети през следващите дни.Във вторник се очаква променливо време с превалявания. През следващите дни облаците ще се разсеят и към четвъртък отново ще бъде слънчево с дневни температури около 27 градуса.През уикенда ще има заоблачаване, но не се очаква промяна в максималните температури.Нощите обаче ще стават по-хладни. Седмицата започва с минимални температури около 18 градуса, а към средата й те ще достигнат стойности от 12-13 градуса.", "date": "2017.08.28", "title": "Слънце и полъх на есен през седмицата"}
{"url": "https://news.bg/bulgaria/dnes-e-denyat-na-13-te-poimenni-bezsmartni-balgari.html", "text": "Фондация \"Безсмъртни българи\" и Общество \"Път на Мъдростта\" днес отбелязват Деня на 13-те поименни безсмъртни българи с чествания в цялата страна.По инициатива на богослова Ваклуш Толев този ден е отбелязан за първи път през 1993 г. в град Варна.\"Историята ни има основание да се утвърди един Ден на безсмъртните българи, който ще бъде българският социален учебник на приложна отговорност и национална доблест\", призовава авторът на идеята.Той нарежда сред най-достойните 13 българи Цар Борис Ш - Обединителя, Кхан Аспарух - Основателя, Княз Борис - Покръстителя, Цар Симеон - Просветителя, Свети Климент Охридски - Азбучника, Свети Иоан Рилски - Покровителя, Свети Патриарх Евтимий - Мистика воин, Отец Паисий - Будителя, Васил Левски - Иконата на българската свобода, Баба Тонка - Майката на безстрашието, Княз Александър Батенберг - Съединителя, Пенчо Славейков - Прозрението на българския гений, Ванче Михайлов - Воина на оскърбените българи.Днес поклонения ще се състоят в:София - от 19:00 ч. в Борисовата градина пред барелефа на Цар Борис.Пловдив - от 12:30 ч. пред паметника на цар Борис ІІІ.Варна - от 17:00 ч. пред паметната плоча на Цар Борис ІІІ-Обединител.Велики Преслав - от 18:30 ч. пред стелата на 13-те безсмъртни българи.Видин - от 17:00 ч. ще бъдат поднесени цветя пред паметника на цар Симеон Велики.Хасково - ще бъдат поднесени цветя пред бюста на Васил Левски.Денят на 13-те поименни безсмъртни българи се отбелязва също и в Стара Загора, Велико Търново, Чирпан, Смолян, Пазарджик, Добрич и други градове.", "date": "2017.08.28", "title": "Днес е Денят на   13-те поименни безсмъртни българи"}
{"url": "https://news.bg/int-politics/izrael-sklyuchi-sdelka-za-oshte-17-iztrebitelya-f-35.html", "text": "Израел завърши успешно сделката с компанията Lockheed Martin за закупуване на нови 17 изтребителя F-35, съобщи изданието \"The Times of Israel\" с позоваване на израелското министерство на отбраната. Така самолетите от този вид стават общо 50.Израел вече има пет многоцелеви изтребителя F-35, а оставащите 45 ще бъдат получени на малки партиди в рамките на следващите няколко години.Решението на разширяване на ескадрилата с още 17 изтребителя беше взето през ноември 2016 г., но преговорите с американската страна продължиха 9 месеца.Очаква се първоначално договорените 33 самолета да бъдат доставени на израелската армия до 2021 г., а допълнителните 17 - до декември 2014 г.", "date": "2017.08.28", "title": "Израел сключи сделка за още 17 изтребителя F-35 "}
{"url": "https://news.bg/int-politics/sasht-ne-priemat-zamrazyavane-na-konflikta-v-donbas.html", "text": "Изглежда Русия смята да се примири със санкциите, но да запази съществуващото положение на Донбас, заяви специалният представител на САЩ за Украйна Кърт Волкър в интервю за \"The Financial Times\".\"Не мисля, че това може да донесе нещо добро. Ситуацията, при която Русия замразява своите дипломатически и икономически отношения, явно не е това, което тя би искала.\" - коментира Волкър.По думите му, в момента конфликтът в Източна Украйна се изостря.\"Докато не предприемем нещо, ситуацията ще се влошава\", отбеляза американският представител.Той прогнозира, че докато не се намери изход от украинския конфликт, отношенията между САЩ и Русия няма да се подобрят.Волкър коментира, че е възможно САЩ да доставят летални оръжия на украинската страна, но решението може да вземе само президентът.", "date": "2017.08.28", "title": "САЩ не приемат замразяване на конфликта в Донбас "}
{"url": "https://news.bg/int-politics/makron-nastoya-pred-erdogan-da-osvobodi-frenski-zhurnalist.html", "text": "Френският президент Еманюел Макрон е поискал от турския си колега Реджеп Тайип Ердоган бързо освобождаване на френския журналист Лю Бюро, който беше задържан в Турция на 26 юли, съобщава \"Франс прес\".Двамата държавни глави са разговаряли по телефона.Макрон и Ердоган са се разбрали контактите да продължат и на министерско равнище, за да бъде намерено положително решение във възможно най-кратки срокове.Адвокатът на журналиста уточни, че турските власти в петък са отхвърлили молба за освобождаването му. Молбата е била отправена в началото на август до съдията, обвинил и пратил 27-годишния мъж в ареста по подозрения в принадлежност \"към въоръжена терористична организация\".В четвъртък в Париж беше организиран митинг в подкрепа на журналиста, а подписка за неговото освобождаване събра близо 28 000 подписа.Лю Бюро, който е независим журналист, който е работил за телевизионните канали ТВ5 Монд и Арте, беше задържан на 26 юли на границата между Ирак и Турция, след като у него били намерени снимки, на които той е заедно със сирийски кюрдски бойци от \"Отрядите за народна защита\", които Анкара разглежда като терористична организация.", "date": "2017.08.28", "title": "Макрон настоя пред Ердоган да освободи френски журналист"}
{"url": "https://news.bg/world/v-ispaniya-zadarzhaha-balgarin-za-krazhba-na-medni-trabi.html", "text": "Българин е арестуван в Испания след като откраднал 700 кг медни тръби от домове в източните испански градове Теулада, Морайра и Бениса, предаде Дарик радио.Според испанската медия RTN, крадецът се е представял за обществен работник.38-годишният мъж е причинил щети за 20 хиляди евро.Разследването на полицията разкрива, че той е успял да измами местните хора, като е носел във фалшива униформа на общински служител. Той е проучвал домовете, където по-късно е извършвал кражбите.Мъжът е рязал медните тръби, без да изключва подаването на газ, което е създавало риск от експлозия.При един от набезите му е бил заловен от собственик на имот, но се е измъкнал представяйки се за служител, изпратен от общината по работа.След няколко инцидента властите са успели да получат негова снимка от охранителна камера. С нея служители на полицията са обиколили местните пунктове за вторични суровини, където тръбите са били продавани.На един от тях, където мъжът е продал голямо количество тръби, полицията е успяла да го идентифицира чрез допълнителни записи от охранителни камери. Испанската страна се е свързала с българските власти, които са съдействали за залавянето му.По-късно мъжът е бил открит в дома си в град Теулада и е задържан. Предстои съдебен процес.", "date": "2017.08.28", "title": "В Испания задържаха българин за кражба на медни тръби"}
{"url": "https://news.bg/disasters/vodolazi-otkriha-ostankite-na-vsichki-moryatsi-ot-katastrofiraliya-us-razrushitel.html", "text": "Водолази са открили останките на всички 10 моряци, които изчезнаха, след като американският разрушител \"Джон С. Маккейн\" се сблъска с петролен танкер край бреговете на Сингапур през миналата седмица, съобщиха от американските военноморски сили, цитирани от \"Асошиейтед прес\".Водолази издирваха моряците в наводнените отделения на разрушителя в продължение на дни, след като повреденият кораб беше откаран в пристанище в Сингапур.При катастрофата беше пробит корпусът на разрушителя, като бяха наводнени каютите на екипажа, както и машинни и комуникационни отделения.Командирът на 7-ми военноморски флот на САЩ, който е базиран в Япония, беше уволнен през миналата седмица, след като поредица от произшествия през тази година повдигнаха въпроси за неговите действия. Отстраняването на вицеадмирал Джоузеф Аукоин е рядко уволнение на високопоставен офицер по оперативни причини.Жертвите са на възраст между 20 и 39 години и са от 8 американски щата.", "date": "2017.08.28", "title": "Водолази откриха останките на всички моряци от катастрофиралия US разрушител"}
{"url": "https://news.bg/comments/butaforen-li-e-sayuzat-rusiya-kitay.html", "text": "На 9 юни Руската федерация и Китайската народна република (КНР) приеха Индия и Пакистан за пълноправни членове на Шанхайската организация за сътрудничество (ШОС).Символът е силен: съюзът между Москва и Пекин изглежда толкова здрав, че е в състояние да обедини воюващи братя и да събере 40% от световното население в незападна международна организация.Но доколко стабилен e този съюз? Няма ли риск да се разпръсне на парчета в Централна Азия, където китайският президент Си Цзинпин възнамерява да трасира \"нов път на коприната\", точно посред сферата на влияние на Русия? Няма ли да се препъне в икономическото и демографското неравенство на партньорите? Зад фасадата се появяват няколко пукнатини, пише в свой анализ френският вестник La Tribune.Обща визия за международните отношенияСлед напрежението и сближаването на царисткия и комунистическия период китайско-руските отношения бързо се нормализираха. През 1996г. двете държави сключиха стратегическо партньорство, а през 2001г. подписаха договор за приятелство, който излага общата им визия за международните отношения : държавният суверенитет трябва да бъде старателно зачитан, решенията на Съвета за сигурност на ООН трябва да бъдат прилагани буквално, a всяка страна има право да развива свой собствен модел на развитие. И накрая, през 2004 г. двете държави разрешиха териториалните си спорове.Политическата съгласуваност e оправдана, когато има за цел да се противопостави на американската хегемония. По този начин американските военни намеси в Косово (1999 г.) и Ирак (2003) бяха денонсирани от Пекин и Москва като атаки срещу държавния суверенитет.За тези две сили това означава да се предотврати всяка намеса в Тайван, Северна Корея, Кавказ или Украйна. В Съвета за сигурност на Организацията на обединените нации Русия редовно може да разчита на Китай: от 2007г. насам Пекин е използвал седем пъти правото си на вето в СС на ООН.По същия начин двете държави подкрепиха близки линии по иранската ядрена програма, гражданската война в Сирия или дори международния ислямистки тероризъм. Неотдавна символичните жестове бяха силни: през май 2014 г., в разгара на украинската криза, президентът на Руската федерация отиде в Шанхай, a председателят на Китайската народна република (КНР) междувременно участва в честването на 70-годишнината от Победата над нацистка Германия във Втората световна война, в Москва на 8 май 2015 г. В рамките на международните форуми, алиансът изглежда стабилен.Шанхайската организация за сътрудничество - солидарност в сигурносттаОсноваването на ШОС през 2001 г. задава рамката на алианса по отношение на сигурността. Русия и Китай обединяват около себе си бившите съветски републики в Централна Азия и днешните основни азиатски актьори.Партньорите искат да се противопоставят на цветните революции в Централна Азия, да възпрат американското присъствие в региона, в Афганистан и Близкия изток и да постигнат затварянето на въздушните бази в Узбекистан и Киргизстан, след срещата на върха на ШОС в Астана през 2005 година.Сътрудничеството е най-напреднало във военната област. През 2005г., 2007г., 2009г., 2010г. и това лято в Балтийско море, Китай и Русия, под егидата на ШОС, извършиха мащабни военноморски учения под името \"Мисия за мир\".Сътрудничеството е особено интензивно и в областта на въоръжаването. След 1989г., вследствие на последователните западни санкции срещу репресиите на площад Тянанмън, Китай прибягна до износа на руски оръжия. Така през 90-те години Китай представляваше 50% от пазарите за износ на руски оръжия.През 2005 г., след съвместните маневри \"Мисия за мир \", Китай поръча много руски изтребители и транспортни самолети. В областта на ракетите Китай също редовно се е запасявал с руска промишленост, макар че Индия наскоро го детронира като първи вносител на руски оръжия.Ново икономическо сътрудничествоОт дълго време икономическият обмен e слабото място на отношенията между Русия и Китай. Но от началото на 2010 г. Китай се превърна във водещ икономически партньор на Русия, така че двете държави си поставиха за цел да увеличат търговията си от 90 милиарда долара годишно на 200 милиона.Търговията не е много разнообразна за Русия: 80% от износа й за Китай се състои от въглеводороди. Въпреки това, поради постоянни ценови несъответствия и нежелание от страна на руската страна, изграждането на газопроводи и нефтопроводи е значително забавено.Едва през 2010 г. Русия отвори първия си нефтопровод в Китай, а през 2014 г. проекта за газопровода \"Силата на Сибир\" придоби по-ясни очертания. Пекин и Москва след това подписаха споразумение за доставка на газ от 38 млн. кубически метра годишно от 2018 г., на обща прогнозна стойност от 400 млрд. долара за период от 30 години.Във финансовата област Китай и Русия се опитват да развият чрез банката BRICS (Бразилия, Русия, Индия, Китай, Южна Африка) алтернативна на западните финансови пазари банкова и финансова система . Икономическият съюз всъщност е слаб, защото икономическото неравенство между партньорите го възпрепятства.Съюз, подкопаван от структурно напрежениеМоже ли китайско-руският съюз да се противопостави на обединената сила на американци и европейци? Нищо не може да се каже със сигурност, защото партньорството е изправено пред няколко структурни препятствия.Геополитическите визии на двамата партньори далеч не са съгласувани. Русия понастоящем води т.нар. \"политика на свършения факт\", насочена към преразглеждане на балансите в Европа и Близкия изток. Китай, междувременно, се явява по-консервативен и по-загрижен да пощади дори и агресивните Съединени щати на Доналд Тръмп.По въпроса за присъединяването на Крим, Китай не подкрепи активно Русия, тъй като тя отвори пробив в общия фронт между двете държави за защита на принципа на ненамесата.Нещо повече, в Централна Азия, Русия вижда в Китай съперник, така че перспективите за бъдещето на Шанхайската организация за сътрудничество /ШОС/ могат да се разминат значително. Разширяването на обхвата на икономическите компетенции на ШОС е желано от Пекин, най-вече за да увеличи влиянието си чрез предложения нов път на коприната. Това е, което плаши най-много Москва.За да намали тежестта на Китай в организацията, Русия подкрепи кандидатурата на Индия и Пакистан. Зад видимото единство се крият доказани съперничества.Във военната област Москва не се колебае да предостави оборудване на съперниците на Китай в региона (Индия, Виетнам и др.). И Москва все повече обръща внимание на прехвърлянето на напреднали технологии в Китай.През 2004 г. руските власти блокираха износа на изтребители Су-35 и бомбардировачи Ту-22М за Китай, в знак на протест срещу нарушаване на лицензa за сглобяване на изтребители Су-27СК под местното наименование Шенян J- 11. С една дума, Русия се страхува от китайски копия.В икономическо отношение Русия не желае да бъде част от смелата китайска \"перестройка\". Държавните власти власти се опитват да ограничат китайските инвестиции в Русия. Така през 2002 г. китайската компания China National Petroleum Corporation, която е придобила руската компания Slavneft, е била отхвърлена от руските власти.Накратко, голяма доза несигурност тегне над бъдещето на този съюз. До каква степен солидарността между Китай и Русия ще може да се противопостави на администрацията на Тръмп? Докато руската икономика е толкова малко диверсифицирана, би ли могло икономическото сътрудничество, структурирано от проекта \"Силата на Сибир\", да бъде на висотата на военното сътрудничество и медийните символи?Ако сградата на китайско-руския съюз изглежда солидна отвън, то тя е много крехка отвътре.", "date": "2017.08.28", "title": "Бутафорен ли е съюзът Русия-Китай "}
{"url": "https://news.bg/politics/ikonomikata-ni-shtyala-da-postrada-ako-se-priemat-predlozheniyata-na-makron.html", "text": "Ако предложенията на Макрон бъдат приети едно към едно, цялата българска икономика ще пострада, включително и много български работници.Това заяви в ефира на БТВ зам.-председателят на ДСБ Радан Кънев относно визитата на френския президент Еманюел Макрон у нас и директивата за командироване на работници в ЕС.Кънев допълни, че българският интерес е да се търси компромисно решение. Той е на мнение, че позицията на Борисов, която е била по-резервирана, е по-отговорна, отколкото тази на президента Румен Радев, който \"кой знае защо даде безрезервна подкрепа\".Имаме интерес български работници да бъдат командировани във Франция, смята Кънев.\"Нищо не се случи\", каза Кънев по повод изминалите 100 дни на кабинета \"Борисов 3\".По отношение на политиката с Македония, може би това е единствената сфера, където българското правителство се справи добре, уточни Кънев.Не трябва да допускаме да се говори за нашето председателство и да се \"пакетира\" Македония в съмнителното шаблонно понятие \"Западни Балкани\", заяви още Кънев.", "date": "2017.08.28", "title": "Икономиката ни щяла да пострада, ако се приемат предложенията на Макрон"}
{"url": "https://news.bg/crime/vzriviha-bankomat-v-stolichniya-mladost-zadignaha-nad-80-bona.html", "text": "Банкомат е бил взривен с столичния квартал \"Младост\" през нощта.По първоначална инфорация, откраднати са над 80 хил. лева, съобщи БНР.Банкоматът е бил в блок 25 в квартала и е взривен с бутилки със сгъстен въздух, уточняват от МВР.Около 10 хил. лева са се разпилели край блока, като полицията ги е оградила, за да се избегнат \"апетити\". Извършителите се издирват.Сигналът е получен в МВР около 4 часа.", "date": "2017.08.28", "title": "Взривиха банкомат в столичния \"Младост\", задигнаха над 80 бона"}
{"url": "https://news.bg/crime/bashtata-na-ubitata-nikol-ne-vyarva-na-versiyata-na-prokuraturata.html", "text": "Убийството на дъщеря ми е било планирано. Това заяви в ефира на Нова телевизия Любомир Йончев, бащата на убитото 11-годишно момиче в Бургас.Йончев смята, че е нямало никакъв скандал между дъщеря му Никол и 15-годишния Иван. Той разказа, че по бутона за спешни случаи в асансьора, където е убита Никол, е имало кръв. Бащата предполага, че детето е натиснало бутона, но той не е бил свързан с централата.\"Влизат в асансьора, той я блъска, стигат до 6-ия етаж и тогава той се е опитал да ѝ вземе телефона\", допълва Йончев. Успява да го отмъкне и тогава е звъннал от неговия мобилен на нейния, уточнява бащата.Във връзка с версията на прокуратурата, че е имало скандал къде децата да пушат наргиле, бащата е на мнение, че едва ли Никол би отишла до кв. \"Меден рудник\", за да пуши наргиле. Йончев каза, че е знаел, че детето му е опитвало да пуши наргиле.Явно е трябвало да се случи трагедията с Никол, \"за да обърне здравният министър внимание\", заяви бащата.Блокът, в който живее обвиненият в убийството, се намира на 300 метра от мястото на инцидента, каза Йончев. Така той си е осигурил алиби като го видят негови съседи непосредствено след инцидента.\"Логиката е такава - намушква, взима ѝ раницата и телефона и отива пред тях\", каза Йончев.Той допълни, че Иван е абсолютно адекватен. Традиция в България е човек да помете хора и след това да го изкарат болен, заяви Любомир Йончев.Справедливото наказание според Йончев е доживотен затвор, без обжалване, но дори и това е малко.", "date": "2017.08.28", "title": "Бащата на убитата Никол не вярва на версията на прокуратурата"}
{"url": "https://news.bg/crime/ekstremalna-opasnost-ot-pozhari-v-12-oblasti.html", "text": "Екстремален индекс за опасност от пожари е в сила за 12 области от страната. Това предупреждават от Националния институт по метеорология и хидрология (НИМХ) към БАН.Областите, за които важи предупреждението, са Видин, Монтана, Враца, Плевен, Ловеч, Велико Търново, Габрово, Добрич, Стара Загора, Пловдив, Пазарджик и Благоевград.В останалата част от страната рискът от възникване на пожари също е много голям.", "date": "2017.08.28", "title": "Екстремална опасност от пожари в 12 области"}
{"url": "https://news.bg/politics/savetvat-borisov-da-vnimava-s-mazhkite-tseluvki-pri-ofitsialni-sreshti.html", "text": "Господата политици да внимават с мъжките целувки при официалните политически срещи. Прекалената фамилиарност в този вид срещи е нож с две остриета.Така имидж консултантът проф. Любомир Стойков коментира в сутрешния блок на БиТиВи проявената близост между премиера Борисов и френския президент Еманюел Макрон при посещението му у нас през миналата седмица.Стойков посочи, че шегите и хумора на Борисов не са изненада, а тенденцията на \"политтейнмънт\" (съединяване на политика с развлечението) се наблюдава не от вчера на политическата сцена.\"Силвио Берлускони например харесва подобно поведение, смята се, че разчупва преградите на студения протокол. Но не може и да пренебрегнем разликите в културата - ние харесваме по-късата дистанция\", добави експертът.Мария Конакчиева, говорител на Френския културен институт, е категорична, че политическият протокол се променя.\"Не може да изискваме вече толкова строги правила. Във Франция например нямаше никакъв отклик за това, там говорят за мадам Макрон като посланик на големите френски марки, които са ѝ дадени да представя Франция по света\", коментира тя.По повод дрехите Стойков посочи, че би разкритикувал само дължината на роклите на Брижит Макрон и добави, че апликацията на гърдите ѝ не е била най-добрият избор.", "date": "2017.08.28", "title": "Съветват Борисов да внимава с мъжките целувки при официални срещи"}
{"url": "https://news.bg/politics/komandirovanite-nashi-rabotnitsi-po-evrodirektivata-bili-samo-14-hil-dushi.html", "text": "Директивата касае само сънародниците ни, които са командировани в чужбина, а не всички българи, които са си намерили работа извън България.Това уточни външният министър Екатерина Захариева в сутрешния блок на Нова телевизия във връзка с евродирективата за командировани работници.Тя допълни, че по директивата за командироването, като изключим транспортните служители, от България в цяла Европа работят около 14 000 души.\"Нека да не си мислят хората, че това ще засегне всички, които имат работа в Европа\", каза Захариева. Тя уточни, че в България има около 3 500 чужденци по тази директива. По думите ѝ, идеята на директивата е да се защитят правата на тези, които работят, така че те да имат равни условия в другите държави.\"Получихме подкрепа от Франция за т. нар. \"чакалня\" - първата стъпка пред пълноправното членство в Еврозоната до края на година\", заяви Захариева.В България Макрон е казал, че не иска да има повече разделение между Западна и Източна Европа, между стари и нови членки на ЕС и че България е изпълнила всички критерии и е заслужила да бъде в ERM2 (\"чакалнята\", б. р.).Захариева допълни още, че еврозоната означавала по-ниски лихви, стабилност и сигурност за инвестициите.Тя подчерта, че още през 2011 г. държавата ни е изпълнила критериите за Шенген. За съжаление все още не сме в Шенген, каза Захариева.\"Ние искаме да сме в ядрото на ЕС\", добави външният ни министър.", "date": "2017.08.28", "title": "Командированите наши работници по евродирективата били само 14 хил. души"}
{"url": "https://news.bg/crime/gradski-reys-se-blasna-v-elektricheski-stalb-v-plovdiv.html", "text": "Автобус от градския транспорт се е ударил в електрически стълб в Пловдив.Пострадал е шофьорът на автобуса, който е пътувал към гаража рано сутринта около 6 ч., съобщава БиТиВи.Най-вероятно на водача му е прилошало. Пътници не е имало по време на катастрофата.Инцидентът е станал на възлово кръгово кръстовище на \"Цар Симеон\" и \"Недялка Шилева\".", "date": "2017.08.28", "title": "Градски рейс се блъсна в електрически стълб в Пловдив"}
{"url": "https://news.bg/health/plastmasata-bila-po-opasna-ot-mazuta-v-moreto-tvardyat-vlastite.html", "text": "Пластмасата е по-опасна от мазута в морето. Това твърди директорът на РИОСВ-Бургас Тонка Атанасова след поредния сигнал за замърсяване на плажовете по Южното Черноморие - в Бургас и Созопол.Атанасова е категорична, че \"Морска администрация\" трябва да затегне контрола над корабите.\"Това не е разлив и мазутът ще се самоизчисти\", каза още шефът на екоинспекцията пред Нова телевизия.От Регионалната здравна инспекция пък увериха, че мазутът не бил опасен за здравето и може да предизвика алергични реакции само при малки деца, но ако не бъде премахнат бързо от кожата.", "date": "2017.08.28", "title": "Пластмасата била по-опасна от мазута в морето, твърдят властите"}
{"url": "https://news.bg/world/kola-bomba-eksplodira-na-pazar-v-bagdad-desetki-zaginali.html", "text": "Кола бомба избухна насред оживен пазар в източната част на иракската столица Багдад, избивайки най-малко 12 души, съобщиха иракските власти, цитирани от \"Асошиейтед прес\".Уточнява се, че натъпканата с експлозиви кола е избухнала на пазара \"Джамила\" в шиитския квартал \"Садр сити\".Ранени са били и други 28 души, като броят на жертвите се очаква да нарасне.В района се е издигал гъст черен дим, като хората са се разбягали панически.\"Това беше гръмотевична експлозия\", свидетелства 35-годишният Хюсеин Кадим, който е бил ранен в десния крак, като допълва: \"Изглежда, че положението със сигурността все още е неконтролируемо и се страхувам, че ще има още подобни атентати.\"Най-малко един войник е бил евакуиран от мястото на взрива, което е било отцепено от силите за сигурност.Терористичната групировка ДАЕШ (\"Ислямска държава\") бързо е поела отговорност за кървавата баня в изявление онлайн. Сунитските екстремисти разглеждат шиитите като вероотстъпници, като населените предимно с шиити райони са основни мишени за ДАЕШ.", "date": "2017.08.28", "title": "Кола бомба експлодира на пазар в Багдад, десетки загинали"}
{"url": "https://news.bg/crime/vlak-pregazi-zhena-v-haskovsko-selo.html", "text": "Влак е прегазил възрастна жена, която е починала на място, съобщава Дарик радио.Трагедията се е разиграла тази сутрин в хасковското село Ябълково при транзитното преминаване на композицията Свиленград - София през гара Ябълково.Машинистът е подал звуков сигнал, след като е видял жената на релсите.Случаят се разследва.", "date": "2017.08.28", "title": "Влак прегази жена в хасковско село"}
{"url": "https://news.bg/health/bebe-rekordyor-se-rodi-v-stara-zagora.html", "text": "Бебе с тегло 5, 340 грама се роди в старозагорската болница \"Тракия \". Момиченцето е високо цели 60 сантиметра. С рекордния си ръст детенцето става най-голямото бебе, което се е раждало в болницата от откриването й през 2009 г. насам, обяснява завеждащия отделение д-р Калина Пиперкова.Оказва се, че раждането на толкова голямо бебе е много рисковано. Като причина за безпроблемното раждане на майката на рекордно едрото дете се сочи професионализма от страна на дежурните лекари - акушер-гинекологът д-р Татяна Гидикова и педиатърът д-р Мила Кантарджиева.Родилката е постъпила в отделението вечерта на 20 август с добър общ статус и желание да роди по нормален път - така, както е родила и първото си дете преди 4 години - тогава с тегло 3,760 кг.Седмица след раждането майката и бебето бяха изписани в отлично здравословно състояние и вече са в дома си в Стара Загора, съобщават от болницата.Новороденото момиченце би рекорда на, родилото се през февруари 2014 година отново в АГ-отделението на Болница \"Тракия\",  момченце с тегло 5,190 кг и ръст 54 см.", "date": "2017.08.28", "title": "Бебе-рекордьор се роди в Стара Загора"}
{"url": "https://news.bg/tourism/privlichame-chuzhdi-turisti-s-poshtenska-marka-ukrasena-s-rilskiya-manastir-i-kazanlashkata-grobnitsa.html", "text": "Казанлъшка гробница и Рилският манастир украсяват най-новата пощенска марка на тема \"2017 Международна година на устойчивия туризъм за развитие\", съобщават от Министерството на транспорта.\"Човек може да обиколи света с разглеждането на една колекция от пощенски марки. Прекрасното издание пред нас обаче, има друга цел - да покаже богатството на българската история от Античността и Средновековието и да привлече хора от цял свят да видят образците на нашата култура и архитектура\", каза по време на церемонията заместник-министърът на транспорта Димитър Геновски.По думите му, художникът Татяна Узунова е изобразила на марката едни от най-разпознаваемите символи на българската история.Заместник-министърът припомни, че темата за туризма навлиза в българското маркоиздаване още в средата на 20 век. Той изрази убеждение, че най-новата пощенска марка ще обиколи колекциите на филателистите по света и ще украсява писмата, които изпращаме до нашите роднини и приятели в чужбина.\"Това е чудесно вдъхновение за много хора да включат България в своите пътувания\", увери в заключение Геновски.", "date": "2017.08.28", "title": "Привличаме чужди туристи с пощенска марка, украсена с Рилския манастир и Казанлъшката гробница"}
{"url": "https://news.bg/int-politics/germaniya-i-egipet-sklyuchiha-sdelka-za-spirane-na-migrantite.html", "text": "Германия обяви, че е постигнала споразумение с Египет за спиране на потока от мигранти от арабската страна, което е част от по-широкия напън на Берлин да отблъсне вълните от мигранти, които предизвикаха политическо напрежение в страната, съобщава \"Ройтерс\".Пристигането в Германия на около 1 млн. мигранти през последните две години, основно от Сирия и Ирак, предизвика дълбоки разцепления в консервативната партия на Меркел и се превърна в една от основните теми в предизборната кампания преди парламентарните избори на 24 септември.Меркел и Европейският съюз вече сключиха споразумение за мигрантите с Турция за ограничаване на потока от Близкия изток, а говорителят на канцлерката посочи, че споразумението с Египет \"ще се бори с нелегалната миграция и престъпната контрабанда на хора\".\"Съгласно това споразумение са налице редица мерки за политическа и икономическа подкрепа, за да може да се постигне по-добра атмосфера и по-добри условия на живот за бежанците в Египет\", посочи говорителят Щефен Зайберт на редовна правителствена пресконференция в Берлин.\"Заедно ще създадем център за работни места, миграция и реинтеграция\", добави той.Този център ще бъде в Египет, която е транзитна страна за мигранти, които се опитват да достигнат до Европа.", "date": "2017.08.28", "title": "Германия и Египет сключиха сделка за спиране на мигрантите"}
{"url": "https://news.bg/int-politics/rusiya-se-uchi-v-cherveno-more-i-prashta-podvodnitsi-v-sredizemno.html", "text": "Корабът за борба с подводници \"Вицеадмирал Кулаков\" е провел учение в Червено море, съобщава руското министерство на отбраната.Кораб на Северния флот е провел учение за операции по проверка на подозрителен кораб за анти-терористични дейности. Проведена е тренировка за освобождаване на превзет кораб и инспектиране на плавателни съдове.Корабът е проведен в Червено море през Суецкия канал, с цел да гарантира сигурността на цивилното корабоплаване в Аденския залив.Също така две от най-новите дизелови-електрически подводници \"Колпино\" и \"Велики Новгород\" от Черноморския руски флот са пристигнали в Средиземно море.Предвижда се подводниците да са част от постоянния флот в Средиземно море.", "date": "2017.08.28", "title": "Русия се учи в Червено море и праща подводници в Средиземно "}
{"url": "https://news.bg/society/lokaliziran-e-pozharat-v-selo-anevo.html", "text": "Пожарът край полигона на ВМЗ - Сопот е локализиран. Това съобщи Агенция \"Фокус\", като цитира инпс. Цвятко Дешев, говорител на Пожарната в Пловдив.\" обясни той.Припомняме, че по-рано днес пожар пламна и в сопотското село Анево. Сигналът постъпи в РСПБЗН - Сопот към 15.00 часа.Пожарникари продължават да се борят със стихията в Кресненското дефиле. В село Влахи хората бяха евакуирани, за да са в безопасност. Има опасения, че пламъците могат да се разрастнат до селото.", "date": "2017.08.28", "title": "Локализиран е пожарът в село Анево"}
{"url": "https://news.bg/disasters/30-000-dushi-v-hyustan-se-nuzhdayat-ot-podslon.html", "text": "Около 30 000 жители на Хюстън, щата Тексас, ще се нуждаят от подслон, предадоха световните информационни агенции.Припомняме, че градът бе връхлетян тези дни от разрушителния ураган Харви. Потвърдена бе смъртта на най-малко 8 души, а други 2000 души бяха спасени от екипите. Прогнозите за следващите дни са лоши. Очакват се ново влошаване на времето и проливни дъждове. Ураганът бе определен като един от най-тежките, удряли страната за последното десетилетие. По сила и разрушения той е сравняван с Катрина. ", "date": "2017.08.28", "title": "30 000 души в Хюстън се нуждаят от подслон "}
{"url": "https://news.bg/education/iskat-ostavkata-na-direktora-na-smg-zaradi-dopusnati-nerednosti.html", "text": "Оставката на директора на на Софийската математическа гимназия Антони Стоянов е искана не заради ескалирането на напрежението след скандала с уволнението на учителката по математика Петя Тодорова, както съобщи Министерството на образованието. Причините всъщност са констатирани нарушения при проверката през юли, съобщи \"Дума\". Както стана ясно по-рано, МОН започна процедура за дисциплинарно наказание на Стоянов. Това съобщи началникът на регионалното управление на образованието Ваня Кастрева.В срок до 3 дни Стоянов трябва да даде писмени обяснения за сериозните нарушения, които били 15, съобщи Кастрева. Констатирано е, че не е изпълнен учебният план за обучението по музика на петокласниците; Педсъветът взимал решения, които не са в правомощията му; имало нарушения при воденето на Книгата за регистриране на заповеди на директора. Дори има записани ученици, без да са приложени оригиналите на удостоверението за завършен начален етап, каза Кастрева.В РУО е получена подписка от 707 бивши и настоящи ученици на СМГ и други заинтересовани лица, че авторитарното поведение на Стоянов и липсата му на желание за диалог са крайно неприемливи. Според родители протестът в СМГ е не само заради уволнението на Тодорова, но и заради няколко млади учители, на които Стоянов не е подновил договорите. Това било проява на гражданското общество, според тях.Констатираните нарушения са например, че в дневника учител не е записал отсъствия, обясни самият Стоянов пред БиТиВи вчера. Той няма намерение да подава оставка, тъй като няма за какво. Според него, уволнената учителка Тодорова наистина е подписала неправомерен протокол за класиране в състезанието \"Кенгуру\", който ощетява учениците от СМГ.Протестират няколко учители и родители около Тодорова и настоятелството, но 95% от учителите на СМГ не мислят като тях, заяви Стоянов и добави, че досега ги е възпирал да се намесят, но вече не може да ги удържа.Пред телевизията учителката каза, че никога не е делила на мои и твои. \"Не разбирам как член на национална комисия може да лобира за дадено училище, дори училището, в което работи\", обяснява още Тодорова.", "date": "2017.08.28", "title": "Искат оставката на директора на СМГ заради допуснати нередности"}
