{"url": "https://news.bg/world/google-blokira-iranski-akaunti.html", "text": "Компанията Google блокира акаунти в платформата YouTube, свързани с Иран. Акаунтите били използвани за разпространение на дезинформация онлайн.Търсачката установила съвместно с фирма за киберсигурност, че въпросните акаунти са част от кампания за влияние, стартирала още през месец януари 2017 година.\"Идентифицирахме и закрихме известен брой акаунти, свързани с ГИРИ (Държавната радио и телевизионна компания на Иран), които са скрили, че имат връзка помежду си\", заяви Кен Уокър, вицепрезидент на Гугъл, цитирано от БНТ.Операциите, извършвани от закритите акаунти, нарушавали условията за ползване на компанията. Tакова съдържание нямало място в услугите на Google, категоричен е Уокър.Припомняме, по-рано тази седмица социалните мрежи Facebook и Twitter също блокираха акаунти, за които се твърди, че имат връзка с властите в Техеран.", "date": "2018.08.23", "title": "Google блокира ирански акаунти"}
{"url": "https://news.bg/crime/namaliha-prisadata-na-anita-meyzer.html", "text": "С решение на Апелативния съд във Варна присъдата на подсъдимата за причиняване по непредпазливост смъртта на съпруга си и за подкуп Анита Ж., призната за виновна от Варненския окръжен съд, е изменена.Присъдата на първата съдебна инстанция е била намалена на 3 години лишаване от свобода за престъплението.За предложения подкуп на полицейски служител Апелативният съд е намалил  наказанието й на 2 години лишаване от свобода и глоба в размер на 4000 лева.След групиране на двете наказания състав на Апелативния съд е наложил най-тежкото от двете, а именно - 3 години лишаване от свобода при първоначален общ затворнически режим, като е присъединена и глобата в размер на 4000 лева.Мярката за неотклонение \"парична гаранция \" в размер на 5000 лева остава.Апелативният съд също е намалил размера на присъденото обезщетение на майката на починалия съпруг на Анита от 150 000 лева на 100 000 лева. Искът за над 100 000 лева е бил отхвърлен.Подсъдимата Анита Желева е осъдена да заплати в полза на държавата 2435 лв. за направени разноски по делото.Решението може да се обжалва или протестира пред Върховния касационен съд в 15-дневен срок.Припомняме, вчера, 22 август, се появиха публикации, че Анита Мейзер ще участва този септември в реалити шоу, придружена от двама униформени полицейски служители.От Министерството на правосъдието (МП) разпространиха становище, че От Министерството допълват и че при тях не е постъпвала молба или искане от страна на телевизионното предаване във връзка с участие на миската.От Пресцентъра на МВР отказаха да дадат информация дали техни служители ще имат участие в предаването заедно с Мейзер.", "date": "2018.08.23", "title": "Намалиха присъдата на Анита Мейзер"}
{"url": "https://news.bg/int-economics/v-kaliforniya-ima-885-225-doma-inctva-milioneri.html", "text": "САЩ е страната с най-много милионери в света.В САЩ има 7.1 милиона домакинства, които имат активи на стойност 1 милион долара или повече. Това показват данни от oнлaйн плaтфopмaтa НоwМuсh, която показва къде в света има най-много милионери, пише money.bg. САЩ е най-голямата икономика в света и тези данни не са изненадващи. В кой щат обаче има най-много милионери? B cвoя инфoгpaфиĸa плaтфopмaтa НоwМuсh пoĸaзвa ĸъдe тoчнo в Щaтитe нaй-гoлям пpoцeнт oт нaceлeниeтo влизa в тaзи ĸaтeгopия.Cпopeд дaннитe щaтът, ĸoйтo e нa пъpвo мяcтo пo бpoй нa ceмeйcтвaтa c aĸтиви нaд 1 милиoн дoлapa, e Kaлифopния. Taм в тaзи ĸaтeгopия пoпaдaт 885 225 дoмaĸинcтвa.Знaчитeлнo пo-мaлĸo ca тe в Teĸcac, ĸoйтo ce ĸлacиpa нa втopo мяcтo. Taм милиoнepcĸитe ceмeйcтвa ca 566 578.Ha тpeтo мяcтo e Hю Йopĸ c peзyлтaт oт 4465 479 тaĸивa дoмaĸинcтвa, cлeдвaн oт Флopидa, Илинoйc и Πeнcилвaния. Cлeд тяx в тoп 10 влизaт oщe Hю Джъpcи, Oxaйo, Bиpджиния и Mичигaн.Щaтът, в ĸoйтo милиoнepитe ca c нaй-гoлям дял oт нaceлeниeтo, нe e cpeд пocoчeнитe. Toвa e Mepилeнд, ĸъдeтo 7,87% oт ceмeйcтвaтa имaт минимyм 1 милиoн дoлapa. Cлeдвaт Hю Джъpcи, Kaнeĸтиĸът, Xaвaй и Aляcĸa.", "date": "2018.08.23", "title": "В Калифорния има 885 225 дoмaĸинcтвa-милионери"}
{"url": "https://news.bg/economics/nsi-2-8-uvelichenie-na-oborota-v-sektor-transport-za-vtoroto-trimesechie.html", "text": "По предварителни данни през второто тримесечие на 2018 г. общият индекс на оборота за сектор \"Транспорт, складиране и пощи\", изчислен от сезонно изгладени данни, се увеличава с 2.8% спрямо първото тримесечие на 2018 година.Индексите на оборота в услугите през второто тримесечие на 2018 за дейностите, включени в секторите \"Транспорт, складиране и пощи\", \"Създаване и разпространение на информация и творчески продукти; Далекосъобщения\" и \"Други бизнес услуги\", бяха публикувани от Националния статистически институт (НСИ).Ръст се наблюдава при почти всички дейности в сектора, като най-висок е при \"Въздушен транспорт\" - с 10.0%. Спад е регистриран само при \"Воден транспорт\" (14.8%), уточниха от НСИ.Общият индекс на оборота за сектор \"Създаване и разпространение на информация и творчески продукти; Далекосъобщения\" нараства с 2.9% спрямо първото тримесечие на 2018 година.Най-голямо увеличение е отчетено при \"Информационни услуги\" (4.1%), \"Далекосъобщения\" (3.8%) и \"Радио- и телевизионна дейност\" (3.7%). Намаление е регистрирано единствено при \"Издателска дейност\" - с 10.8%.При други бизнес услуги има увеличение спрямо предходното тримесечие при повечето дейности. То е най-голямо при \"Архитектурни и инженерни дейности, технически изпитвания и анализи\" - с 9.1%. Най-съществен спад е регистриран при \"Дейности по почистване\" - с 18.7%.През второто тримесечие на 2018 г. общият календарно изгладен индекс на оборота за сектор \"Транспорт, складиране и пощи\" нараства с 12.8% в сравнение със същото тримесечие на 2017 година. Увеличение има при всички дейности, като най-значително е при \"Въздушен транспорт\" и \"Пощенски и куриерски услуги\", съответно с 23.5 и 18.3%.Общият календарно изгладен индекс на оборота за сектор \"Създаване и разпространение на информация и творчески продукти; Далекосъобщения\" е с 15.3% по-висок в сравнение с второто тримесечие на 2017 година.Нарастване на индекса на оборота има при почти всички дейности, като най-голям е ръстът при \"Производство на филми и телевизионни предавания, звукозаписване и издаване на музика\" - с 24.6%, \"Дейности в областта на информационните технологии\" - с 24.5%, и \"Информационни услуги\" - с 20.3%. Намаление се наблюдава само при \"Издателска дейност\" (7.3%).Увеличение спрямо второто тримесечие на 2017 г. е регистрирано при повечето бизнес дейности. Най-съществен е ръстът на \"Административни офис дейности и друго спомагателно обслужване на стопанската дейност\" - със 17.4%.\"Туристическа агентска и операторска дейност; други дейности, свързани с пътувания и резервации\" - с 15.6%. Най-голямо намаление е регистрирано при \"Дейности по наемане и предоставяне на работна сила\" - с 6.6%, допълват от НСИ.", "date": "2018.08.23", "title": "НСИ: 2,8% увеличение на оборота в сектор \"Транспорт\" за второто тримесечие"}
{"url": "https://news.bg/world/osadiha-bivshiya-prezident-na-brazilskiya-futbolen-sayuz-na-4-godini-zatvor.html", "text": "Съдът в Ню Йорк осъди бившия президент на Бразилската футболна конфедерация Жозе Мария Марин на 4 години затвор, съобщи АП.Марин, който беше и вицепрезидент на ФИФА, е признат за виновен за корупция - приемане на подкуп и пране на пари.Той участвал в схема за уговаряне на медийни и маркетингови права на различни футболни отбори.86-годишният президент на бразилския футболен съюз освен ефективна присъда, ще трябва да заплати и глоба в размер на 1.2 милиона долара. Той трябва да възстанови и цялата сума, която е приел неправомерно - 3.3 милиона долара.Жозе Мария Марин ръководеше конфедерация в периода от март 2012 до април 2015 година. Той беше задържан от ФБР през 2015 година.\"Неговото престъпление е извършено от чиста, безпрекословна и неконтролирана алчност\", натърти съдията по делото Памела Чен.Преди делото Марин заяви, че съжалява, ако с действията си е наранил някого. \"Аз съм човек без бъдеще. Основната ми грижа е жена ми\", допълни осъденият.", "date": "2018.08.23", "title": "Осъдиха бившия президент на бразилския футболен съюз на 4 години затвор"}
{"url": "https://news.bg/politics/gerb-vidya-provokatsiya-sreshtu-natsionalnata-sigurnost-po-temata-za-chumata.html", "text": "ГЕРБ видя опит за провокация срещу националната сигурност на страната.Въпросът, свързан с чумата по дребните преживни животни и така наречените втори проби показва, че държавните институции са реагирали адекватно и ситуацията е била предотвратена. Това каза депутатът от ГЕРБ Тома Биков на брифинг в централата на партията в отговор на брифинга на БСП, на който Корнелия Нинова поиска: \"\".Биков обясни, че за пореден път им се налага да свикат пресконференция, на която да отговорят на множеството тревоги, критики и оставки, които занимават Корнелия Нинова през лятото.Той определи действията на червената партия като опит за провокация срещу националната сигурност на страната, с което се надява компетентните органи да изследват мотивите за това поведение. За ситуацията, в която тя самата се вкара, си е лично неин проблем, оцени герберът.Биков попита защо все още не са чули отговор кой носи отговорност за скандала, в който се забърка общинския съветник от Бургас Бенчо Бенчев. Той припомни какво се е случило с него - беше върнат от Турция при задържането на Димитър Желязков - Митьо Очите, и потвърди, че в БСП функционират черни каси.Според Биков всичко трябва да се проследи. Той се закани, че подобни въпроси ще бъдат задавани и занапред, за да може органите на реда да установят дали функционират черни каси.Биков се обърна с въпрос към президента Румен Радев дали знае, че неговата партия е използвала помощта на Бенчев по време на неговата кампания (б.р - на Радев). Тук въпросът не е в Сметната палата, а проблемът е какво не пише в нея, констатира той.\"Дали Нинова ще отговори, аз се съмнявам, защото тя се държи като собственик на търговско мениджърско дружество. Човек, който не отговаря на важните въпроси, които и се поставят, се превръща в стил Бенчо Бенчев\", отсече той.Тома Биков призова органите на реда да се намесят и да проверят мотивацията на Нинова да се занимава с политика и посочи, че Нинова е жена, която лъже всеки ден - методично и професионално.Депутатът Александър Ненков определи твърденията на левицата като наглост и безочие. Според него хората от БСП заблуждават обществото.По думите му червената партия е единствената, на която два пъти й спират европейските фондове. Спират не заради общините, а заради управляващите органи, защото не успяват да изконтролират добре потока на парите и усвояването на европейските средства.Ненков попита и социалиста Драгомир Стойнев, когато е бил министър на енергетиката и на икономиката, останал ли е доволен от тогавашната програма Конкурентоспособност и щетите, които се нанесоха на българския бизнес тогава.Относно \"Визията на БСП за България\", герберът посочи, че те могат да напишат и най-прекрасния документ, но има едно много важно условие - кой изпълнява европейските програми. Той припомни, че по време на тяхното управление държавата е била с 5% дефицит.Говорят за отговорност или предсрочни парламентарни избори, но кога те са поели политическа отговорност, попита Ненков и добави, че левицата се опитва да влезе във властта през задния вход.Ненков е на мнение, че ако говорят за предсрочни избори, те трябва да спират, защото: \"тези хора, когато са управлявали държавата, са я довели до фалит\", визира той БСП. Той призова левицата да не разчитат на късата памет на хората.Ненков поясни, че земеделският министър Румен Порожанов е в правото си да потърси правна помощ и посъветва евродепутата от левицата Кристиан Вигенин да не харчи пари за билети до Брюксел, защото абсолютно нищо няма да произлезе от неговото пътуване.", "date": "2018.08.23", "title": "ГЕРБ видя провокация срещу националната сигурност по темата за чумата"}
{"url": "https://news.bg/crime/deloto-sreshtu-kmeta-na-perushtitsa-vliza-v-spetssada.html", "text": "Пловдивската окръжна прокуратура внесе в Специализирания наказателен съд обвинителен акт спрямо кмета на Перущица Ради Минчев, съобщи БНР. Вредите за общината за периода 2012- 2016 г. се изчисляват на над 220 хиляди лева .Според държавното обвинение част от длъжностните престъпления Минчев е извършил с двама съучастници.От прокуратурата поясняват, че става въпрос за присвояване на чужди средства, документни престъпления и сключване на неизгодни за общината сделки.Те касаят предимно строителството на обекти.Упоменат е и случай, при който са представени неверни сведения пред Държавен фонд \" Земеделие\", за да бъде осигурено финансиране по Програмата за развитие на селските райони 2007-2013 година.Припомняме, Ради Минчев и още 5 души По-късно  и гоСрещу 44-годишния кмет са повдигнати три обвинения - за , за присвояване на над 12 хиляди лева общински пари и за съзнателно използване на фалшифицирани документи по обществената поръчка за свлачището край Перущица.През септември 2016 г. Минчев задържането му под стража.", "date": "2018.08.23", "title": "Делото срещу кмета на Перущица влиза в Спецсъда"}
{"url": "https://news.bg/int-economics/es-inzhektira-18-miliona-evro-v-ikonomikata-na-iran.html", "text": "Европейският съюз ще отпусне 18 милиона евро финансова помощ на Иран, съобщиха от ЕК, цитирани от \"Ройтерс\".Финансовата инжекция цели Иран да се справи с последиците от санкциите на САЩ.8 милиона евро ще отидат за частния сектор и средните и малки предприятия. С тази сума ще се подпомогне и иранската Организацията за подпомагане на търговията. Други 8 милиона са предназначени за борба с наркоманията и екопроекти.Помощта идва като част от усилията на ЕС да спаси ядреното споразумение с Иран. Припомняме, президентът на САЩ Доналд Тръмп оттегли страната от сделката през месец май.Спрямо споразумението ЕС ще помогне на Иран с общо 50 милиона евро. Въпросните 18 млн. евро са част от тази сума.Върховният представител на Европейския съюз по въпросите на външните работи и политиката на сигурност на ЕС Федерика Могерини заяви, че ЕС желае и ще запази сътрудничеството си с Иран. По думите ѝ този пакет ще разшири икономическите и секторни отношения между ЕС и Иран в области, които са в полза на гражданите на двете страни по договореностите.", "date": "2018.08.23", "title": "ЕС инжектира 18 милиона евро в икономиката на Иран"}
{"url": "https://news.bg/crime/sadat-ostavi-v-aresta-mladezha-blasnal-tri-detsa-v-petrich.html", "text": "Окръжният съд в Благоевград остави в ареста обвиняемия Г.П., блъснал три деца в Петрич.Припомняме, , докато правил дрифтове.18-годишният водач управлявал лек автомобил \"Опел Астра\" с несъобразена с пътните условия скорост, вследствие на което изгубил контрол над автомобила, излязъл вдясно от пътя и се качил на тротоара, на който в този момент се намирали пешеходци.Съдът е приел доводите на прокурора от Окръжна прокуратура - Благоевград, че лицето би могло да осуети или затрудни провеждането на разследването и събирането на доказателства по делото.Има опасност от укриването на обвиняемия и извършване на друго престъпление.", "date": "2018.08.23", "title": "Съдът остави в ареста младежа, блъснал три деца в Петрич"}
{"url": "https://news.bg/disasters/visoka-opasnost-ot-novo-srutvane-na-mosta-morandi.html", "text": "Опасността от ново срутване на останала част от моста \"Моранди\" в Генуа е много висока, предупреждават техническите експерти в Италия в заключението си по случая.Едната част от съоръжението буквално се е подпряла на жилищни сгради, пише местната медия Тhe local. Става въпрос за източната част на магистралния мост.Образуваната експертна комисия, която води разследването, призовава да бъдат съборени две структури, поддържащи част от съоръжението, така че да не се стигне до по-нататъшен колапс.Припомняме, жителите на сградите, намиращи се под останалите части от , бяха . Тогава от съоръжението се чуваха странни звуци, които тревожеха местните власти.Ръководителят на комисията Роберто Гераза заяви, че един от останалите стълбове на моста е в трагично състояние вследствие на срутването.По данни на вестникът La Stampa степента на опасност от ново срутване е 4 от възможни 5 степени.Все още обаче не е взето окончателно решение дали останалата част от моста да бъде срутена, въпреки високата опасност и наложителността на такива действия, пише Repubblica. По данни на медията има в доклада на комисият се съобщава, че има колони на моста, които са силно корозирали.Стана ясно и че западната част на моста също е опасна.Разследването на прокуратурата в Италия около трагичния инцидент продължава.Припомняме, при трагедията .", "date": "2018.08.23", "title": "Висока опасност от ново срутване на моста \"Моранди\""}
{"url": "https://news.bg/bulgaria/63-godishen-mazh-zagina-v-katastrofa-na-patya-bansko-gotse-delchev.html", "text": "При челен сблъсък на пътя между селата Места и Господинци между \"Опел\" и \"Ауди\" загина 63-годишен мъж от София.Другият водач е транспортиран за оказване на медицинска помощ в МБАЛ-Гоце Делчев.Иницидентът станал на 23 август, около 12:40 ч. Окръжна прокуратура - Благоевград води разследване по случая. По информация на БНР вече е нормализирано движението по пътя Банско - Гоце Делчев. Пътят беше затворен за повече от два часа заради тежката катастрофа.", "date": "2018.08.23", "title": "63-годишен мъж загина в катастрофа на пътя Банско - Гоце Делчев "}
{"url": "https://news.bg/comments/sled-8-g-karantina-dali-grekzit-ne-beshe-po-dobriyat-izbor.html", "text": "Алексис Ципрас избра остров Итака, за да приветства във вторник, 21 август, \"освобождението\" на Гърция от болезнената програма за финансова помощ, от която зависеше в продължение на осем години. Подобно на Одисей, който се завърнал на острова си след Троянската война, след десетилетие на морски пътувания, гръцкият премиер се опита да даде победоносен тон на тази \"съвременна одисея\". \"Днес Гърция взема съдбата си в собствени ръце\", каза Ципрас: започна \"нова ера\".Гръцкият лидер има причина да иска да отбележи този етап, пише в редакционната си статия френският всекидневник Le Monde. Избрани през 2015 г. на базата на лява радикална програма и обещанието за прекратяване на външната финансова помощ, Алексис Ципрас и неговата партия Сириза са принудени да направят завой на 180 градуса и да приемат трети драконовски план за помощ, за да предотвратят фалита на страната и излизането й от Еврозоната. След три плана за помощ, 289 млрд. евро заеми, осем години доверие на кредиторите и наложени строги ограничения, Атина отново ще може да се конкурира на пазарите. Отслабена от годините на рецесия, гръцката икономика днес е малко по-добре. Растежът, с който се завръща през 2017 г., трябва да стигне до 2% тази година. Безработицата, която достигна 27%, падна под 20%.Далеч от Итака лидерите на Европейския съюз също, макар и по-прозаично, похвалиха излизането на Гърция от тесния финансов надзор. За Еврозоната, която никога преди не е била изправена пред такава сериозна криза и не е била подготвена за това, най-лошото беше избегнато: фалитът и последващия хаос бяха спестени на Гърция и нейните кредитори; еврото не се срина и гърците успяха да се задържат в ЕС, както искаха. Европа никога не беше харчила такива суми, за да спаси икономиката на държава-членка. \"Грекзитът\" не се състоя.Сериозен изпит за съвестта на ЕСНастроението обаче не е празнично нито в Атина, нито в Брюксел. Цената на операцията за гърците беше ужасна. Рядко една държава бива разорена за толкова кратко време. БВП е намалял с 25%. Безработицата е накарала почти половин милион души, предимно млади, да се изселят. Около 250 000 малки и средни предприятия са фалирали. Администрацията остава слаба, здравната система се разпада. За гърците аргументът, че алтернативата би била по-лоша, е слабо утешение.Въпреки изпълнението на реформите, проблемите, които доведоха до гръцката финансова катастрофа, не бяха решени. Корупцията остава бич, дългът е непропорционален. Въпросът за икономическия модел на Гърция остава без отговор. Политическият хоризонт не е ясен: ако Европа приветства прагматизма на Алексис Ципрас, то той излиза отслабен от катастрофалното управление на пожарите около Атина, в които през юли загинаха близо 100 души. В крайна сметка, краят на опеката е съвсем символичен: Гърция ще остане обект на \"засилен надзор\".Що се отнася до ЕС, този нов гръцки етап трябва да бъде повод за сериозен преглед на съвестта на съюза. Европейските лидери имат различен прочит на това трагично изпитание. Те обаче ще направят добре, ако научат уроците си веднъж завинаги, за да не бъдат изненадани отново от следващата криза, когато Италия се готви да оспори фискалните правила.", "date": "2018.08.23", "title": "След 8 г. карантина - дали Грекзит не беше по-добрият избор?"}
{"url": "https://news.bg/crime/i-siriets-s-humanitaren-statut-pomagal-za-trafik-na-24-irakchani-u-nas.html", "text": "Арестувани за 72 часа са трима мъже за каналджийство на 24 иракски граждани. Тримата помогнали иракчаните незаконно да преминават през територията на страната, съобщиха от прокуратурата.Двамата обвиняеми за каналджийство са Ц. Л. и В.Ц. от София. Третият е Ф.З. - сирийски гражданин с хуманитарен статут и адресна регистрация в Харманли.От Районна прокуратура - Своге водят досъдебно производство за извършено престъпление от три лица, които с цел имотна облага противозаконно подпомагали чужди граждани да пребивават и преминават в страната.Не се знае кога иракчаните са влезли на територията на страната. Полицията е хванала около 18:30 ч. на 20 август 2018 г. тримата обвиняемите да помагат на 24 кюрди от Ирак незаконно да преминават през територията на страната.Припомняме, . Чужденците били настанени в къща в село Владо Тричков, махала \"Ромча\", община Своге. Те са превозвани с лек автомобил \"Крайслер Вояджер\" и таксиметрова кола \"Киа\".Сред незаконно пребиваващите имало и осем деца, ненавършили шестнадесетгодишна възраст.", "date": "2018.08.23", "title": "И сириец с хуманитарен статут помагал за трафик на 24 иракчани у нас"}
{"url": "https://news.bg/world/zaloviha-2-tona-kokain-za-100-miliona-evro-v-belgiya.html", "text": "Властите в Белгия задържаха почти 2 тона кокаин, съобщи ДПА, цитирано от bTV.По информация на говорителя на белгийската полиция униформените са хванали наркопратката в град Гент във вторник, 21 август. Наркотикът бил натоварен на борда на кораб, идващ от Бразилия. Плавателният съд акостирал на пристанището в Гент, след което бил проверен.Това е рекордно количество дрога, което се задържа наведнъж в белгийския град.Наркотикът възлиза на обща стойност около 100 мииона евро.Белгия е най-важният разпределителен център за кокаина към Европа, допълват от ДПА. Според властите в ЕС за 2016 г. там са били задържани общо 30 тона наркотици при общо 71 тона в европейски мащаб.Дълго време най-популярният град за внос на дрога в Европа бил белгийският град Антверпен. Според говорителя на полицията обаче заловената във вторник пратка е красноречиво доказателство, че Гент изисква повече внимание в това отноешение.", "date": "2018.08.23", "title": "Заловиха 2 тона кокаин за 100 милиона евро в Белгия"}
{"url": "https://news.bg/politics/vanshna-proverka-za-targovskiya-registar-iskat-ot-db.html", "text": "От Демократична България настояват външни експерти да направят независима проверка на причините за срива на Търговския регистър, се казва в позиция на новото дясно обединение.Те искат да знаят причините за възникналата безпрецедентна ситуация и дали сривът на регистъра е в резултат на умишлени действия. Необходимо е също да бъде проверено, доколко възникналият проблем не е довел до загуба или манипулиране на данни относно обстоятелства, вписани в Търговския регистър.Съпредседателите на ДБ настояват и за гаранции за прозрачност и независимост от страна на Европейската комисия. В подобен формат на проверка следва да бъдат привлечени независими експерти от авторитетни и доказани компании в IT сектора, както и експерти от научно-изследователски институции със съответната експертиза, предвиждат сините. Те очакват обстойно и обосновано да бъдат посочени техническите причини, довели до срива на регистъра и невъзможността той да функционира дни наред.\"Функционирането на Търговски регистър в електронен формат е предмет на обща европейска уредба, за спазването на която отговаря Европейската комисия. Подобен ред на проверка относно причините за и последиците от срива на Търговския регистър според нас е наложителна и предвид на това, че един значителен кръг от търговски дружества са собственост на или в тях има участие на граждани и правни субекти от други държави от ЕС, а от друга страна, много български компании работят активно с дружества в други държави от общия европейски пазар\", пишат от Демократична България.Вече две седмици частноправните субекти и гражданския оборот са в безпрецедентна ситуация. Търговският регистър на Република България не функционира поради пълен технологичен срив, като по този начин се нарушава нормалното протичане на търговските отношения. Препятства се упражняването на правата на частните субекти и се създават предпоставки за засягане на правната сигурност, обобщават ситуацията от ДБ като не подминават, че няколкото обявени от правителството срокове за възстановяване на функционирането на Търговския регистър (ТР) бяха пропуснати.По мнението на сините вече две седмици правителството на Република България не дава адекватно обяснение за естеството на аварията и какви конкретни действия за нейното възстановяване се предприемат. Изпълнителната власт не дава конкретни и обосновани гаранции, че информацията ще бъде възстановена в пълнота и всякаква манипулация ще бъде изключена, а евентуалните опити за такава- санкционирани. Правителството не оценява щетите и не коментира тяхното компенсиране.От дясното обединение са притеснени, че на мястото на подалата оставка директорка на Агенция по вписванията Зорница Даскалова веднага е назначена чисто партийна креатура Габриела Козарева. От ДБ са убедени, че тя не разполага с никаква компетентност за мениджмънт на подобна агенция или в областта на електронното управление.Те мотивират мнението си, че нито от биографията на новата изпълнителна директорка, нито от нейни публични изявления, каквито няма, следва, че тя разполага с каквато и да било визия за справянето с аварията в ТР и кризата на търговския оборот в България.От обединението изтъкват, че предложението Козарева да бъде назначена на поста идва от  в отношенията НАТО-Русия и ЕС-Русия, а и България-Русия. Председателят на партията работи за признаване на анексирането и последвалия незаконен референдум в Крим.Въпреки, че следствените органи бяха сезирани по случая, през изтеклите две седмици те не са обявили никаква информация и не са оповестили никакви конкретни свои действия, с които да се гарантира, че информацията ще бъде възстановена и опазена в пълнота, притеснени са от ДБ.Органите на прокуратурата и МВР не се ползват с необходимото доверие, за да се гарантира, че единствено чрез техните действия може да бъде извършено обективното, компетентно и безпристрастно изясняване на причините за и последиците от срива на Търговския регистър, пише в позицията на обединението.Въвеждането и поддържането на Търговски регистър в електронен формат е предмет на правна уредба не само в собственото ни законодателство. Този формат на регистрация и гарантиране на публичност на определени обстоятелства, свързани с търговските дружества и оборот, е задължение, което Република България има като член на Европейския съюз.В правото на ЕС са установени общи за всички държави членки правила относно поддържането на електронен регистър за търговските дружества и гарантирането на публичен достъп до информация за тях, които целят да защитят интересите на съдружниците и на трети лица с оглед осъществяването на търговска дейност в отделните държави от ЕС и с оглед упражняване на свобода на установяване от гражданите и правните субекти на ЕС между отделните държави членки на Съюза.Първа директива за дружественото право (2009/101/EC) изисква от държавите да поддържат система за публикуване на (минимално определени в директивата) обстоятелства и документи (за капиталови дружества), т.е. търговски регистър. По правото на ЕС и към всеки европейски гражданин, българското правителство дължи да осигури:Достъпността и коректността на тази информация е въпрос на сигурност на европейския търговски оборот. Несъмнено, това е въпрос и на общоевропейската киберсигурност.Този инцидент повдига сериозни въпроси за способността на правителството да отговори на изискванията, свързани с постигането на критериите за макроикономически баланс и конвергенция. В контекста на заявеното намерение за присъединяване към Еврозоната, българското правителство пое редица ангажименти за институционални реформи и оздравяване на финансовия сектор, пишат от Демократична България.За целта се планира провеждането на нови стрес-тестове на редица банкови и небанкови финансови институции. Не е ясно как всички тези ангажименти биха могли да бъдат изпълнени без да има гарантирана сигурност на информацията в ТР и да бъдат елиминирани всички съмнения във възможността тя да е била манипулирана, пишат от ДБ.Припомняме, че  във вторник, 10 август 2018 г. Агенцията по вписванията обявиха, че причините са технически, а регистърът трябваше да бъде пуснат още на същия ден. Това обаче не се случи.На 16 август бившият вече директор на Агенцията по вписванията Зорница Даскалова заяви че няма засега намерение да подава оставка, а като определение за кризата каза: \"\"На следващия ден - 17 август, се състоя . Срещата не бе оповестена предварително, като и до този момент няма яснота по темите на разговора.Вчера премиерът на Агенцията по вписванията заради продължаващия от 10 август срив на Търговския регистър. Борисов обаче заяви, че смяна на ръководството и уволнения няма да има, докато кризата не се овладее.Въпреки изказаните опасения и критики и до този момент няма ясна информация на какво се дължи срива в най-важния за функционирането на икономиката регистър. , като това включва и вина по неизпълнение на задължения и отговорности.От \"Правосъдие за всеки\" настояха  за ситуацията.", "date": "2018.08.23", "title": "Външна проверка за Търговския регистър искат от ДБ"}
{"url": "https://news.bg/economics/plashtaniyata-na-tol-taksi-i-el-vinetkite-prez-borika.html", "text": "Агенция \"Пътна инфраструктура\" стартира обществена поръчка за обслужване на картови плащания на такси за ползване на републиканската пътна мрежа, наредени чрез виртуално терминално устройство ПОС или чрез терминални устройства ПОС и изграждане на интерфейсна връзка (host to host), пишат от пътната агенция в прессъобщение.По този начин се осигурява свързване на изчислителната система (host-system), обслужваща ПОС устройствата на АПИ и изчислителната система на БОРИКА за обслужване на плащания с платежни карти на територията на България.Процедурата е по договаряне без предварително обявление по Закона за обществени поръчки, тъй като поръчката може да се реализира само от \"Борика\" АД, въз основа на изключителните права на дружеството, съгласно издаден от БНБ лиценз.Индикативната стойност на поръчката е 7.2 млн. лв. без ДДС и е за срок от 3 години.", "date": "2018.08.23", "title": "Плащанията на ТОЛ такси и ел. винетките през БОРИКА"}
{"url": "https://news.bg/crime/streletsat-ot-lesnovo-ostava-zad-reshetkite.html", "text": "60-годишният мъж, който  след , остава в ареста, съобщиха от прокуратурата.По искане на наблюдаващия прокурор от Окръжната прокуратура в София съдът е определил мярка за неотклонение \"Задържане под стража\" спрямо извършителя.Припомняме, мъжът застреля 24-годишния си съсед на 18 август. След това същият се барикадира в дома си. Той беше задържан след операция на Специализирания отряд за борба с тероризма (СОБТ). Антитерористите нахлули в дома му и наредили да се предаде, а той се подчинил на заповедите на спецполицаите. Оръжието на убийството е отнето от извършителя при задържането му.В обвинителния акт на държавното обвинение се посочва, че 60-годишният стрелец не е имал разрешително за притежание на оръжие. Пистолетът е с неустановена марка и модел и с набит на корпуса номер. ", "date": "2018.08.23", "title": "Стрелецът от Лесново остава зад решетките"}
{"url": "https://news.bg/politics/mo-nyama-kak-da-vliyae-na-ofertite-za-nov-iztrebitel.html", "text": "Имаме получени оферти за закупуването на нов тип изтребител от САЩ, Италия, Франция, Швеция и Израел. Това съобщи пред журналисти заместник-министърът на отбраната Атанас Запрянов.От някой държави документите са за един тип авиационна техника, докато други оферти са за два типа авиационна техника.Зам.-министър Запрянов отбеляза, че България се намира в процедура на избиране, в която сме изпратили предложения за закупуване на бойни самолети към всички държави. В момента страните трябва да подготвят техните отговори във връзка с нашите искания, обясни той и добави, че българската страна няма как да повлияе на този етап и по никакъв начин на страните при подготовката на офертите им.\"Българската държава би могла да получи новите си бойни самолети не само от САЩ, но и от която и да е друга държава. Ние ще откликнем на всички получени покани, като целта е в момента, в който те се анализират, българската държава ясно да изяви какви са и методиките за оценка и работа\", категоричен бе Запрянов и допълни, че ще се държи много на прозрачността между всички участници.Той поясни, че българските срокове за изготвяне на всички оферти са 3 месеца, но нормалната практика, по думите му, изисква много повече време. Ако имаме непълни оферти, ще загубим време, за да се доуточняват, защото започват да се задават много въпроси, обясни министър Запрянов.\"Ние смятаме, че консултациите с държавите биха ги улеснили, защото те много по-бързо да си подготвят техните отговори към нас\", изтъкна Запрянов и допълни, че реално на 1 октомври би трябвало да получим конкретни оферти.Относно критиките за предстоящата визита на българска военна делегация в САЩ, Запрянов каза, че военният министър Красимир Каракачанов е решил да се отзовем на поканата на САЩ.\"Заедно с нас ще пътуват и двама авиационни експерти\", обясни министър Запрянов по повод на недоволството на държавния глава Румен Радев от подготвяната визита от страна на МО в САЩ.Зам.-министърът на отбраната посочи, че политическо решение трябва да избере една държава, с която да се сключи договор. Няма как да има нещо непрозрачно, защото договарянето ще мине през правителството и парламента, уверен е Запрянов.Припомняме, на  на нов тип изтребител за българските военновъздушни сили, е предпочела Грипен.Дни по-рано - , производител на шведските изтребители, са заявили очакването си за разговори с българското правителство във връзка с откритата процедура за избор на нов изтребител.На  за придобиването на нов тип боен самолет.Временната парламентарна комисия за изтребителя предлага на Министерство на отбраната да промени проекта за инвестиционен разход по проекта за придобиване на нов боен самолет.В проекта трябва да се отстранят неяснотите и съмненията за ограничителни изисквания към основните варианти за реализация, свързани със схемата за плащане. Освен това  за реализация на проекта на база на офертите, постъпили след изпращането през декември 2016 на \"искането за предложение\".След това  на сключването на договор за производство на изтребители за нашата армия, оскъпява поръчката.", "date": "2018.08.23", "title": "МО няма как да влияе на офертите за нов изтребител"}
{"url": "https://news.bg/world/tramp-za-parvi-pat-spomena-dumata-afrika-v-zashtita-na-belite-v-yuar-pretoriya-pobesnya.html", "text": "ЮАР обвини президента на САЩ Доналд Тръмп във всяване на разделение, след като държавният глава написа в \"Туитър\", че Държавният департамент ще проучи \"изземването на земя и ферми...и мащабното избиване на фермери\", информира АФП.Според осведомителната агенция съобщението на милиардера в социалната мрежа очевидно е част от материал на Фокс нюз относно планове на Претория да промени конституцията, за ускори конфискуването на земя без обезщетение, за да поправи расовия дисбаланс при земевладението.Доналд Тръмп добави, че е \"поискал от държавния секретар (Майк Помпео) да проучи отблизо\" ситуацията.Фокс нюз коментира, че \"правителството на ЮАР е започнало да конфискува земята на бели фермери\".В официален профил в \"Туитър\" правителството на Южноафриканската република отвърна, че \"ЮАР напълно отхвърля това тесногръдо разбиране, което има за цел само да раздели нашата държава и да ни напомня за колониалното ни минало\".ЮАР ще ускори поземлената реформа по внимателен и цялостен начин, за да не раздели страната ни, пише още правителството.Президентът на африканската държава Сирил Рамафоса се намеси, за да ускори реформата с цел \"поправяне на голяма историческа несправедливост\" срещу мнозинството от чернокожи по време на колониализма и ерата на сегрегация до края на 1994 г.Според него 24 г. по-късно бялата общност, която представлява 8% от населението, \"притежава 72% от обработваемата земя\" в сравнение със \"само 4%\" в ръцете на чернокожите.За да се разреши дисбалансът, държавният глава наскоро обяви, че конституцията ще бъде променена с цел изземване на земя и нейното разпределение без компенсация.Даниел Дейл, кореспондент на Toronto Star, е установил, че Тръмп за първи път е използвал думата \"Африка\" в \"Туитър\", откакто е президент на САЩ, \"за да изрази подкрепа за белите хора\" в ЮАР, пише \"Вашингтон пост\".", "date": "2018.08.23", "title": "Тръмп за първи път спомена думата „Африка” в защита на белите в ЮАР, Претория побесня"}
{"url": "https://news.bg/politics/borisov-balgariya-nezabavno-da-bade-prieta-v-shengen-po-vazduh-i-voda.html", "text": "Министър-председателят Бойко Борисов заяви, че страната ни незабавно трябва да бъде приета в Шенген по въздух и вода. Заявката той направи пред председателя на парламентарната група на ЕНП в Европейския парламент Манфред Вебер, с когото посетиха с. Резово.\"Ако България и по суша е в Шенген, и утре дойде правителство, което не се справя с мигрантската вълна, то тогава мигрантите директно ще отидат в Германия, Холандия. Затова по суша представлява риск, но по въздух и вода не е риск. Трябва незабавно да ни вкарате в Шенген, както заслужаваме, по въздух и вода, и когато всички държави подпишат споразумения за изнесени центрове за бежанци извън границата, тогава да влезем и по суша\", обясни премиерът и добави, че това е напълно реалистично.Премиерът подчерта, че страната ни е пример и за поддържането на добросъседството с Турция. \"Когато работи и споразумението с Турция, ефектът и резултатите са видими. България наистина е модел\", каза още Бойко Борисов.По думите на Борисов България, за разлика от много държави, без да шуми, си е направила преградното съоръжение, купила е кораби, повишила е квалификацията на своите моряци и е направила необходимото за техниката, направи законови промени. При абсолютна пълна координация между всички служби и всяка вечер се задържат мигранти, посочи Борисов.Придружаван от министър Валентин Радев и директора на ГД \"Гранична полиция\" гл.комисар Светлан Кичиков, Манфред Вебер посети Черноморския граничен координационен и информационен център в Бургас. В обиколката на границата и в село Резово към делегацията се присъединиха и премиерът Бойко Борисов, и вицепремиерът Валери Симеонов.", "date": "2018.08.23", "title": "Борисов: България незабавно да бъде приета в Шенген по въздух и вода"}
{"url": "https://news.bg/education/ne-dostigat-studenti-v-sofiyski-universitet.html", "text": "Незаетите са общо 850 места в редовна и задочна форма в Софийски университет. Затова и от най-старото висше учебно заведение у нас обявяват допълнителен прием за учебната година.От 10 до 14 септември 2018 г. е срокът за подаване на документи за участие в допълнителния прием.Класирането ще бъде обявено на 18 септември 2018 г., а записването на новоприетите студенти ще бъде на 19, 20 и 21 септември 2018 г.След приключване на трите класирания в кандидатстудентската кампания новоприетите студенти са 4 486, а общият брой на подалите документи е 7 104.551 души са от тях са подали документи за класиране в специалност \"Медицина\".Най- много места, обявени за допълнителен прием има в следните специалности:- \"История\" - 28 места в редовна форма и 15 места в задочна форма- \"Славянска филология\" -27 места в редовна форма- \"История и чужд език (английски език/френски език) - 20 места в редовна форма- \"Теология\" - 18 места в редовна форма и 25 в задочна форма- \"Българска филология\" - 17 места в редовна форма- \"Социални дейности\" - 17 места в редовна форма и 1 място в задочна форма;- \"Библиотечно-информационни науки\" - 14 места в редовна форма и 12 места в задочна форма- \"Педагогика\" - 7 места в редовна форма- \"Физика\" - 5 места в редовна форма и 4 места в задочна форма;- \"Физика и математика\" - 6 места в редовна форма и 2 места в задочна форма- \"Химия и информатика\" - 7 места в редовна форма- \"Химия\" - 4 места в задочна форма- \"География и биология\" - 15 места в редовна форма- \"География и английски език\" - 13 места в редовна формаИзцяло запълнени са специалностите \"Предучилищна и начална училищна педагогика\", \"Логопедия\", \"Английска филология\", \"Немска филология\", \"Международни отношения\", \"Журналистика\", \"Връзки с обществеността\", \"Психология\", \"Право\" (редовна форма), \"Медицина\", \"Фармация\" (държавна субсидия) и др.Припомняме, преди няколко дни министърът на образованието Красимир Вълчев подчерта, че Най-търсените преподаватели са за предметите математика и информационни технологии, чужди езици, химия, физика. Липсват също така ресурсни учители, логопеди и педагогически светници.Софийският университет обявява и прием на студенти за попълване на 19 незаети места за обучение срещу заплащане. Тук влизат специалностите - \"Социология\", \"Публична администрация\" и \"Фармация\".", "date": "2018.08.23", "title": "Не достигат студенти в Софийски университет "}
{"url": "https://news.bg/crime/obviniha-biznesmena-rosen-karadashki-za-iznudvane.html", "text": "Софийската районна прокуратура внесе обвинение в съда срещу бизнесмена Росен Карадашки. Това съобщиха от прокуратурата след приключилото разследване срещу бизнесмена за изнудване.Припомняме, на 18 май 2018 г.  бе арестуван за 72 часа. Той изнудвал за пари Константин Генчев (К.Г.), който е съдружник на баща му Стоян Карадашки във вече прекратилата дейност мебелна къща \"Арон\". Генчев и Карадашки водят съдебни битки заради имуществото на фирмата им.Сегашното разследване е установено е, че свидетелят К. Г. и обвиняемият Росен Карадашки са се познавали, но били в лоши отношения. От страна на Генчев имало няколко жалби до прокуратурата, където се описвали извършени престъпления от Карадашки.Във връзка с част от подадените жалби били образувани наказателни производства. По някои от образуваните производства Карадашки бил привлечен в качеството на обвиняем, заради което бизнесменът започнал да се държи агресивно и заплашвал свидетеля и неговите близки.Независимо, че към него имало обвинения Карадашки решил да изнуди свидетеля К.Г. да си оттегли сигналите до прокуратурата и да му даде 20 000 лв.С тази цел през месец май 2016 г. тайно бил изготвил видеозапис на среща проведена между тях двамата. Карадашки считал, че записът съдържа позорящи Г. обстоятелства, които могат да му навредят.На 13 ноември 2016 г., около 17:00 часа близо до аптека на столична улица обвиняемият приближил свидетеля, започнал да крещи и да го заплашва. Тогава му заявил за записа и поискал да: \"оттегли делата до вторник 15 ноември 2016 г.\".Карадашки казал на пострадалия, че за да не предаде записа на една от националните телевизии, Г. следва \"да приготви сумата от 20 000 лв.\". Карадашки заплашил Генчев, че в противен случай, \"ще го изкара рекетьор\" и \"ще го опозори в национален ефир\". Свидетелят се отдалечил притеснен. Дни по-късно депозирал сигнал до прокуратурата, в който описал действията на обвиняемия. По случая е образувано досъдебно производство.След разследване на бизнесмена Карадашки е повдигнато обвинение. Предстои делото да бъде насрочено за разглеждане в Софийски районен съд", "date": "2018.08.23", "title": "Обвиниха бизнесмена Росен Карадашки за изнудване"}
{"url": "https://news.bg/politics/manfred-veber-kani-drugi-evropeytsi-na-granitsata-ni.html", "text": "Председателят на групата на ЕНП в Европейския парламент Манфред Вебер дава висока оценка за направеното от страната ни по отношение на граничния контрол и опазването на външните граници на ЕС.\"Всичко, което видяхме в последните 3 години, доказва, че страната ви може да осигурява граничния контрол и да опазва външните граници на ЕС\", заяви Вебер и допълни, че това ще е посланието му към другите държави в Европа - че България върши страхотна работа по опазване на границата. По думите му впечатлението му е, че страната ни може да бъде модел за останалите държави от ЕС за успешен граничен контрол.Според Манфред Вебер страната ни изпълнява всички изисквания за присъединяване към Шенген, дори \"по-добре от други страни\". \"Тези, които са леко скептични за присъединяването, ще им кажа да не говорят само теоретично, а да дойдат и да видят какво България прави по границата\", добави още Вебер.Вътрешният министър Валентин Радев съпроводи председателя на ЕНП в ЕП по време на посещението му на българо-турската граница.Радвам се, че оценката за нашите усилия е толкова висока, защото това е и оценка за спазените от страната ни обещания, заяви министър Валентин Радев.Обстановката в момента по границата е спокойна, но според оценката на МВР винаги има потенциална опасност.От 160 млн. евро, предоставени на страната ни за изграждане на съоръжение, 85% са договорени. Валентин Радев информира, че остава една малка част за надграждане с допълнителни камери, сензори и др.Придружаван от министър Валентин Радев и директора на ГД \"Гранична полиция\" гл.комисар Светлан Кичиков, Манфред Вебер посети Черноморския граничен координационен и информационен център в Бургас.", "date": "2018.08.23", "title": "Манфред Вебер кани други европейци на границата ни"}
{"url": "https://news.bg/politics/prezidentat-blagodari-za-otgovornostta-i-ustrema-vav-voennotransportnata-ni-aviatsiya.html", "text": "Държавният глава благодари за отговорността и устрема във военнотранспортната ни авиация\"Днес изпълнявам и един свой личен дълг пред вас. Като ваш командир в задъхания делник, изпълнен със задачи и предизвикателства, не намерих време за благодарност. Затова използвам повода за вашия празник да изкажа своето дълбоко уважение и благодарност за вашата всеотдайност, вашето дръзновение и смелост, с които пазите силния български авиационен дух и развивате нашата военнотранспортна авиация\".С думите на благодарност след изпълнението на Националния химн президентът Румен Радев се обърна към пилоти, техници, планшетисти - наземния и въздушния екипаж, по случай 70-ата годишнина от създаването на Българската военнотранспортна авиация и празника на 16-та транспортна авиационна група днес в район на авиобаза \"Враждебна\".На събитието присъства и началникът на отбраната ген. Андрей Боцев, който заедно със заместник-министъра на отбраната Атанас Запрянов удостоиха с награди заслужилите в развитието на транспортната авиация.Президентът отбеляза, че устремът и високата отговорност на военнотранспортната ни авиация остават непроменени през изминалите седем десетилетия.\"За мен е чест и истинско удоволствие да мога лично да ви приветствам по случай 70-ата годишнина от създаването на военнотранспортната авиация на Република България и празника на 16-та транспортна авиационна група. Днес можете да бъдете горди със славната история и постиженията на авиогрупата. Създадена тук, на това летище като военнотранспортно поделение от състава на ВВС, за тези 7 десетилетия, се сменяше техниката, за да бъде днес една от най-съвременните. Сменяха се хората, но едно остава непроменено - това е устремът и високата отговорност, с която личният състав на група винаги е решавал, стоящите пред него задачи\", каза Радев.По думите му тези задачи винаги са били приоритетно свързани с превоз на личен състав, бойна техника, товари, разузнаване, фотографиране. Той посочи, че транспортната авиационна група е важна съставна част на Българските въоръжени сили.\"Днес освен специалната подготовка вие изпълнявате и високохуманни задачи в интерес на цялото българско общество. Екипажите носят непрекъснато дежурство за аварийно-спасително осигуряване. Поддържа се постоянна готовност за авиомедицинска евакуация, за превоз на хора в случай на криза\", изтъкна президентът Радев.Той обърна внимание на участията и домакинствата на военнотранспортната ни авиация в международни учения.", "date": "2018.08.23", "title": "Президентът благодари за отговорността и устрема във военнотранспортната ни авиация"}
{"url": "https://news.bg/world/polovinata-ot-migrirashtite-ot-es-kam-velikobritaniya-sa-rumantsi-i-balgari.html", "text": "Нетната миграция на граждани на ЕС към Великобритания е паднала до най-ниското ниво от 2012 г. за година до март 2018 г., но това е изместено от рекорден наплив на мигранти от държави извън съюза към Острова преди Брекзит, показва официалната статистика, цитирана от \"Ройтерс\".От службата за национална статистика отчитат, че 87 000 граждани на ЕС са се преместили на Острова за година до март 2018 г. в сравнение със 123 000 души година по-рано, което бележи най-ниската нетна миграция от декември 2012 г.Нетната миграция на граждани на Общността към Обединеното кралство спадна значително, след като повечето британци, мотивирани от желанието да се намали миграцията, гласуваха на референдума през 2016 г. за напускане на ЕС.Бизнесът обаче е обезпокоен, тъй като компаниите ще срещнат трудности при наемането на служители.Публикуваните днес данни показват, че повече граждани от осемте европейски държави, които се присъединиха към ЕС през 2004 г., са напуснали Великобритания в сравнение с тези, които са пристигнали на Острова, което се случва за първи за последните 10 г.Румънците и българите, които единствено нямаха право да работят във Великобритания след 2004 г., представляват повече от половината нетна миграция от ЕС към Обединеното кралство.Общо нетната миграция към Обединеното кралство нарасна до 271 000 за година до март, което е с 28 000 повече в сравнение с година по-рано. Рекорден връх е отчетен на пристигналите на Острова граждани, които не са от ЕС - 235 000 души.", "date": "2018.08.23", "title": "Половината от мигриращите от ЕС към Великобритания са румънци и българи "}
{"url": "https://news.bg/bulgaria/zhena-postrada-pri-katastrofa-mezhdu-troley-i-avtomobil-v-sofiya.html", "text": "Една жена постарада леко при катастрофа между тролей и лек автомобил, съобщи БНР.Инцидентът е станал на столичния булевард \"Академик Иван Гешов\".Движението в района се осъществява нормално.Най-вероятната причина за инцидента е шофиране с висока скорост на водача на автомобила.Пострадалата е откарана в болница без опасност за живота.", "date": "2018.08.23", "title": "Жена пострада при катастрофа между тролей и автомобил в София"}
{"url": "https://news.bg/crime/sgs-dvoretsat-vrana-e-na-balgariya.html", "text": "Дворецът \"Врана\" е на държавата, а не на българската царска династия. Това обявиха от Софийския градски съд, цитирани от БНР.В този дворец живее бившият премиер Симеон Сакскобурготски.Решението на съдия Πeтя Aлeĸcиeвa може да бъде обжалвано пред Апелативния съд.Мотивите за решението са сходни с другите дела, свързани с т.нар. царска реституция - че имотите не са били лична собственост на царете, а на държавата.Припомняме, със заповед на столичния кмет Стефан Софиянски през 2001 г. от актовите книги на общината са отписани дворецът \"Врана\" и паркът около него с площ от 800 000 кв. м. Те са предадени във владение на Сакскобургготски и сестра му.Въпросните 1414 дка от стопанството остават във владението на държавата. Съдът обаче приема, че имотът е придобит от интендантството, което е държавна институция и е държавен.Апелативният съд приема, че през 1946 г., когато имението \"Врана\" е било отнето от Сакскобургготски, майка му и сестра му, те всъщност не са били собственици.До момента държавата е спечелила окончателно делата за имението \"Кричим\", хижите \"Ситняково\" и \"Саръгьол\". Още не са приключили съдебните спорове за двореца \"Царска Бистрица\" и 16 000 дка рилски гори.", "date": "2018.08.23", "title": "СГС: Дворецът \"Врана\" е на България"}
{"url": "https://news.bg/world/es-prenebregna-priziva-na-london-za-poveche-antiruski-sanktsii.html", "text": "Европейският съюз най-вероятно няма да обърне внимание на призива на Лондон да последва САЩ и да наложи санкции на Русия във връзка със случая \"Скрипал\", обявиха дипломати в Брюксел.По-рано тази седмица външният министър на Великобритания Джереми Хънт заяви по време на посещение във Вашингтон, че ЕС трябва да увеличи натиска над Русия след отравянето на Сергей и Юлия Скрипал в английския град Солсбъри. Западът обвинява Москва за атаката, Кремъл отрича.Но дипломати от ЕС се съмняват, че Брюксел ще наложи допълнителни санкции. Те се позовават на обичайното разделение в Общността, където някои държави настояват за по-твърда линия на поведение спрямо Москва, а други искат по-голямо сътрудничество и диалог с Кремъл.\"Няма начин. Италия и Австрия, дори и Франция, искат много да работят с Русия\", коментира европейски дипломат, цитиран от \"Ройтерс\".За да се наложат санкции, всички 28 страни членки трябва да са единодушни.ЕС удължи икономическите санкции срещу Русия до януари 2019 г. заради ролята й в Украйна.Много страни членки експулсираха руски дипломати заради случая \"Скрипал\". Но няколко държави, включително Унгария и Гърция, блокираха допълнителни мерки.", "date": "2018.08.23", "title": "ЕС пренебрегна призива на Лондон за повече антируски санкции"}
{"url": "https://news.bg/bulgaria/s-tri-naredbi-mrrb-osvetyava-peshehodnite-pateki.html", "text": "Министерството на регионалното развитие и благоустройството публикува промени в три наредби, касаещи повишаване безопасността на движение по пътищата.Това са Наредба № 2 от 2001 г., Наредба № 18 от 2001 г. и Наредба № 1 от 2001 г.Промените в трите наредби ще допринесат за повишаване на безопасността на движението и подобряване на видимостта на пешеходните пътеки.Подобрява се и сигнализирането на пешеходните пътеки като се въвеждат изисквания за по-високи характеристики на светлоотразяващите фолиа за пътните знаци, които ще осигурят повишаване на видимостта им. Това се предвижда с основните изменения в Наредба № 18 от 2001 г.Повишават се и изискванията за осветяване на пешеходните пътеки и също така се завишават изискванията към строителните материали за маркировката.Регулират се и участъците, в които могат да се изпълняват пешеходни пътеки на червена основа, тъй като до сега те бяха изпълнявани по субективна преценка на различни места и във всякакви цветове.С измененията в Наредба №2 се предвижда повишаване вниманието на участниците в движението към пешеходните пътеки.Това са местата с концентрация на пътнотранспортни произшествия, до входове на училища, детски градини, площадки за игра и други.С основните промени в Наредба № 1 се цели подобряване на плановете за организация на движението. ", "date": "2018.08.23", "title": "С три наредби МРРБ осветява пешеходните пътеки"}
{"url": "https://news.bg/world/ako-me-otstranyat-ot-beliya-dom-pazarite-shte-se-srinat-predupredi-donald-tramp.html", "text": "Президентът на САЩ Доналд Тръмп предупреди, че \"пазарите ще се сринат\", ако бъде свален от власт. Той каза, че ще обмисли дали да помилва Пол Манафорт, информира \"Ройтерс\".Американският лидер направи коментара в интервю за Фокс нюз, което ще бъде излъчено по-късно днес.Тръмп казал пред интервюиращия, че \"ще обмисли\" дали да помилва Манафорт.Манафорт е бивш председател на предизборния щаб на милиардера, който преди дни беше признат за виновен по обвинения в данъчни и банкови престъпления.\"Не знам как може да отстраниш някого от длъжност, който върши страхотна работа. Ако бъда отстранен, мисля, че пазарите ще се сринат, мисля, че всеки ще обеднее много. Без това мислене вие ще видите числа, които не можете да повярвате\", предупреди Доналд Тръмп.\"Мисля, че той се чувства зле за Манафорт. Те бяха приятели\", коментира журналистът от Фокс нюз, взел интервю от Тръмп.Американският държавник също коментира Китай и търговската война. Тръмп смята, че преди да предприеме действия Китай е бил \"доминираща сила\" в световната икономика, но сега \"те (китайците) не го харесват много\". Държавният глава обаче похвали намесата на Пекин в кризата с КНДР и добави, че Китай е оказал \"голяма помощ\", надявайки се да остане съюзник в разрешаването на казуса на Корейския полуостров.", "date": "2018.08.23", "title": "Ако ме отстранят от Белия дом, пазарите ще се сринат, предупреди Доналд Тръмп"}
{"url": "https://news.bg/politics/korneliya-ninova-iska-prokuror-da-pogali-borisov-po-glavata.html", "text": "Два месеца няма умряло дребно преживно животно вследствие на чумата, а единствените умрели животни са вследствие правителството на министър-председателя Борисов. Затова от БСП настояваме да се провери прикриват ли се субсидии от фиктивни земеделски стопани и източване на пари от бюджета.Това каза лидерът на БСП Корнелия Нинова на извънреден брифинг в централата на партията.Тя настоя отговорността за унищожаването на добитъка в Страндже през юли месец да се понесе от премиера Бойко Борисов, земеделския министър Румен Порожанов и вътрешния министър Валентин Радев.Нинова заяви, че е искала да види пробите от изследванията за чумата, но те не са й били предоставени. Затова и според нея чума реално няма.Лидерът на столетницата припомни изказването на зам.-председателя на ПГ на ГЕРБ Цветан Цветанов, че тя е била главния превратаджия в държавата, която искала да свали правителството от власт. Нинова заяви, че тя лично би поела отговорността, ако наистина се открие чума по дребните преживни животни.Социалистката посочи, че днес Порожанов се опитал да прехвърли цялата отговорност на БАБХ и, по думите й, трябва да се спре с цирка. Тя коментира, че на от три заседания на парламента, и на два извънредни председателки съвета правителството на ГЕРБ са убеждавали, че има чума по животните, но от червената партия са поискали доказателства затова.Тя припомни и думите на Борисов: \"Не сме изверги и ни е жал за животните, но допуснем ли заразата да мине в други населени места, тогава ще плачат всички. Нинова с козичките ми прилича на Меркел с мигрантите. Завиждам й как гали козички по главички\". \"Нашият премиер са го галили папи и патриарси по главичката. Надявам се някой ден някой прокурор да го погали по главата\", коментира лидерът на левицата.Нинова заяви, че е подаден сигнал и до главния прокурор Сотир Цацаров за извършени престъпления на длъжности лица. По думите й прокуратурата все още не е дала конкретен отговор затова има ли извършени престъпления и от кого.Лидерът на БСП се закани, че в близките дни ще посети лично Ямболско и Странджа и този път: \"ние ще организираме ред, права и закони в държавата, с които да се понесе лична отговорност затова, което е причинено на хората\".Нинова настоя да се проучат и действията на земеделския министър Порожанов и изказа съмнения, че всичко не е било подготвена акция за източване на средства от държавния и европейския бюджет.Стана ясно, че в първата седмица на септември в Брюксел ще бъде командирован в Кристиян Вигенин, който да представи позицията на партията по въпроса.", "date": "2018.08.23", "title": "Корнелия Нинова иска прокурор да погали Борисов по главата"}
{"url": "https://news.bg/world/mateo-salvini-e-protiv-natsionalizirane-na-magistralite-v-italiya.html", "text": "Вицепремиерът на Италия и вътрешен министър Матео Салвини заяви, че е против национализиране на магистралите в страната, но може да се обмисли смесено управление от държавата и частния сектор, информира \"Ройтерс\".Представители на италианската управляваща коалиция, в която участват партия \"Лига\" на Салвини и Движение \"Пет звезди\", предложиха държавата да поеме контрол над магистралите след трагедията с рухналия мост в Генуа през миналата седмица, при която загинаха 43 души.\"Не подкрепям национализация\", каза Салвини в радиоинтервю, но добави, че условията за даване на концесии трябва да бъдат преразгледани. Той отбеляза, че не изключва възможността за \"смесица от публично и частно управление\".Салвини също атакува компанията Atlantia, която контролира оператора Autostrade per l'Italia, отговорен за поддръжката на падналия в Генуа мост Моранди. Силовият министър коментира, че с всеки изминал ден е по-смутен от поведението на компанията.В сряда от Atlantia заявиха, че са поискали да се направи оценка на коментарите на политиците и тяхното отражение върху цената на акциите.\"\", коментира Салвини.Докато правителството продължава да дебатира бъдещето на магистралите, транспортният министър Данило Тонинели опроверга информация, че държавната инвестиционна банка Cassa Depositi e Prestiti може да вземе дял от Autostrade per l'Italia.\"\", коментира Тонинели, член на \"Пет движение\", пред вестник La Verita.Източник заяви пред \"Ройтерс\" във вторник, че управляващата коалиция обмисля възможността държавата да вземе контролен пакет от магистралите чрез Cassa Depositi e Prestiti.", "date": "2018.08.23", "title": "Матео Салвини е против национализиране на магистралите в Италия"}
{"url": "https://news.bg/crime/politsiyata-razsledva-ubiystvo-na-mazh-v-tsentara-na-sofiya.html", "text": "Полицията разследва убийство на възрастен мъж в центъра на София, съобщи Пресцентърът на МВР. Според първоначална информация, мъжът е бил открит мъртъв в кооперация, намираща се на улица \"Оборище\".СДВР изяснява обстоятелствата, свързани със смъртта на 99-годишен столичанин. Днес, малко преди 12.30 часа, в полицията е получен сигнал за намерен починал в дома си възрастен столичанин. На място са изпратени екипи на полицията и Спешна помощ. Продължава работата за изясняване на причините, довели до смъртта му.Според първите огледи има следи от насилие.По информация на БНР възрастният мъж вероятно не е бил убит. ", "date": "2018.08.23", "title": "Полицията разследва убийство на мъж в центъра на София"}
{"url": "https://news.bg/bulgaria/eksperti-ochakvat-poskapvane-na-grazhdanska-otgovornost.html", "text": "Експерти очакват поскъпване на \"Гражданска отговорност\".Нина Колчакова, главен секретар на Асоциацията на българските застрахователи, коментира пред Нова телевизия, че официален доклад на Комисията за финансов надзор показва, че обезщетенията надминават приходите, които застрахователите имат по застраховка \"Гражданска отговорност\".Според Колчакова докладът установява недостиг от 60 милиона лева към края на 2017 г. Парите за изплащането на тези обезщетения са от други застраховки, които са по-печеливши.\"Тази година недостигът се очертава да стане още по-голям\", предупреди тя.Една от причините е решение на ВКС, което разширява кръга от хора, които имат право да търсят обезщетение за морални болки и страдания за загинал техен близък.\"\", обясни Колчакова.\"Изчисляваме дупката да бъде между 800 милиона до 1 милиард и 300 милиона...Ако има такъв недостиг, пътищата са два - увеличаване на цената на \"Гражданската отговорност\", каза тя.На въпрос дали може \"Гражданска отговорност\" да стане 800 лева, тя отговори: \"Това 800 обаче е непостижимо, нека бъдем реалисти\".\"Другият вариант е да се ограничат сумите на обезщетения, които се изплащат\", смята тя.", "date": "2018.08.23", "title": "Експерти очакват поскъпване на \"Гражданска отговорност\""}
{"url": "https://news.bg/world/evropa-izprati-satelit-v-parvata-v-sveta-misiya-za-izsledvane-na-vetrovete-na-zemyata.html", "text": "Европа изстреля ракета от Френска Гвиана за разполагане на сателит в орбита. Това според компанията Arianespace е първата в света космическа мисия за картографиране на ветровете на планетата в глобален мащаб, пише \"Гардиън\".Изстрелването се осъществи в 21,20 часа по Гринуич след 24-часово забавяне заради неблагоприятни метеорологични условия. Полетът до отделянето на сателита продължи около час.Сателитът, наречен Еол (пазителят на вятъра в гръцката митология), ще бъде разположен на височина 320 километра от Земята.Той е част от проекта \"Коперник\" - съвместна инициатива на Европейския съюз и Европейската космическа агенция за следене на щетите върху околната среда и операции за подпомагане при бедствия.Еол е оборудван с един инструмент: доплер вятър LiDAR - модерна лазерна система за точно измерване на вятъра в глобален мащаб от Космоса.От Arianespace отбелязват на сайта си, че тази мисия ще предостави така необходимата информация за подобряване качеството на метеорологичната прогноза, както и ще допринесе за дългосрочно изследване на климата.", "date": "2018.08.23", "title": "Европа изпрати сателит в първата в света мисия за изследване на ветровете на Земята"}
{"url": "https://news.bg/world/london-publikuva-preporaki-na-ostrova-v-sluchay-na-brekzit-bez-sdelka.html", "text": "Правителството на Великобритания публикува съвети за осведомяване на британската общественост в случай, че не бъде постигнато споразумение с Европейския съюз за Брекзит, съобщава Скай нюз.Днес правителството ще публикува първата серия от технически съобщения, с които ще посъветва бизнеса и обществото какво трябва да направят, ако няма сделка с Брюксел.Тази мярка ще съвпадне с реч на министъра за Брекзит Доминик Рааб, който ще заяви, че Обединеното кралство ще предприеме \"едностранни действия\" за запазване на търговските и транспортни потоци, ако е необходимо.Рааб се очаква да каже, че е уверен, че може да бъде постигнато добро споразумение, което е основен приоритет за британското правителство, но в случай на провал на преговорите, \"ние трябва да бъдем готови с алтернатива\".През следващите няколко седмици Лондон ще публикува съвети за бизнеса и британското общество, които ще покриват сфери като авиационната безопасност, ядрената енергетика, фармацевтиката, правата на британските граждани в ЕС, правата за риболов, транспорта и други.Във вторник след среща с Рааб главният преговарящ на ЕС за Брекзит Мишел Барние съобщи, че преговорите са навлезли в крайната си фаза.Лейбъристите отхвърлиха инициативата на британското правителство да публикува съвети, тъй като липсата на споразумение би означавало \"катастрофа\" за Обединеното кралство.", "date": "2018.08.23", "title": "Лондон публикува препоръки на Острова в случай на Брекзит без сделка"}
{"url": "https://news.bg/world/islyamska-darzhava-publikuva-nov-zapis-s-bagdadi.html", "text": "ДАЕШ (\"Ислямска държава\") публикува нов аудиозапис с лидера Абу Бакр ал Багдади - първият с него от почти година, информира АП.На записа Багдади, чиято съдба остава неизвестна, призовава последователите си да са \"упорити\" и да продължат борбата срещу враговете на групировката в целия свят.54-минутното аудио е разпространено от медията на групировката al-Furqan Foundation.Все още не се е знаели дали Багдади е жив или мъртъв. Екстремистката група изгуби около 90% от територията си в Ирак и Сирия, където през 2014 г. обяви \"халифат\".Според информация той се крие някъде в пустинята на сирийско-иракската граница. Последното му аудиосъобщение е от 28 септември 2017 г., с което призовава последователите си да изгорят враговете си и да атакуват \"медийни центрове с неверниците\".В публикувания вчера запис Багдади поздравява последователите си за Айд ал Адха (Курбан байрам) и коментира настоящи събития, включително спора между САЩ и Турция за американския пастор Андрю Брънсън.Ако се докаже, че на записа е гласът на Багдади, това послание ще е от този месец и ще опровергае информацията за смъртта му.\"Америка преминава през най-лошия си период в съществуването си\", отбелязва Багдади и допълва, че Русия се конкурира със САЩ за регионално влияние.Той също така критикува предалите се бунтовници в Южна Сирия, наричайки ги предатели. Багдади ги призовава да се присъединят към ДАЕШ. Екстремистът също така призовава за търпение, упоритост и продължаване на джихада.Публично Багдади се появи само веднъж през 2014 г. в северния иракски град Мосул.През миналата година руски представители съобщиха, че най-вероятно Багдади е убит при руски въздушен удар до сирийския град Ракка. По-късно американски представители заявиха, че те вярват, че той все още е жив.", "date": "2018.08.23", "title": "„Ислямска държава” публикува нов запис с Багдади"}
{"url": "https://news.bg/world/avstraliya-e-v-kriza-premierat-e-izpraven-pred-opit-za-prevrat.html", "text": "Австралия е на ръба да има шести премиер за десетилетие след опит за сваляне на министър-председателя Малкълм Търнбул, пише \"Гардиън\".На пресконференция, на която отказа да подаде оставка, Търнбул призова съперниците си да докажат, че е изгубил доверието си в управляващата партия и намекна за влияние \"извън парламента\".Според изданието премиерът има предвид атака от страна на медийната империя на Рупърт Мърдок, която води кампания срещу Търнбул.\"Истината е, че малцинство в партията, подкрепяно от други извън парламента, се опитва да тормози и заплашва други, за да направи тази промяна в ръководството, към която се стреми\", коментира министър-председателят.Бъркотията около лидерския пост засегна австралийската политика тази сутрин, когато правителството гласува за спиране на работата на Камарата на представителите до 10 септември, тъй като не е сигурно дали ще има мнозинство в камарата и не желае да отговаря на въпроси на опозицията, след като най-малко 13 министри са готови да подадат оставка.От 2007 г. нито един австралийски премиер не е завършвал мандата си, като при четири случая лидерите на правителства бяха сваляни от собствените си партии, с което Канбера си спечели прозвището \"тихоокеанската столица на превратите\".Търнбул оцеля в четвъртък, но може да изгуби поста си, тъй като е планирано ново партийно гласуване най-рано в петък.Премиерът запази лидерския си пост в Либералната партия на Австралия на гласуване по-рано тази седмица, след като получи 48 гласа срещу 35 за министъра на вътрешните работи Питър Дътън. Вотът се проведе след бунт в редиците на партията. Някои либерални политици са против плановете му да обвърже целите за намаляване на въглеродните емисии със закон в момент, когато е регистриран скок на цените на електроенергията, информира АФП.В момента най-малко двама души оспорват лидерската позиция на Търнбул: министърът на финансите Скот Морисън и бившият вътрешен министър Питър Дътън.Търнбул заяви, че ако бъде свален от поста, незабавно ще напусне парламента, което означава, че всеки нов лидер ще трябва да участва на избори, за да си осигури мястото в Сидни. В момента водената от либералите коалиция има мнозинство в камарата само с един глас.", "date": "2018.08.23", "title": "Австралия е в криза – премиерът е изправен пред опит за „преврат”"}
{"url": "https://news.bg/regions/kofite-s-bokluk-v-elin-pelin-prelivat.html", "text": "Седмици наред контейнерите за боклук в Елин Пелин преливат, а градът тъне в отпадъци, съобщи BTV.Сметоизвозването беше спряно след спор с кмета на Горна Малина.Депото в Горна Малина се ползва от двете общини.На 8 август кметът Ангел Жиланов забранява приемането на отпадъци от община Елин Пелин. Иска и увеличение на таксите за депониране.\"Иска 35 лева, което е 2 пъти и повече и по-високо\", заяви кметът на Елин Пелин Ивайло Симеонов.Годишният капацитет на депото също бил изчерпан, а изхвърлянето на отпадъците там - незаконно.\"Това е самоуправство и не може еднолично да се взема решение, при положение, че това депо е на двете общини\", категоричен е Симеонов.По думите му депото може да бъде закрито единствено от директора на РИОСВ и при извънредни обстоятелства и от министъра на МОСВ.В отговор кметът на Горна Малина заяви, че това е временно спиране, докато бъде увеличен капацитетът на депото.\"Сега вече имаме уверението, че този капацитет от 24 000 тона ще бъде разрешен и допуснат, и на тази база сме пуснали депото\", уточни Жиланов.", "date": "2018.08.23", "title": "Кофите с боклук в Елин Пелин преливат"}
{"url": "https://news.bg/world/rechniyat-trafik-v-ungariya-zasegnat-ot-rekorden-spad-na-dunav.html", "text": "Нивата на Дунав достигнаха рекорден спад на три места на реката в Унгария вследствие на засушаване, което възпрепятства движението на пътнически кораби и нанася загуби на компаниите за товари, информира \"Ройтерс\".В Будапеща нивото на реката спадна до 0,61 метра - малко над рекордното дъно от 0,51 метра през 2003 г., съобщиха унгарските власти.Корабособствениците отчаяно чакат валежи, тъй като се надяват да помогнат за покачване на нивото на реката в Унгария.Ференц Крупа, директор на корабната компания за товари Fluvius, коментира, че очаква приходите да бъдат с 1-1,5 милиона евро по-малко през първите осем месеца на тази година в сравнение с 2017 г.Fluvius има седем баржи, с тях предимно се транспортира по Дунав и Рейн пшеница, тор, стомана и въглища.Крупа добави, че плавателните съдове могат да бъдат натоварвани до 25% от капацитета им заради ниското ниво на Дунав.Унгарските власти са забранили придвижването на големи пътнически кораби и баржи между 20,00 часа и 05,00 часа, за да се ограничат рисковете от засядане.Рейн е важен речен коридор за транспортиране на зърнени храни, минерали, въглищни и петролни продукти, а Дунав е важен коридор за износ на източноевропейски зърнени храни за Западна Европа.", "date": "2018.08.23", "title": "Речният трафик в Унгария засегнат от рекорден спад на Дунав"}
{"url": "https://news.bg/regions/porozhanov-otritsatelni-sa-vtorite-probi-za-chuma-po-zhivotnite.html", "text": "Вторите проби за чума не дават позитивни резултати. Това каза земеделският министър Румен Порожанов пред bTV.Припомняме, заради подозрение за чума по дребните преживни животни в Странджа бяха избити хиляди кози и овце. Това бе основният поминък на останалите предимно възрастни хора там.В акцията по ., от БАБХ бяха привлекли и външни лица.В същото време доброволци от цяла България се опитваха с жива верига да отложат , защото искаха да видят документи, с които да се докажат положителни взетите проби.На 14 юли .По-късно - 20 юли,  като  мерки, съответстващи на законодателството на ЕС.\"Има над 8000 проби, които са взети в момента, те ще бъдат обработени до една седмица в 5 лаборатории, за да може да стане бързо тяхната обработка и да може да се предприемат поетапни действия за освобождаване от оборното гледане в тези седем общини, които са под възбрана за движение на животните\", каза земеделският министър.Порожанов обясни, че вторите проби са взети от животни по целия 10-километров разширен диапазон около селищата, в които, по думите му, е имало огнища. Тези проби са от животните в периметъра.\"Защото в тези положителни проби, потвърдени от френска лаборатория, там бяха предприети мерки и след това бяха обезщетени до един всички земеделски стопани.Така че, това са вторите проби, които трябва да покажат има ли разпространение, дали има разширение на това заболяване\", заяви земеделският министър.Той е категоричен: \"Чума имаше в България, потвърдено е от лабораторните проби\".\"Лабораторни проби бяха извадени, бяха показани, включително и позитивните резултати на френската лаборатория. При аутопсията на определени животни в района на Шарково и другите две населени места имаше животни с клиника, включително с антитела\", припомни Румен Порожанов.Той добави, че първите проби са взети през юни, потвърдени са през юли, над 400 проби първоначално са били изпратени и потвърждавани, както за Воден и за Кости, така и за Шарково, и още две села, имало е и потвърждение от френската лаборатория.Министърът разказа, че в едно от стадата в Болярово имало съмнителна проба с високо съдържание на нуклеинова киселина. Стопаните са отказали повторно вземане на проби, което е нарушение на закона, съобщи Румен Порожанов.Пробата от Болярово е в категорията съмнителни и именно затова са разговаряли със стопаните на обекта. Те са поискали да се смени лекарят. Изпратени били други лекари, които да влезнат, обясни земеделският министър. \"Аз също искам да им бъдат запазени животните затова им предложих втората проба\", каза той.\"Чисто комуникативните грешки бяха отчетени още в началото, макар, че е имало срещи, за да бъде разяснено подробно какви са пробите и какво трябва да се предприеме\", поясни Порожанов.Той не се притеснява от факта, че от БСП му искат оставката. \"Всеки един министър е назначен, за да изпълнява конкретна функция, във всеки един момент той може да бъде освободен\", заяви Порожанов.По темата за обществената поръчка за закупуване на препарати за тестване на чума при преживните животни, спечелена от компютърна фирма - която беше спряна, министърът каза, че премиерът е прав, тази поръчка не е била най-лицеприятната, която е можело да се появи и правилно е била спряна.Агенцията по безопасност на храните като юридическо лице прави поръчките. Отговорност носи този, който е допуснал грешка, в случая - Агенцията по храните, коментира Румен Порожанов.На въпроса дали ще поиска оставката на д-р Дамян Илиев, който оглавява агенцията, земеделският министър заяви, че това е комуникация, която ще се води с премиера. Всяка оставка е на дневен ред, когато има проблеми, добави той и уточни, че след поръчката не се е виждал с премиера.Относно поскъпването на оградата по границата с Румъния се е увеличила, защото при обсъждане в МС има принципно решение да се сложи допълнителната мрежа \"Бруно\". Според министъра тя е много по-сигурна. Прасетата трябва да се засилят, да бъдат подгонени, за да успеят да минат. Едно болно животно въобще не е толкова функционално, за да направи такова нещо, стана ясно от думите на министъра.Той поясни, че \"Бруно\" е кръгова режеща мрежа, която оскъпява два пъти цената на оградата. Тя ще се финансира за сметка на държавните предприятия, не за сметка на бюджета. \"Изградена е с труда на горските служители и тези на държавните предприятия. Ако не беше мобилизиран екип от 400 души, това нямаше как да се случи\", допълни министърът.Като обяснение за строежа на тази ограда, която да спира свинете от Румъния по ограничената ни сухопътна границата, Порожанов обясни, че чумата по свинете наближава непрекъснато. Последно е стигнала до Калараш, което е на 15 км от Силистра.\"Ние сме първата страна, която го прави превантивно. Чехия го направи първа с електропастир, Румъния ще прави това на границата си с Украйна. Дания ще прави доста скъпо устройство. Цената на нашата ограда ще бъде около 1 млн. и 100 000, като над 600 000 ще бъде бруното, като трудът въобще не се смята в тази цена\", поясни Порожанов.", "date": "2018.08.23", "title": "Порожанов: Отрицателни са вторите проби за чума по животните"}
{"url": "https://news.bg/world/tramp-obmislya-da-pomilva-manafort.html", "text": "Президентът на САЩ Доналд Тръмп обмисля дали да помилва Пол Манафорт, съобщи репортер на Фокс нюз, който взе интервю от американския лидер в сряда.Според журналиста държавният глава е отбелязал в интервюто, което ще бъде излъчено днес, че не е знаел за данъчните работи на Манафорт, но добави, че се \"чувства лошо\" за него.Манафорт, бивш шеф на предизборната кампания на американския лидер, е признат за виновен по 8 от 18-те повдигнати срещу него обвинения, включително в данъчни и банкови измами. Сега съдът трябва да произнесе присъдата, която може да е до 80 г. затвор.", "date": "2018.08.23", "title": "Тръмп обмисля да помилва Манафорт"}
{"url": "https://news.bg/bulgaria/borisov-inspektira-kak-iztochvat-mazuta-ot-mopang.html", "text": "\"Екологията винаги е била водеща за нас.\" С такъв коментар премиерът Бойко Борисов инспектира работата по отстраняването на мазута от потъналия през 1921 г. край Созопол кораб \"Мопанг\".Премиерът подчерта, че е осигурено финансиране, за да може водолазите и екипите по източването да влязат при достатъчно добри условия. Той подчерта, че дейностите по премахване на мазута от кораба трябва да се провеждат при спазване на всички мерки за безопасност.Министър-председателят Бойко Борисов се срещна с екипа, който работи по отстраняването на мазута.От Изпълнителна агенция \"Морска администрация\" и водолазния екип съобщиха, че днес времето не позволява да започнат действията по източване на потъналия плавателен съд.Министър-председателят Борисов уточни, че работата по премахването на мазута ще започне веднага щом условията го позволяват.По думите му течът е спрян, което не налага спешното пускане на водолази, които да рискуват живота си.Той припомни, че е възложил на министъра на транспорта, информационните технологии и съобщенията Ивайло Московски и Изпълнителната агенция \"Морска администрация\" да започнат незабавни действия за отстраняване на замърсяването.На 22 август на заседание на Министерския съвет беше одобрен план за действие във връзка с потъналия кораб.Отпуснатите средства за справяне с проблема възлизат на 2,454 млн. евро. Сумата ще се използва за техника и екипи, които да работят по отстраняването на теча и е предвидена за максималния срок на работа - над 50 дни, при хипотеза за пълни резервоари - 650 тона мазут.Припомняме, на 12 август край Созопол. Предприети бяха съответните мерки за овладяване на разпространението на гориво. Институциите увериха, че няма опасност за живота и здравето на гражданите.На 13 август , но трябва да се вземат мерки за източването на останалото количество мазут.Вчера, 22 август .Според журналиста Михаил Заимов има опасност от допълнителни разрушения на кораба и за една минута на повърхността да изплуват над 100 т гориво.", "date": "2018.08.23", "title": "Борисов инспектира как източват мазута от \"Мопанг\""}
{"url": "https://news.bg/crime/transportni-eksperti-razsledvat-padnaliya-samolet-kray-shumen.html", "text": "Шуменската окръжна прокуратура разследва инцидента с катастрофиралия самолет край Шумен, съобщиха от прокуратурата.От четвъртък, 23 август 2018 г. експерти от Дирекцията за разследване на произшествия във въздушния, водния и жп транспорт към Министерството на транспорта започват оглед на падналия самолет.Припомняме, около 19:20 часа в четвъртък, 22 август, при заход за кацане на летище Шумен четириместен частен самолет \"Пайпер\" с двама души на борда е претърпял инцидент.При опит да кацне самолетът, който е с два двигателя, се е ударил в дърво в овощна градина в района на Пети километър.Двамата пострадали при катастрофата баща и син. 62-годишният Валери Д., и синът му - 27-годишният Александър са настанени в болница.Предстои по досъдебното производство в Окръжната прокуратура в Шумен да бъдат назначени съдебномедицинска и съдебно-технически експертизи.До пристигането на експертите от Министерството на транспорта местопроизшествието е било запазено от служители на МВР в Шумен. Действията по разследването продължават.Припомняме, това е втората авиокатастрофа в рамките на три дни, след като на 21 август около 19 часа при тренировъчен полет военен  и остави квартали на град Стамболийски без ток и вода. При инцидента нямаше пострадали.Преди два месеца, . Тогава пострадалите бяха баща и дъщеря, участвали в авиошоу за ултралеки самолети, мото и делтапланери на летището край Казанлък.Няколко са авиокатастрофите и в селскостопанската ни авиация.През лятото на 2001-ва самолет Ан-2 се разби близо до русенското село Брестница, без да има загинали. Двамата пилоти усетили навреме, че двигателят на машината отказва и предприели приземяване над близката гориста местност.На  се разби край Свищов. В машината е имало трима души - пилотът Евгени Панайотов на 42 години, Атанас Ганев на 23 години и 11-годишният Георги Данчев. Двамата мъже са загинали. Момчето бе в кома в болницата в Свищов с множество фрактури, черепно-мозъчна травма и леки изгаряния.Същият ден -  паднал около 18.10 часа край старозагорското село Пет могили. 49-годишният пилот е починал на път за болницата.На  на десетина метра от крайните къщи на варненското село Тополи. Пилотът е загинал.На  е паднал край русенското село Пиргово. Пилотът е здрав и без наранявания. Няма пострадали хора.На 6 юли 2018 г.  - в оризище между Пищигово и Съединение.В селскостопанската авиация има и инциденти с вертолети.На  падна край село Крайници. 65-годишният пилот е жив и е откаран в болница в Дупница с наранявания.На ертолет пада в района на кърджалийското село Черна скала. Пострадалият пилот е транспортиран в болница. С вертолета са пръскали срещу горска процесионка.", "date": "2018.08.23", "title": "Транспортни експерти разследват падналия самолет край Шумен"}
{"url": "https://news.bg/politics/nfsb-skochi-na-kadruvaneto-prez-zadniya-vhod-na-ataka.html", "text": "Национален фронт за спасение на България (НФСБ) отрича твърденията, че е дала подкрепа и/или съгласие за назначаването на Габриела Козарева за директор на Агенцията по вписванията.В позицията, разпратена до медиите, Националният изпълнителен комитет на ПП НФСБ заявява, че кандидатурата на Козарева не е обсъждана нито на политическия съвет на управляващата коалиция ГЕРБ - Обединените патриоти (НФСБ, ВМРО и Атака), нито е обсъждана и предлагана и на Коалиционния съвет на Обединени патриоти - НФСБ, ВМРО и АТАКА, както изисква подписаното коалиционно споразумение.От НФСБ заявяват, че за това назначение е отговорна единствено партия \"Атака\".Политическа партия НФСБ категорично възразява срещу лансиране на кадри \"през задния вход\" и то от името на коалиция Обединени патриоти, се посочва в позицията, подписана от Валери Симеонов, Данче Хаджиев, Валентин Касабов, Борис Ячев.\"Считаме подобно поведение за недопустимо, защото руши доверието в управляващата коалиция и не е полезно за държавата.\"Припомняме,  със заповед на министъра на правосъдието Цецка Цачева на 20 август 2018 г., на поста изпълнителен директор на Агенцията по вписванията, след като от 10 август Търговският регистър се срина и от тогава системата е в колапс.Назначението стана след като предишният директор на Агенцията по вписванията , провокирана от . Преди това .Към днешна дата - 23 август - Търговският регистър продължава да не работи, след като първоначално бе обявено, че кризата ще бъде преодоляна за един ден, после срокът за преодоляване на техническите затруднения беше удължаван съответно на три дни, седмица и др.Вчера, сряда, 22 август, системата на Търговския регистър трябваше да бъде напълно възстановена. По време на обсъждането на проблема на извънредното заседание на парламента във вторник . ", "date": "2018.08.23", "title": "НФСБ скочи на кадруването през \"задния вход\" на \"Атака\""}
{"url": "https://news.bg/crime/zadarzhaha-hotelierski-sin-ot-sveti-vlas-za-poboy.html", "text": "С лека телесна повреда е 40-годишна украинка, работила като камериерка в хотел в Слънчев бряг. Жената е бита с ръце и ритници, съобщи МВР.Инцидентът е от 21 август около 12:15 ч. в офис ва хотела.Според информация на БНР нападателят е син на хотелиер от Свети Влас.По думите на жената повод за конфликта е сумата от 300 евро, неизплатена част от заплатата й за предишни месеци.Случаят става известен едва след публикации в социалните мрежи.Полицията в Несебър се е самосезирала след показанията на камериерката и предоставеното медицинско свидетелство. Има образувано досъдебно производство по случая.Припомяне, по-рано Специализираният апелативен съд повдигна трето обвинение към . Пейко Янков се разследва като част от групата за рекет, побои и наркоразпространение на Димитър Желязков - Очите. Досега той бе обвинен за участие в организирана престъпна група и палеж на казино в Слънчев бряг, а сега вече - и в изнудване.", "date": "2018.08.23", "title": "Задържаха хотелиерски син от Свети Влас за побой"}
{"url": "https://news.bg/world/mozhe-li-da-badat-povdignati-obvineniya-na-tramp-i-da-posledva-impiychmant.html", "text": "Майкъл Коен, бивш адвокат на президента на САЩ Доналд Тръмп, разкри, че по \"указание\" на държавния глава е платил на две жени да мълчат преди президентските избори през 2016 г. И двете жени твърдят, че са имали афера с милиардера, който пък от своя страна отрича.Коен даде показания в съдебна зала в Ню Йорк като част от споразумение с прокуратурата, с което се признава за виновен във финансови нарушения, укриване на данъци и банкова измама.Тръмп написа в \"Туитър\", че финансовите нарушения, за които Коен се признава за виновен, \"не са престъпление\", макар че прокуратурата и адвокатът са единодушни. Американският лидер не представя доказателства.Руди Джулиани, личен адвокат на президента, коментира, че плащанията са лични и не са свързани с кампанията.\"Ройтерс\" обяснява дали президентът е защитен от наказателно преследване и каква е процедурата по импийчмънт в САЩ.Конституцията на САЩ не се занимава конкретно с този казус. Редица правни експерти твърдят, че президентът не може да бъде обвинен, докато е на поста. Според тях, ако държавният глава е извършил престъпление, уместно е да се прибегне към процедура по импийчмънт.В основния закон на Съединените щати е заложено, че президентът може да бъде отстранен при държавна измяна, вземане на подкуп и други престъпления.Върховният съд на САЩ не е вземал решение дали действащ президент може да бъде обвинен в престъпление, но в меморандум от 2000 г. правосъдното министерство заключава, че наказателното производство неправомерно би засегнало способността на президента да изпълнява задълженията си.Други експерти са на мнение, че действащият държавен глава може да бъде подведен под отговорност, тъй като никой не е над закона.Процедурата по импийчмънт започва в Камарата на представителите. Конгресмени могат да внесат резолюции за импийчмънт като редовни законопроекти или камарата може да инициира процедура чрез прокарване на резолюция, която упълномощава предприемане на разследване.За импийчмънт е необходимо просто мнозинство в долната камара, но за окончателното отстраняване на държавния глава от поста се изисква 2/3 мнозинство в Сената.В историята на САЩ срещу двама президенти е предприемана процедура по импийчмънт: Андрю Джонсън през 1868 г. и Бил Клинтън през 1998 г. И при двата случая мнозинството в Сената не одобрява отстраняването им и те остават на поста.Ако президентът бъде отстранен, вицепрезидентът поема управлението до следващите избори.Правните експерти с разногласия дали Тръмп може да бъде отстранен на базата на твърденията, че е наредил на Коен да направи незаконни плащания по време на кампания.Конгресът има свободата да реши дали това представлява престъпление, което според конституцията може да доведе до импийчмънт на президента.Андрю Райт, бивш адвокат на бившия президент Барак Обама, смята, че признатата от Коен вина е достатъчна база за започване на разследване за импийчмънт. Той добави, че в основния закон на САЩ се споменава, че основателите на държавата са загрижени от потенциални злоупотреби с власт, включващи усилия за заблуждаване на обществото по време на предизборна кампания.Други експерти смятат, че Тръмп може да се защити, че плащанията за жените не са престъпление, тъй като са направени за запазване на репутацията на милиардера, а не с цел оказване на влияние на изборите.Дори и плащанията да са направени за оказване на влияние на изборите, някои експерти по право са на мнение, че финансовите нарушения при кампания обикновено се наказват с глоби и не граничат с престъпления за отстраняване на държавния глава.", "date": "2018.08.23", "title": "Може ли да бъдат повдигнати обвинения на Тръмп и да последва импийчмънт?"}
{"url": "https://news.bg/crime/obviniha-obshtinskiya-savetnik-peyko-yankov-i-za-iznudvane.html", "text": "Общинският съветник от Несебър Пейко Янков е обвинен и за изнудване. Това съобщи адвокатът му Росен Кожухаров пред БНР.Припомняме, представителят на местната власт в Несебър Пейко Янков се разследва като част от групата за рекет, побои и наркоразпространение на Димитър Желязков - Очите. Досега той бе обвинен за участие в организирана престъпна група и палеж на казино в Слънчев бряг, а сега вече - и в изнудване.\"Защитата счита, че и това обвинение е несъстоятелно и към настоящия момент ние подготвяме своята защитна позиция и съответно ще организираме събирането на доказателства в противовес на онова, което твърдят колегите от прокуратурата\".Адвокат Росен Желязков коментира новото обвинение на Пейко Янков преди начало на заседанието на Апелативния специализиран съд, който ще решава да остане ли за постоянно в ареста общинският съветник от Несебър.Припомняме, общинският съветник от Несебър Пейко Янков беше последният задържан по това разследване, като Той беше с издадена Европейската заповед за арест, след като в деня на масовите задържания по Южното Черноморие - 1 август, Янков не бе открит в дома си.Според прокуратурата Янков има ролята на редови член на групата на Митьо Очите.Припомняме, петимата  - Митьо Очите бяха оставени в ареста с решение на Апелативния спецсъд. Иван Пишиев, Радослав Николов, Иван Найденов, Венцислав Христов и Йордан Въчев са обвинени в участие в организирана престъпна група на Митьо Очите, занимаваща се с изнудване, палежи, нанасяне на телесни повреди, разпространение на наркотици и други престъпления от 2010 година насам. в Истанбул бяха арестувани  и бившият депутат от ДПС Несрин Узун, които бяха предадени на българските власти в рамките на 24 часа. Бенчев и Узун , но няколко дни по-късно от прокуратурата обявиха, че все пак  и .", "date": "2018.08.23", "title": "Обвиниха общинския съветник Пейко Янков и за изнудване"}
{"url": "https://news.bg/world/dvama-ubiti-i-edin-ranen-pri-napadenie-s-nozh-kray-parizh.html", "text": "Двама души са убити, а един човек е ранен при нападение с нож в предградие на Западен Париж, съобщи френската полиция, цитирана от световни агенции.Първоначално беше съобщено за един загинал и двама ранени.Раненият е в тежко състояние. Френската полиция проведе специална операция в община Трап в департамент Ивлин до столицата, при която нападателят е ликвидиран.Вестник \"Паризиен\" пише, позовавайки се на полицейски източници, че заподозряният е бил в павилион, където е крещял: \"Аллах е велик, ако влезете, ще ви изтребя\".Според BFMTV заподозряният е познат на службите.ДАЕШ (\"Ислямска държава\") пое отговорност за атаката.Източници от полицията разкриха пред АФП, че убитите са роднини на нападателя - майката и сестрата на извършителя.Нападателят имал психични проблеми.Около 250 души са убити във Франция при терористични нападения през последните три години.", "date": "2018.08.23", "title": "Двама убити и един ранен при нападение с нож край Париж"}
{"url": "https://news.bg/bulgaria/11-godishno-momche-e-s-tezhki-izgaryaniya-zaradi-ekstremno-selfi.html", "text": "Пореден опит за екстремно селфи доведе до фатални последици - момче на 11 години е обгорено от волтова дъга, предаде БНТ.Детето, което е от пловдивското село Труд, се е качило на товарен вагон, за да си направи снимка. Той обаче не е преценило, че електрическите кабели от железопътната инфраструктура са твърде ниско и е било поразено от волтова дъга.Момчето е със 65% изгаряния по тялото. Настанено е в клиниката по изгаряния на Университетската болница \"Св. Георги\" в Пловдив. Има опасност за живота му.", "date": "2018.08.23", "title": "11-годишно момче е с тежки изгаряния заради екстремно селфи"}
{"url": "https://news.bg/weather/mnogo-slantse-malko-valezhi-vyatarat-do-silen.html", "text": "Времето днес ще бъде предимно слънчево, с разкъсана облачност, в източните райони - ветровито.Предимно над планините и в югоизточната част на страната ще има временни увеличения на облачността, които може да бъде последвани от валежи. Само на отделни места ще има краткотрайни дъждове и гръмотевична активност.На повечето места се очаква слаб до умерен вятър от изток и североизток, в източните райони до силен.Максималните температури са в интервала 28-33 градуса. Нощните температури в по-голямата част от страната са между 16 и 20 градуса, за София - 14.По Черноморието температурата на въздуха ще достига 28-30 градуса. Температурата на морската вода е 27 градуса, само в крайните южни райони тя е 26 градуса.", "date": "2018.08.23", "title": "Много слънце, малко валежи, вятърът – до силен"}
{"url": "https://news.bg/int-politics/nato-nalaga-se-da-sdarzhame-rusiya-koyato-napada-sasedite-si.html", "text": "Действията на НАТО в Източна Европа са продиктувани от необходимостта съюзниците да бъдат предпазени от руска агресия.Военният контингент от 4000 войници на Алианса е значително по-малък от силите, разгърнати от Русия, заяви говорителката на НАТО Оана Лунгеску, цитирана от \"Ройтерс\".Изявлението беше направено в отговор на коментарите на руския президент Владимир Путин, че Алиансът увеличава техниката и личния си състав край границите на Русия. Той говори на пресконференция след срещата си с президента на Финландия Саули Нийстьо.Лунгеску определи действията на НАТО като отбранителни, съразмерни и съответстващи на международните му ангажименти.\"Този военен контингент не може да се сравни със силите, разгърнати от Русия. Напротив, Русия има войски в Украйна, Грузия и Молдова против волята на техните правителства\" - подчерта говорителката на организацията.Тя отхвърли и обвиненията на Путин, че Алиансът отказва да обсъжда съвместни полети с руски военни самолети.\"Що се отнася до авиацията, обсъдихме сигурността в Балтийско море в съвета Русия-НАТО\", напомни Оана Лунгеску.", "date": "2018.08.23", "title": "НАТО: Налага се да сдържаме Русия, която напада съседите си"}
{"url": "https://news.bg/press/kabinetat-odobri-plan-za-chakalnyata-na-evrozonata-olimpik-kostva-posta-na-agayn-bnr-i-radiohorat-se-razbraha.html", "text": "Предприетите от страната ни стъпки за присъединяване към еврозоната са сред актуалните теми на вестниците в четвъртък.\"Правителството одобри План за действие, който ще помогне на страната към юли 2019 г. да осъществи плавен преход към валутния механизъм ERM II, наричан още \"чакалнята за еврозоната\" и към Банковия съюз, съобщи правителствената пресслужба. Мерките са следствие от обявеното от България в края на юни искане за присъединяване към двата механизма и последвалия отговор от еврогрупата с пътна карта за реформи. Мерките от Плана за действие трябва да се изпълнят до края на юни 2019 г. като измененията в законодателството се очаква да преминат през Народното събрание до края на тази година. Сред тях е \"засилване на рамката на надзора в банковия сектор чрез тясно сътрудничество с Европейската централна банка (ЕЦБ) и предприемане на необходимата подготовка в съответствие със съществуващите процедури\". Министерството на финансите по-рано този месец вече обяви на сайта си за обществено обсъждане промени в Закона за БНБ, свързани с кандидатстването във валутния съюз. Правителственият план предвижда също въвеждане до края на 2018 г. на макропруденциални инструменти в Закона за кредитните институции, позволяващи налагането на системно ниво на изисквания към кредитополучателите.Съобщението на правителствената пресслужба изброява също: - засилване на надзора върху небанковия финансов сектор (пенсионни фондове и застрахователни дружества); - подобряване на рамката за несъстоятелността след извършване на преглед на законодателството и изготвяне на съответните законови изменения; - засилване на рамката за борба с изпирането на пари;- модернизиране на рамката за управление на държавните предприятия посредством преглед и оценка на законодателната, регулаторната и функционална рамка и отправяне на препоръки, свързани с преодоляването на несъответствията между българското законодателство и най-добрите международни практики. Предвижда се също изготвяне на законодателни текстове в съответствие с насоките на ОИСР и ратифициране от Народното събрание на Споразумение за прехвърлянето и взаимното използване на вноски в Единния фонд за преструктуриране, текста на което министрите одобриха днес...\" - в. \"Дневник\".\"Нови стрес тестове за банките преди еврото По предложение на финансовия министър Владислав Горанов правителството реши България да се присъедини към европейския фонд за преструктуриране. Нови стрес тестове очакват българските банки преди въвеждането на еврото. Те са част от мерките, които България трябва да изпълни за влизането в еврозоната. Това става ясно от плана за действие за присъединяването на страната ни към валутния механизъм ЕРМ 2 и Банковия съюз, който беше публикуван в сряда на сайта на Министерството на финансите. Преди това бе приет от правителството. Документът се гласува заради поетите ангажименти на България с писмото от 29 юни, с което страната ни поиска да бъде приета в еврозоната. България ще трябва да засили рамката на надзора в банковия сектор чрез тясно сътрудничество с ЕЦБ и да се направят редица промени в националното законодателство. Предвижда се към края на 2018 г. те да бъдат одобрени от Народното събрание, съобщиха от правителствената информационна служба. По план последните заложени мерки трябва да бъдат изпълнени до юли 2019 г.  Подготовката за стрес тестовете заедно с преглед на качеството на активите на банките ще започне през септември - октомври тази година, а резултатите ще са ясни през юни - юли 2019 г. Това не е изненада, всички банки знаят, че ще се проведат по методиката на ЕЦБ, която твърде много прилича на тази на стрес тестовете през 2016 г., коментираха финансисти. Консолидацията на сектора, която тече в момента, всъщност била с повишаване на капитализацията преди новите тестове...\" - в. \"24 часа\".Казусът с фалиралата застрахователна компания \"Олимпик\" също е сред темите на всекидневниците.\"Клиентите, засегнати от фалита на застрахователната компания \"Олимпик\", трябва да изчакат 12 септември, когато кипърският съд трябва да вземе решение за процедурата по обезщетение. Това съобщи БНТ, като се позова на водещата одиторска и консултантска фирма в Кипър \"Мазарс Ел Ти Ди\". Много български граждани са се обърнали директно към тях. От компанията потвърдиха, че ще бъдат изплатени обезщетения. Точният им размер обаче ще стане ясен също след 12 септември, съобщи националната телевизия. В европейски мащаб фалитът на застрахователни компании се счита за изключителна рядкост. Това сочат и цифрите, например в най-голямата европейска икономика - германската. От 2000 до 2017 г. там са банкрутирали над половин милион фирми и само една от тях е била застрахователна. Въпреки че става въпрос за прецедент, има редица законодателни разпоредби, които защитават застрахованите в случай като този, възникнал с кипърската \"Олимпик\". Затова е необходимо да се изчака съдебното решение, което ще влезе в сила със задна дата, т.е. от 10 август и ще третира еднакво всички - и кипърските, и българските граждани, съобщиха от \"Мазарс Ел Ти Ди\" за БНТ. След произнасянето на съда, всеки, на когото \"Олимпик\" дължи пари, трябва да подаде заявление по специален формуляр, уточни пред БНР Павлос Накузи - управаляващ партньор в \"Мазарс ЕлТиДи\". \"Според кипърския закон приоритет се дава на тези кредитори, които имат искове, произтичащи от застрахователните договори. Това означава искове за компенсации поради инциденти и искове за възстановяване на застрахователни премии. Двете групи са поставени на един ред след кредиторите. Няма значение дали исковете са в България или в Кипър - те се третират по еднакъв начин\", обясни Накузи. В сектора на автомобилните застраховки в Кипър \"Олимпик\" има около 10 000 клиенти. Близо 2000 от тях са българи, по неофициални данни от български застрахователни брокери към компанията. Още през 2016 г. \"Олимпик\" е отчела в Кипър близо 14 млн. евро загуби.\" - в. \"Стандарт\".\"Управляващите се опитаха да тушират скандала около фалита на кипърската \"Олимпик\", който попари около 200 000 български шофьори, с оставка бушон и работна група. Парламентът гласува вчера освобождаването на зам.-председателя на Комисията за финансов надзор (КФН) Ралица Агайн, която отговаря за застраховането. Тя сама подаде оставка, след като ден по-рано бе подканена от правителството. Така Агайн единствена пое отговорност за неадекватното поведение на институциите по случая с кипърския застраховател, който изпадна в неплатежоспособност и остана без лиценз още през май, но българските клиенти научиха за това едва през август. Председателката на КФН Карина Караиванова се яви на извънредното заседание на Народното събрание, свикано заради застрахователния скандал, но както и предните дни не пророни нито дума. Премиерът Бойко Борисов също бе в залата - но главно за да убеди депутатите, че няма нищо общо. \"Нашето място днес не е тук. Комисията за финансов надзор е избрана от парламента. Тя се отчита пред парламента. Ние сме дошли с цялото си уважение и предлагаме следното: по никакъв начин не сме се месили\", обяви Борисов, като подчерта, че не бил чувал и виждал Ралица Агайн от години и не бил получавал никакви доклади от комисията през последните години. Самата Агайн обясни, че не е предоставяла информация на правителството и на Бойко Борисов, защото е давала доклади на Комисията за финансов надзор - на председателя и на другите членове. Шефката на КФН Карина Караиванова не пожела да обясни защо не е уведомила поне министъра на финансите за зреещите проблеми с \"Олимпик\". Народните представители дадоха срок до 7 септември работна група с експерти от КФН, финансовото министерство и МВнР да представи план как да се помогне на близо 200 000 българи, чиито застраховки \"Гражданска отговорност\" в \"Олимпик\" бяха предсрочно прекратени от 18 август. Тези вземания не се покриват от Гаранционния фонд и тях ощетените ще трябва да си търсят от съда в Кипър, когато бъдат разпродадени активите на фалиралия застраховател.\"Оставката ми е емоционален и морален акт\", обясни Агайн в парламента. Тя заяви пред депутатите, че всички правомощия, с които КФН разполага, са били приложени в случая и нямало пропуски в ущърб на българските граждани. Агайн описа действията си от 10 май насам, когато в комисията е получена информация от кипърското финансово министерство за издадената забрана на \"Олимпик\" да се разпорежда с активите си заради неплатежоспособност, както и забрана да продава полици. Внесла е доклад в КФН, а регулаторът след заседание издава забрана на сключване на нови договори от \"Олимпик\" в страната. Новото обстоятелство е било вписано във всички необходими регистри, както и пубикувано в \"Държавен вестник\". Агайн уточни, че кореспонденцията с кипърския регулатор била мудна и търсената информация е пристигала със закъснение. БСП гласува оставката на Агайн, но с уговорката, че цялото ръководство на КФН начело с председателя Карина Караиванова трябва да си ходи. Румен Гечев поиска обяснение и защо ДАНС са проспали дейността на кипърския застраховател у нас. \"Това е компания матрьошка със собствености в много държави. И кой позволи на испанеца Диего да изнесе близо 150 млн. евро от България?\", възмути се червеният депутат. От БСП поискаха оставки и от шефовете на Гаранционния фонд, които бяха в залата, но така и не обясниха защо са събирали отчисления от кипърския застраховател в нашия обезпечителния фонд, след като тези вноски не са били дължими. \"Олимпик\" е внесла 2 млн. лв. отчисления, които сега юристи умуват как да бъдат върнати - на застрахованите лица или на закъсалото дружество. Пред депутатите Агайн обясни, че по силата на европейското законодателство всеки застраховател от ЕС от общо на 600 може свободно да работи в друга държава членка. \"Не можем да откажем, ако в двумесечен срок от уведомлението не дадем отговор, той започва дейност\", обясни тя.Агайн отхвърли твърденията, че \"Олимпик\" е продавал застраховки на дъмпингови цени. По данни на Гаранционния фонд до ноември 2017 г. средната цена на \"Гражданска отговорност\" на \"Олимпик\" е била 196 лв. - при средна за пазара 179 лв. Това даде повод на Корнелия Нинова да нападне Бойко Борисов, който преди дни заяви, че жертвите на \"Олимпик\" сами са си виновни, защото купували евтини застраховки.\" - в. \"Сега\".В. \"24 часа\" отделя място на кризата в НИМХ: \"Разделянето на Националния институт по метеорология и хидрология към БАН на две части е най-вероятният изход от кризата в академията. Това стана ясно в сряда след поредната среща между премиера Бойко Борисов, образователния министър Красимир Вълчев и председателя на БАН Юлиан Ревалски. Преди месец от НИМХ поискаха да бъдат извадени от БАН и да минат на подчинение на правителството заради проблеми с отпускането на достатъчно средства от академията за дейността на метеоролозите. НИМХ да получи по-широка автономия и бюджетът на института да не се гласува от общото събрание на БАН, а да се определя от Министерския съвет, предложи в сряда акад. Ревалски на министър-председателя. Оставало да се изясни обаче как ще бъде назначаван директорът на института при широка автономия - дали от общото събрание на БАН, или от министъра. Метеоролозите обаче настояват за изваждането им от академията и преминаване изцяло на подчинение на правителството, обясни министър Красимир Вълчев. \"В тази ситуация възможният компромис ще е изваждането на оперативната работа на института - като прогнозата за времето - в метеорологична служба извън БАН, а научната дейност по климата да остане в БАН\", каза той. Учените от НИМХ пък сами щели да преценят към коя структура да преминат. Оставането на научната дейност в академията е настояване и на БАН, стана ясно от думите на Ревалски. Следващата седмица ще продължат преговорите за съдбата на института, като в тях ще участват Вълчев, ръководството на БАН и шефовете на НИМХ. Министърът се надявал все пак да бъде постигнато общо решение, добро и за трите страни в спора. Изваждането на института от структурата на академията не може да стане механично от 1 януари само със законови промени, защото се отварят много проблеми с трудовите договори, които са към БАН. По проектите, по които работи НИМХ, академията също е страна\", предупреди Юлиан Ревалски.\"Вестниците продължават да следят и случая със срива на Търговския регистър.\"Лирекс\" опроверга Цачева, но не и Цветанов и премиера Фирма \"Лирекс БГ\", която поддържа сриналия се преди две седмици Търговски регистър, изпрати опровержение, но само до министъра на правосъдието Цецка Цачева. Във вторник на извънредното заседание на парламента срещу фирмата бяха отправени тежки нападки от шефа на парламентарната група на ГЕРБ Цветан Цветанов. \"Как беше направено видеонаблюдението - с изричните указания да спечели \"Лирекс\". Интерфейсът беше затворен и това не даде възможност да се надгражда тази система и да участват други фирми. Убеден съм, че същото се е случило и в Агенцията по вписванията. Вярно ли е, че се установява, че \"Лирекс\" преди инцидента е обединила дисковия масив на основния и на резервния сървър? Това е довело до невъзможност за възстановяване. Не знам дали не е умишлен саботаж от някой, който е искал да създаде проблеми в държавата, и да кажем, че правителството и министърът на правосъдието са виновни за това\", каза бившият вътрешен министър. \"Ако \"Лирекс\" се вдигнат шапката, буквално ще ни сринат\", отговори му премиерът Бойко Борисов. Цачева намеси името на \"Лирекс\", докато говореше за поръчките на регистъра. Тя сбърка фирми и поръчки, но излезе на трибуната специално за да се поправи. В писмото на \"Лирекс\" до медиите се казва, че компанията е обект на постоянни спекулации и прокарване на интереси от различни хора. Даден е пример: \"Вследствие на извънредното заседание на парламента в някои медии се появиха цитати и преразкази на думи на г-жа Цачева, които се твърди, че тя е казала от парламентарната трибуна. Според тях през декември миналата година \"Лирекс\" е спечелила поръчка на Агенцията по вписванията за оборудване на стойност 3.6 млн. лв. Всички документи за тази поръчка са свободно достъпни на сайта на Агенцията по вписванията. В тях ясно се вижда, че \"Лирекс\" не е печелила такъв търг, като дори не сме участвали в такова нещо и нямаме никакво отношение към него\", заявяват от компанията. Те добавят, че не смятат за необходимо да опровергават \"всички други изказвания и писания\", с които се подронват авторитетът и надеждността им. Вредите от срива на Търговския регистър са неизмерими. Всяка фирма търпи вреди, които са конкретни и различни. Това каза пред БНР юристът Николай Янев, който е работил по създаването на регистъра. Той обясни, че има кредитори, които не могат да предявят вземанията си от търговци, обявени в несъстоятелност. Или търговци, които не могат да тръгнат към ликвидация. Може да става дума за бизнес партньори, които не могат да разберат с кого да преговарят и с кого да сключват договори. Това са дружества, които имат единствен вписан управител, който е починал или когото искат да освободят от тази длъжност, но не могат да впишат тази промяна в Търговския регистър. \"Още когато започна реформата в Търговския регистър, беше ясно, че политиците, с много малко изключения, имат бегла представа какво представлява Търговският регистър\", обобщи юристът. \"Самата идея Търговският регистър да не функционира дни или седмици наред е немислима в нито една пазарна икономика.\" - в. \"Сега\".\"Нинова: Изборът на новия шеф на Агенцията по вписванията е непрозрачен и необсъждан Отговорни за проблемите около фалиралото застрахователно дружество \"Олимпик\" са всички комисари в КФН \"Спуснат е отнякъде човек, непрозрачно, необсъждано, не чухме да е имало конкурс или някаква процедура за избор. Посочен човек. Обществото не е информирано и то за един изключително важен сектор, където виждате какви проблеми могат да се случат и какъв професионализъм се изисква там.\" Това коментира лидерът на БСП Корнелия Нинова на въпрос за новоназначения директор на Агенцията по вписванията Габриела Козарева, съобщиха от пресцентъра на БСП. \"Не просто да дойдеш от Агенция за малки предприятия и да си въобразяваш, че може да управляваш система като Търговския регистър\", каза още лидерът на БСП. По думите й е нормално да има състезателно начало, да се явят професионалисти. \"Дано не се окаже поредната калинка, която при следващ проблем ще изгори като бушон просто, за да да не поеме никой политическата отговорност\", коментира още Нинова...\" - в. \"24 часа\".Всекидневниците проследят и развръзката на протеста на Детския радиохор.\"Медиите не са под влиянието на правителството, но децата от детския радиохор висят под нашия прозорец. Надявам се и шефът на радиото, и на СЕМ да си свършат работата. Не може да оставят децата да стоят пред Министерския съвет, трябва да си поемат отговорността. Това заяви премиерът Бойко Борисов в началото на правителственото заседание. В същото време децата от детския хор на БНР са на среща с председателката на СЕМ София Владимирова. Те бяха поканени от нея и министърът на културата Боил Банов в сградата на Министерския съвет, след като децата пяха отпред в знак на протест в защита на досегашната диригентка на хора Венеция Караманова. В сграда Банов им обясни, че радиото е самостоятелен орган и директорът, както и диригентът на хора им, се избира от конкурс. \"Ако аз или премиерът изразим отношение кой да работи във вашата структура, това би било неуместно. Не мога да отговоря кои хора, на какъв договор, как, с какви пари да бъдат назначени. Важно ми е да го разберете, защото вие сте млади хора, аз имам усещане за почтеност\", обясни им министърът...\" - в. \"Стандарт\".\"Генералният директор на БНР Александър Велев постигна съгласие с диригентката на Детския радиохор Венеция Караманова и група от родителите на среща, която се проведе днес в сградата на БНР, съобщи медията. Детски лагер ще има, а г-жа Караманова ще води Детския радиохор, бе решено на срещата. Творческата ваканция на децата в село Кранево е от 26 август до 06 септември.\" - в. \"Труд\".\"Преди два дни деца от детския хор на Българското национално радио пяха днес пред сградата на радиото в знак на протест срещу освободения директор на хора Венеция Караманова, а по-рано днес премиерът Бойко Борисов призова директора на българското национално радио Александър Велев и Съвета за електронни медии (СЕМ) да поемат отговорност по проблема. Миналия петък родители на деца от хора разпространиха писмо, в което описват причините за острата реакция срещу ръководството на БНР. Хорът трябваше да бъде поет от назначената на щат през март Теодора Димитрова, която в продължение на 10 години е работила в детския радиохор. В последните 7 години Венеция Караманова е работила за хора на граждански договор, тъй като от 2011 г. тя е в пенсионна възраст.\" - в. \"Дневник\".", "date": "2018.08.23", "title": "Кабинетът одобри план за \"чакалнята“ на еврозоната, „Олимпик“ коства поста на Агайн, БНР и радиохорът се разбраха…"}
{"url": "https://news.bg/int-politics/parirana-e-hakerska-ataka-sreshtu-demokraticheskata-partiya.html", "text": "Демократическата партия съобщи, че е парирана хакерска атака срещу базата с данни на нейните избиратели, съобщи в. \"The New York Times\".Хакерите са създали фалшива страница, която е имитирала страницата за регистрация на избиратели на сайта на партията. Целта на атаката им е била да получат достъп до потребителски имена и пароли, с които да се логват в базата, съдържаща информация за десетки милиони гласоподаватели. Действията им са били засечени от компанията, отговаряща за киберсигурността на Демократическата партия, и те не са успели да постигнат пробив в данните.Двама служители, запознати със случая, определят атаката като агресивна. Смята се, че хакерите са изпратили писма до членове на националния комитет на демократите с цел да ги подлъже да използват фалшивата страница. Тази тактика е позната като spearphishing - \"зарибяване\" чрез фалшива страница, имитираща оригиналната.ФБР е информирано за случая.Засеченият опит за проникване в базата данни е \"поредното доказателство за съществуващите заплахи\" преди изборите за конгрес, заяви служителят на спецслужбите Робърт Лорд.Той посочи, че е нужна постоянна бдителност, за да бъдат предотвратени следващи такива опити.Вчера беше съобщено, че компанията Microsoft е пресякла опити на хакери, свързани с руското правителство, да бъдат създадени фалшиви домейни, които да имитират легитимните сайтове на американски институции и политически организации, подкрепящи демократите.", "date": "2018.08.23", "title": "Парирана е хакерска атака срещу Демократическата партия"}
{"url": "https://news.bg/int-politics/evropa-se-poklanya-pred-zhertvite-na-natsizma-i-komunizma.html", "text": "Днес Европа почита жертвите на нацизма, комунизма и всички други тоталитарни режими - десетки милиони човешки животи, отнети от властови произвол.23 август, известен още като Ден на черната панделка, е определен от Европейския парламент през 2008/2009 като общоевропейски ден за паметта на жертвите на тоталитарните и авторитарните режими. Той се отбелязва всяка година от институциите на Европейския съюз от 2009 г. насам.Изборът на датата не е случаен - на 23 август 1939 г. е подписан пактът Молотов-Рибентроп между нацистка Германия и Съветския съюз, напомнят в съвместно изявление първият заместник-председател на ЕК Франс Тимерманс и комисарят по правосъдието Вера Йоурова.\"С този пакт Европа затъна още по-дълбоко в един от най-мрачните периоди на своята история. Милиони хора бяха убити и поколения европейци останаха белязани. Наш дълг е да запазим имената на милионите преследвани жертви и да поддържаме паметта за тях жива.\" - се казва в обръщението.Тимерманс и Йоурова подчертават, че това е особено важно, \"защото днес, 79 години по-късно, нашите общи ценности, като човешко достойнство, основни права, върховенство на закона и демокрация, отново се поставят под въпрос от екстремистка, националистическа и разединяваща риторика\".\"Като пазим и предаваме паметта за жестокостите от миналото на следващото поколение европейци, ние се застраховаме срещу това да ги повторим и същевременно припомняме колко е важно да защитаваме човешките права на всеки европейски гражданин. Трябва да продължим да разказваме за миналото на Европа, така че да не допускаме същите грешки в бъдеще.\" - се казва още в посланието.Въпреки че краят на Втората световна война отбеляза поражението на нацисткия режим, много европейци продължиха десетилетия да страдат, потискани от тоталитарни режими, посочват от ЕК.", "date": "2018.08.23", "title": "Европа се покланя пред жертвите на нацизма и комунизма"}
{"url": "https://news.bg/world/merkel-iska-sledvashtiyat-shef-na-ek-da-e-germanets.html", "text": "Канцлерът на Германия Ангела Меркел иска следващият председател на Европейската комисия да е германец, съобщава местна медия, цитирана от АФП.Според агенцията Берлин очевидно е оттеглил искането си Европейската централна банка (ЕЦБ) да се поеме от германец.\"Най-важният приоритет за Меркел повече не е ЕЦБ, а Европейската комисия\", пише бизнес всекидневникът \"Ханделсблат\".Изданието отбелязва, че германският лидер разглежда Комисията като повече политически уместна в сравнение със същата роля в ЕЦБ.Кандидатът за централната банка е настоящият директор на \"Бундесбанк\" Йенс Вайдман. Смята се, че той е намалил шансовете си за топ поста с многократните си критики по адрес на ЕЦБ. Той е отявлен критик на сегашния шеф на банката Марио Драги заради валутната политика при разрешаването на икономическите кризи в Южна Европа.Няколко ключови поста в евроинституциите ще останат вакантни през 2019 г., включително и позицията на председател на Европейската комисия, която се заема от Жан-Клод Юнкер.През последните седмици името на главния преговарящ на ЕС за Брекзит Мишел Барние се спряга за поста на ЕК.\"Ханделсблат\" пише още, че Берлин разглежда няколко кандидатури, включително на икономическия министър Петер Алтмайер и на военния министър Урсула фон дер Лайен.", "date": "2018.08.23", "title": "Меркел иска следващият шеф на ЕК да е германец"}
{"url": "https://news.bg/int-politics/ruskata-konferentsiya-za-afganistan-bez-sasht-i-bez-afganistan.html", "text": "САЩ и Афганистан отклониха поканата за участие в организираните от Русия преговори по ситуацията в Афганистан, насрочени за 4 септември, съобщи радио \"Свободна Европа\".Говорителят на Министерството на външните работи на Афганистан - Сибатула Ахмади заяви, че решението за неучастие в московската конференция е взето след консултации между президента Ашраф Гани и други представители на държавното управление - стъпка, която би трябвало да подскаже на Москва да се откаже от \"събирането на дузина страни\".Правителството в Кабул възнамерява да продължи да преговаря директно с талибаните без пряко привличане на чужди сили в разговорите.Междувременно говорителят на американския Държавен департамент потвърди предварителната информация, че Вашингтон няма да участва в руската инициатива, като допълни, че едва ли подобна конференция би постигнала резултати.По-рано Москва обяви, че е поканила талибаните и 12 страни сред които Афганистан и САЩ.Говорителят на талибаните Забихулах Муджахид заяви, че те ще изпратят делегация в Русия.Решението на САЩ да отклонят поканата за събитието предизвика гневна реакция от страна на Москва.Руското външно министерство зави, че отказът на американската страна показва липса на интерес към мирния процес в Афганистан.", "date": "2018.08.23", "title": "Руската конференция за Афганистан – без САЩ и без Афганистан  "}
{"url": "https://news.bg/world/sasht-ni-obyaviha-ikonomicheska-voyna-gnevna-turtsiya.html", "text": "Турция обвини Вашингтон, че е отприщил \"икономическа война\" и не зачита съдебната система на турската държава във връзка със задържането на американския пастор Андрю Брънсън, който е обвинен в тероризъм, информира \"Ройтерс\".Говорителят на турския президент Реджеп Ердоган заяви, че коментарите на съветника по национална сигурност на държавния глава на САЩ са насочени към икономиката на Турция и не отразяват фундаменталните принципи и ценности на НАТО.\"Изявлението му е доказателство, че администрацията на Тръмп атакува съюзник на НАТО като част от икономическа война\", обяви Ибрахим Калин в съобщение до \"Ройтерс\", което е в отговор на коментар на Джон Болтън.Според Калин Вашингтон възнамерява да използва търговията, митата и санкциите за започване на \"глобална търговска война\", посочвайки подобни спорове с Мексико, Канада, Европа и Китай.\"Турция няма намерение да започва икономическа война с нито една страна. Но не може да се очаква да остане безучастна на фона на атаките срещу икономическата и правосъдната система\", добави той.Калин пише още, че Турция ще работи с останалата част от света срещу рестриктивните и наказателни мерки.Болтън коментира в интервю за \"Ройтерс\" по време на визита в Израел, че е скептичен, че катарските инвестиции от 15 милиарда долара ще помогнат на икономиката на Турция. Той призова за незабавно освобождаване на пастора. В сряда турската лира остана стабилна спрямо долара след коментарите на Болтън, че Анкара е направила \"голяма грешка\" със задържането на Брънсън.Но лирата изгуби 37% от стойността си тази година на фона на безпокойство, че Ердоган оказва влияние върху валутната политика и подклажда спора с Вашингтон.Калин призова САЩ да уважават правосъдната система на Турция.", "date": "2018.08.23", "title": "САЩ ни обявиха икономическа война, гневна Турция"}
{"url": "https://news.bg/world/uolstriyt-otchete-nay-dalgiya-period-bez-golyama-kriza.html", "text": "В сряда \"Уолстрийт\" отчете най-дългия \"бичи пазар\" - рекорд за най-дълъг период без значителна криза и пазар, който се характеризира с покачващи се цени, информира АФП.Президентът на САЩ Доналд Тръмп приветства новината, след като индексът S&P 500 регистрира 3 453 поред път без спад от 20% за повече от 9 години.\"Най-дългият \"бичи пазар\" в историята на борсите. Поздравления, Америка\", написа Тръмп в \"Туитър\" малко след затварянето на търговията.Маратонът е регистриран на фона на признаците, че американската икономика ускорява темпо тази година след дълъг период на забавяне, но запазва устойчив растеж. Експерти предупреждават, че търговските войни и по-високите основни лихви са сред потенциалните заплахи, които са заплаха за \"бичия пазар\".Индексът S&P 500 завърши деня със спад по-малко от 0,1% при 2 861.82 пункта.Когато пазарите отчетат най-малко 20% спад от предишните показатели, те навлизат в \"мечи пазар\" - песимистичен инвеститорски стил на поведение.", "date": "2018.08.23", "title": "„Уолстрийт” отчете най-дългия период без голяма криза"}
{"url": "https://news.bg/int-politics/koen-s-radost-shte-svidetelstva-po-ruskata-afera.html", "text": "Адвокатът на Майкъл Коен - Лени Дейвис заяви, че поведението на президента Доналд Тръмп по време на срещата му с руския президент Владимир Путин в Хелзинки през миналия месец се е оказало повратната точка за решението му да свидетелства, съобщи \"Business Insider\".Припомняме, Майкъл Коен, който беше дългогодишен адвокат на Тръмп, сключи сделка с прокуратурата. Той призна вината си за данъчни и банкови измами, както и за нарушаване на правилата за финансиране на политически кампании, и ще свидетелства по разследването на спецпрокурора Робърт Мълър за руската намеса в американските избори.Бившият адвокат на Тръмп заяви, че би бил \"повече от щастлив\" да свидетелтсва по руската афера.Дейвис от своя страна допълни, че Коен е готов да разкаже всичко, което знае за Тръмп, предаде Би Би Си.Дейвис, който беше адвокат и говорител на президента Бил Клинтън по време скандала с Моника Люински, заяви, че срещата в Хелзинки е \"преляла чашата\" на Коен, който е реагирал много емоционално.На пресконференция Тръмп оспори преценката на американската разузнавателна общност, че Русия се е намесила в изборите за Белия дом през 2016 г. Наред с това той заяви, че демократите и ФБР са отговорни за лошото състояние на отношенията с Русия.По думите на Дейвис още преди срещата Коен е изразявал съмнения за това, че Тръмп е подходящ за президент заради неговия темперамент, поведението му в Туитър, язвителността му, гнева му.По-рано Коен демонстрираше безусловна лоялност към Тръмп като негов адвокат. Същевременно Дейвис коментира, че Коен никога не си е представял, че бизнесменът Тръмп ще стане президент.Спорно е доколко срещата в Хелзинки е предизвикала действителен прелом в отношението на Коен, но е ясно, че с дългогодишната му лоялност към Тръмп е приключено, обобщава \"Business Insider\".Междувременно Лени Дейвис заяви пред Националното обществено радио на САЩ, че клиентът му разполага с информация, която би представлявала интерес за разследването по руската намеса в президентския вот.", "date": "2018.08.23", "title": "Коен с радост ще свидетелства по руската афера"}
{"url": "https://news.bg/world/targovskata-voyna-mezhdu-sasht-i-kitay-dostigna-usd100-mlrd.html", "text": "Търговската война между САЩ и Китай удари 100 милиарда долара в стоки, информира АФП.Двете най-големи икономики в света продължават да се \"обстрелват\" с мита съответно върху китайски и американски стоки.Днес в 04,01 часа по Гринуич влязоха в сила американски мита от 25% върху китайски стоки за 16 милиарда долара. Повече от 1000 продукта са засегнати за 50 милиарда долара в търговията на САЩ с азиатския гигант през тази година.Китай отговаря реципрочно и налага мита върху стотици американски стоки, с което общата стойност на засегнатите стоки е 100 милиарда долара - 1/7 от общия търговски обмен между двете държави.Администрацията на Доналд Тръмп отбелязва, че агресивната позиция има за цел да окаже натиск върху Пхенян да промени политиките си, с които насърчава кражбата на американски технологии и несправедливо орязва продукцията на САЩ.Митата предимно засягат китайски стоки - такива като самолетни и компютърни части - с които според Вашингтон Китай се облагодетелства от нечестни търговски практики.Пекин обвинява САЩ, че са започнали \"най-голямата търговска война в икономическата история\".Компютри, електроника и машини са сред най-засегнатите стоки, включително мита върху внос на компютърни процесори за 1,1 милиарда долара и на същата стойност електрически машини.Космически кораби, хеликоптери, части за ядрени реактори, телескопи, локомотиви и други са сред стоките, които са обложени, но е малко вероятно да бъдат ударени на практика.Иронично е, че стоките, които САЩ удрят, предимно са произведени в Китай от многонационални компании, внесени от базирани в Щатите заводи, според анализ на икономисти.Най-болезнените мита на Китай са върху американска соя. Американските фермери са изнесли соя за Китай през миналата година в размер на 14 милиарда долара.Пекин се закани да удари 650 американски продукта, включително хибридни автомобили, джипове, асфалт, машини, мотори, свинско, телешко, риба, плодове, ядки и други. Американският производител на мотоциклети \"Харли-Дейвидсън\" е засегнат от най-малко 20% мито.Митата върху стоки за 50 милиарда долара са едва само първият етап. САЩ обмислят да наложат 25% мито върху стоки за още 200 милиарда долара. Мерките могат да влязат в сила през следващия месец.Докато Китай обещава да налага реципрочни мерки, Тръмп заплашва да наложи мита върху целия търговски обмен с азиатската държава в размер на около 500 милиарда долара.Междувременно китайското търговско министерство коментира, че категорично се противопоставя на мерките на САЩ и си запазва правото да отговори. Днес Китай също налага 25% мито върху американски стоки за 16 милиарда долара.Според Пекин действията на Вашингтон са в нарушение на правилата на Световната търговска организация.", "date": "2018.08.23", "title": "Търговската война между САЩ и Китай достигна $100 млрд. "}
{"url": "https://news.bg/world/rusiya-izpratila-poveche-ot-63-000-voynitsi-v-siriya.html", "text": "Русия е изпратила повече от 63 000 войници в Сирия при участието си в конфликта, съобщи руското военно министерство, цитирано от АФП.Общо 63 012 руски военнослужещи са \"придобили боен опит\" в арабската държава, отбелязва ведомството във видео за кампанията на Русия в подкрепа на сирийското правителство от септември 2015 г.В този брой влизат 25 738 офицери, 434 генерали и 4 349 ракетни и артилерийски специалисти.През декември 2017 г. военният министър Сергей Шойгу заяви, че над 48 000 военнослужещи участват в сирийската кампания. През същия месец президентът Владимир Путин нареди част от въоръжените сили да бъдат изтеглени. Но впоследствие руският лидер разясни, че ще останат в Сирия и на този етап не планират пълно изтегляне.Министерството на отбраната информира, че руските Въздушно-космически сили са извършили 39 000 полета, при които са убили \"повече от 86 000 екстремисти\" и са унищожили 121 466 \"терористични цели\". Изпробвани са 231 нови оръжия в Сирия, включително самолети, системи за противовъздушна отбрана, крилати ракети и други.Във видеото не се споменава броят на загиналите руски военнослужещи и цивилни.", "date": "2018.08.23", "title": "Русия изпратила повече от 63 000 войници в Сирия"}
{"url": "https://news.bg/energy/kevr-ochakva-skok-na-tsenata-na-gaza-ot-1-oktomvri.html", "text": "Очаква се увеличение на природния газ от 1 октомври. Това зависи от цената на суровия петрол на световните пазари, заяви пред БНР председателят на Комисията за енергийно и водно регулиране Иван Иванов.От държавния регулатор очакват на 10 септември да получат окончателното заявление за цени от страна на \"Булгаргаз\" за цени на четвъртото тримесечие. До края на септември от КЕВР ще кажат цената на газа. Дори да не е 15%, ще има увеличение на цената на природния газ, категоричен е Иванов.\"По отношение на природния газ възможностите на комисията са силно ограничени. Преди всичко трябва да проверим начина, методиката на изчислението и да намерим дали предложената цена съответства с договора между \"Газпроемкспорт\" и \"Булгаргаз\" за доставка на газ. Движението на цените и на курса на долара в момента са в неблагоприятна посока. Това се вижда и от цените на течните горива по бензиностанциите на страната, допълни Иванов.Иванов призна, че КЕВР няма сериозни инструменти за въздействие върху цената на природния газ.Запитан дали от българска страна има действие за развитие на хипотезата - ЕК да сключи сделка с Газпром и да помоли за намаление на цените на природния газ спрямо нивата в ЕС, той отговори, че се изпълняват решения на ЕК след публикуването им. То става в официалния вестник на ЕК.Газпром би бил задължен до 10 седмици да започне преговори със засегнатите 8 страни от ЕС. Тази публикация още не е налична, уточни Иванов. Считам, че там ще има развитие, допълни председателят на КЕВР.На въпрос как удължаването на санкциите срещу Русия ще се отразят на Булгаргаз и на Булгартрансгаз, при положение, че имаме договор с един единствен доставчик, той заяви, че не смята, че ще се отрази. Санкциите са по-скоро за изграждане на нови съоръжения, допълни Иванов.Иванов отказа да коментира въпроса за разликата на цената на природния газ, която дават от Газпром за Германия и за България.Газовата компания прогнозира увеличение на цените на природния газ за последното тримесечие на тази година с около 15%. КЕВР ще се съобрази с направеното заявление, но то ще бъде щателно анализирано и проверено от страна на експертите и до края на септември. Комисията ще се произнесе каква ще бъде цената на природния газ за последното тримесечие.Ако се наложи увеличение на парното, то ще стане в началото на отоплителния сезон, обясни Иван Иванов. \"Не искам и да си помисля, че може да се прави увеличение на цената на топлинната енергия на 1 януари\", каза той.КЕВР има много повече инструменти за въздействие върху цената на тока, но не и върху цената на природния газ, обясни се председателят на Комисията. Цената на газа оказва влияние върху цената на топлинната енергия.", "date": "2018.08.23", "title": "КЕВР очаква скок на цената на газа от 1 октомври"}
{"url": "https://news.bg/politics/rumen-radev-nedovolen-ot-vizita-v-sasht-za-nov-boen-samolet.html", "text": "Министерство на отбраната не е съгласувало визита в САЩ във връзка с получаване на оферта за придобиване на боен самолет с президентството.Това стана ясно от коментар пред журналисти на президента Румен Радев. За посещението на делегацията, което предстои, съобщи зам.-министърът на отбраната Запрянов, който заедно с президента присъства на честването на 70-ата годишнина от създаването на Българската военнотранспортна авиация и празника на 16-та транспортна авиационна група днес в район на авиобаза \"Враждебна\".Държавният глава изрази недоволството си от липсата на съгласуваност, а и от метода на работа, който се налага по този начин при избора ни на нов боен самолет.Радев посочи, че трябва да се правят всякакви срещи и посещения и това е добре, за да има повече информация в съответните държави, но допълни, че в момента, в който се изпрати искане за предоставяне на оферти до неговото получаване, се спират всякакви срещи, посещения и договорки. По думите на Румен Радев, единствената възможност за среща е тази, на която всички участници заедно получават разяснения и получават еднакъв по обем и съдържание отговор.\"Ако искаме да бъдем такава държава, в която да има равнопоставеност, конкурентност, обективност, трябва да се придържаме към тези наложени световни практики\", категоричен бе президентът.Държавният глава коментира и последните инциденти с  и прекъсването на електропроводните жици от . По думите на Румен Радев техниката на военновъздушните сили крие все повече рискове, поради липсата на достатъчно летателни часове и недостатъчен ресурс за подготовка, които водят до такива произшествия.Президентът Радев призова към по-голяма съвместимост, с която да изпълняваме задачите за развитието на военновъздушната техника, като вземем пример най-вече от нашите съседи. \"Трябва да се водят всякакви дискусии и посещения в другите държави, за да можем да се научим да развиваме и нашата авиационна техника по най-добрия начин\", апелира той.Румен Радев коментира и казусите с фалиралото кипърско застрахователно дружество \"Олимпик\", както и срива в Търговския регистър (ТР). По думите му въпросът има далеч по-дълбоко измерение и се корени до липсата на прозрачност и отчетност, без които няма как да имаме успех. \"Тук става въпрос за абдикация от отговорност и криза в доверието и държавата\", отбеляза президентът Радев.Той допълни и че липсата на надзор и ефективни мерки за управление се забелязват в момент, в който българското правителство е поело писмен ангажимент за подготовка за прием на държавата във валутни механизми или ефективни мерки за управлението на държавата.Държавният глава посочи, че в същото време се увеличава капиталът на Държавната консолидационна компания с 500 млн. лева за ремонт на язовири по абсолютно непрозрачен начин. \"В тази ситуация как да искаме да има доверие в институциите вътре, как да искаме да има доверие и отвън? Неслучайно се измислят всякакви нови критерии и механизми за непрекъснат контрол и проверка на България - и за Шенген, и за Еврозоната\", коментира Румен Радев. \"Трябва да се работи за доверие. Това означава много\", подчерта още държавният глава.\"Как да искаме да имаме доверие в институциите при така създалата се ситуация\", запита той.", "date": "2018.08.23", "title": "Румен Радев недоволен от визита в САЩ за нов боен самолет"}
{"url": "https://news.bg/world/netanyahu-iskam-da-balansiram-nepriyatelskiya-podhod-na-es-kam-izrael.html", "text": "Премиерът на Израел Бенямин Нетаняху лети за Литва на тридневно посещение, където ще проведе дипломатически срещи с лидерите на балтийските държави.\"Бих искал да балансирам неприятелската позиция на ЕС към Израел с цел постигане на по-справедливи и искрени отношения с Израел\", каза Нетаняху преди да отлети за балтийската държава, цитиран от \"Джерусалим пост\".\"Постигам това чрез сътрудничеството с група държави в ЕС, Източна Европа и сега с балтийските държави, разбира се и с другите държави\", добави той.По време на престоя си Нетаняху ще присъства на церемония в памет на жертвите на Холокоста.Той ще се върне в Израел в неделя.За първи път израелски премиер посещава Литва и за първи път ще участва на среща на върха на балтийските държави.\"Това е показател за растящия статут на Израел в света\", похвали се Нетаняху.", "date": "2018.08.23", "title": "Нетаняху: Искам да балансирам неприятелския подход на ЕС към Израел"}
{"url": "https://news.bg/crime/otkriha-540-l-nelegalen-alkohol-na-tavansko-pomeshtenie-vav-varna.html", "text": "540 литра нелегален алкохол откриха митничари в таванско помещение в частен имот във Варна.Нелегалният алкохол е задържан на 21 август при проверка срещу нерегламентирано съхранение и търговия с акцизни стоки в района на Черноморието.В таванското помещение са открити 5 ПВЦ бидона и 12 туби, съдържащи общо 540 литра жълтеникава течност с мирис на етилов алкохол.Съдържанието на алкохол е 49 - 62 % vol, като за него не са представени документи за плащане на акциз.След излизане на резултатите от иззетите проби ще бъде образувано административнонаказателно производство по случая.Митничари в Лом пък откриха половин тон нелегална ракия в частен имот в село Ружинци, Видинско.В имота е действало и нелегално съоръжение за дестилиране на етилов алкохол.Проверката е извършена на 21 август, като по това време дестилаторът е бил в работен режим, а от охладителя течал високоградусов алкохол.Открити са общо 482 литра ракия на територията на имота, без документи за произход и платен акциз.Дестилаторът и цялото количество алкохол са задържани.Работата по случая продължава.", "date": "2018.08.23", "title": "Откриха 540 л. нелегален алкохол на таванско помещение във Варна"}
{"url": "https://news.bg/world/kitayska-chastna-kompaniya-izstrelva-parvata-raketa-nositel.html", "text": "След деветмесечна подготовка китайска частна компания ще изстреля първата си ракета носител с твърдо гориво от центъра за изстрелване на спътници Дзиуцюен, съобщават агенции.Ракетата ZQ-1 е разработвана от базираната в Пекин компания Landspace. Тя ще изведе сателит на Китайската централна телевизия.Ако мисията по изстрелване премине плавно, ZQ-1 ще стане първата частна китайска ракета носител, която може да изпраща спътници в Космоса, обявиха от компанията.През май Китай изстреля първата частна ракета като част от развитието на космическата програма на страната. През следващите години Пекин планира да изгради космическа станция в орбита.Междувременно Русия не планира да спира доставката на ракетни двигатели за САЩ въпреки новите санкции на Вашингтон, обяви заместник-министърът на външните работи Сергей Рябков, цитиран от РИА Новости.Преди руски депутат заяви, че Русия може да спре износа на двигатели RD-180, ако Вашингтон наложи нови санкции.Във вторник Рябков каза, че страната му ще отговори на последните санкции на САЩ. Президентът на Русия Владимир Путин нарече рестрикциите \"контрапродуктивни и безсмислени\".", "date": "2018.08.23", "title": "Китайска частна компания изстрелва първата ракета носител"}
{"url": "https://news.bg/world/evropa-zabranyava-halogennite-krushki.html", "text": "След почти 60 години употреба халогенните крушки ще бъдат забранени в Европа от 1 септември, пише британското издание \"Гардиън\", Забраната ще изключи някои от тях, например тези, които се ползват в печките.Вече произведените крушки, доставени по магазините, също ще могат да се продават и след тази дата - до изчерпване на количествата. Очаква се забраната да доведе до огромно намаление на вредните емисии и сметките за електричество, посочват експерти.LED крушките консумират пет пъти по-малко електроенергия от халогенните, а пълното премахване на вторите ще спести 15 милиона тона въглеродни емисии годишно - колкото се изпускат от цялото потребление на електроенергия на Португалия.Philips, водещ производител в сектора, изчислява, че потребителите ще пестят по около €125 годишно средно от промяната, като в това число е включена и по-рядката промяна на крушките, тъй като LED моделите изкарват далеч по-дълго.Халогенните имат живот около две години, а по-модерните лед - 15-20 г., твърдят производителите.Около €100 ще са спестените средства в сметките за ток средно за ЕС.", "date": "2018.08.23", "title": "Европа забранява халогенните крушки"}
{"url": "https://news.bg/politics/volen-siderov-zashtiti-naznachenieto-na-kozareva.html", "text": "Лидерът на \"Атака\" Волен Сидеров подкрепя назначаването на Габриела Козарева за директор на Агенцията по вписванията и не разбира интригите, които са се завъртели около името й.Това се посочва в изявление на Сидеров, разпространено от пресцентъра на партията до медиите, след като тази сутрин от , т.е. не е съгласувано с коалиционните партньори.Волен Сидеров подкрепя кандидатурата, тъй като \"Козарева е доказан специалист и не е партиен активист на никоя партия\". \"Държавната администрация има остра нужда от такива кадри\", се казва в изявлението.Сидеров заявява и че Козарева е назначена по негово предложение, съгласувано с премиера Бойко Борисов. Точно по същия начин е станало и  за временно изпълняващ функциите на председател на Държавната агенция за метрологичен и технически надзор (ДАМТН) - по предложение на Валери Симеонов.\"В случая \"Козарева\" няма никакви основания за обструкции, освен ако някой политик, държавник или член на правителството се страхува, че от Агенцията по вписванията могат да станат ясни данни за негово участие във фирми и конфликт на интереси. Но това е негов проблем и не е повод за коалиционни интриги\", заявява Волен Сидеров.Припомняме,  със заповед на министъра на правосъдието Цецка Цачева на 20 август 2018 г., на поста изпълнителен директор на Агенцията по вписванията, след като от 10 август Търговският регистър се срина и от тогава системата е в колапс.Назначението стана след като предишният директор на Агенцията по вписванията , провокирана от . Преди това .Към днешна дата - 23 август - Търговският регистър продължава да не работи, след като първоначално бе обявено, че кризата ще бъде преодоляна за един ден, после срокът за преодоляване на техническите затруднения беше удължаван съответно на три дни, седмица и др.Вчера, сряда, 22 август, системата на Търговския регистър трябваше да бъде напълно възстановена. По време на обсъждането на проблема на извънредното заседание на парламента във вторник .", "date": "2018.08.23", "title": "Волен Сидеров защити назначението на Козарева"}
{"url": "https://news.bg/crime/sadiite-ostaviha-obshtinarya-peyko-yankov-v-aresta.html", "text": "Общинският съветник от Несебър Пейко Янков остава в ареста, реши Апелативният специализиран наказателен съд.Както Спецсъда, така и Апелативния спецсъд приеха, че е налице реална опасност обвиняемият Янков да извърши друго престъпление ако бъде освободен.Припомняме, общинският съветник от Несебър Пейко Янков се разследва като част от групата за рекет, побои и наркоразпространение на Димитър Желязков - Очите. Към него има три обвинения - за участие в организирана престъпна група, за палеж на казино в Слънчев бряг, а от днес, 23 август 2018 г. - и за изнудване.Апелативният Спецсъд потвърди мярката за неотклонение \"Задържане под стража\" на несебърския общински съветник по воденото срещу него досъдебно производство, добило медийна известност като делото срещу групата на Димитър Желязков - Очите.Мярката беше взета първоначално от състав на Спецсъда с определение от 15 август 2018 г., по искане на Специализираната прокуратура. След това определението бе обжалвано пред Апелативния спецсъд.От Апелативната спецпрокуратура по време на днешното заседание оспориха жалбата и поискаха препотвърждаване на първоначално определената мярка за неотклонение.Апелативният спецсъд отхвърли жалбата за промяна на мярката за неотклонение в по-лека. Магистратите приеха, че е налице обосновано предположение по всички повдигнати обвинения, включително и за участие в организирана престъпна група. Мнението на Апелативния спецсъд се разграничи от определението на Спецсъда, който бе приел, че обоснованото предположение е налице само досежно обвинението за изнудване.Припомняме, общинският съветник от Несебър Пейко Янков беше последният задържан по разследването срещу Димитър Желязков-Очите, като Той беше с издадена Европейската заповед за арест, след като в деня на масовите задържания по Южното Черноморие - 1 август, Янков не бе открит в дома си.Според прокуратурата Янков има ролята на редови член на групата на Митьо Очите.Припомняме, петимата  - Митьо Очите бяха оставени в ареста с решение на Апелативния спецсъд. Иван Пишиев, Радослав Николов, Иван Найденов, Венцислав Христов и Йордан Въчев са обвинени в участие в организирана престъпна група на Митьо Очите, занимаваща се с изнудване, палежи, нанасяне на телесни повреди, разпространение на наркотици и други престъпления от 2010 година насам. в Истанбул бяха арестувани  и бившият депутат от ДПС Несрин Узун, които бяха предадени на българските власти в рамките на 24 часа. Бенчев и Узун , но няколко дни по-късно от прокуратурата обявиха, че все пак  и .", "date": "2018.08.23", "title": "Съдиите оставиха общинаря Пейко Янков в ареста"}
{"url": "https://news.bg/politics/ot-demokratichna-balgariya-pochetoha-zhertvite-na-totalitarizma.html", "text": "Почит към паметта на жертвите на тоталитаризма отдадоха представители на \"Демократична България\", съобщиха от новото синьо обединение.\"Отдадохме почит на жертвите на комунизма през 20-ти век, в деня когато Европа отбелязва тяхната памет\", информираха в позиция от партията.От политическата формация настояват да се премахнат паметниците и символите на комунистическия режим. Те искат да се криминализира отричането на престъпния характер на комунистическия режим.От новата синя формация подкрепят и ще работят за изучаването на неподправената история с престъпленията на комунистическия режим в учебните програми, за да се помни истината и никога да не се повтаря, пише в позицията им.За първи път 23 август е предложен да се чества като Ден на жертвите на комунизма, нацизма и фашизма през юни 2008 на конференцията \" Европейската съвест и комунизма\" в Прага, където се приема и едноименната декларация, припомнят от политическата формация.На 18 септември 2008 г. 40-то Народно събрание прие решение в подкрепа на Пражката декларация за европейската съвест и комунизма от 03 юни 2008 и необходимостта истината за престъпленията на комунистическите режими да стане свободно достояние на обществото. На 27 ноември 2009 г. 41-то Народно събрание прие решение, с което обявява 23 август за Ден на памет за престъпленията на комунистическите, националистическите и другите тоталитарни режими и за почитане паметта на жертвите им.От Демократична България вярват, че основната функция на държавата е гарантирането на живота, достойнството и човешките права, както и създаване на условия за свободно развитие на гражданското общество и равенство пред закона.", "date": "2018.08.23", "title": "От \"Демократична България\" почетоха жертвите на тоталитаризма"}
{"url": "https://news.bg/economics/porozhanov-ostavki-vav-vedomstvoto-nyama-da-ima.html", "text": "Оставки от мен надолу няма да има, заяви земеделският министър Румен Порожанов. Това заяви земеделският министър Румен Порожанов на брифинг, посветен на изказването на лидера на БСП Корнелия Нинова, че няма чума по дребните преживни животни.Относно поисканата му оставка от левицата, той коментира че едни хора казват така, а други - иначе, но тези твърдения не са достатъчно сериозни. Земеделският министър се закани, че от БСП ще понесат отговорност за думите си.Казах на Нинова, да искат информация за едно или друго, но от мен не е искана информация, допълни министърът на земеделието.Ако си подам оставката ще излезе, че не съм си свършил работата, каза и директорът на Българската агенция за безопасност на храните (БАБХ) Дамян Илиев.Все още се взимат нови проби в 20-километровата зона (около районите край огнищата за чума), за да се потвърди има ли чума по дребните преживни животни или не, каза Порожанов. От ЕС се възстановяват разходи само след като се установи дали сме си свършили добре работата и се прецени, че предприетите мерки отговарят на изискванията, допълни Илиев.Порожанов обясни, че за пореден път им се налага да дават разяснение по чумата по дребните преживни животни. Те се надяват да е за последен.Председателят на БАБХ Дамян Илиев припомни, че чумата е била открита на 19 юни. Събрани са материали от тогава е потвърдено от френска лаборатория, че има чума.Той обясни, че инфекцията от чума не се отнася при клинични признаци, а само при установено заразено животно от чумата. Д-р Илиев заяви, че от понеделник се очаква да бъдат събрани близо 8000 проби и ако се окаже, че са положителни, ще се удължи решението на ЕС за забрана за продажба на дребни преживни животни.Той изрази съжаление, че това може да покаже, че взетите мерки не са били достатъчни. Илиев поясни, че са получили забележка от ЕС да не изследват само 10-километровата зона от заразените райони, а да стигнат до 20-километровата зона.Д-р Илиев даде да се разбере, че на всеки 21 дни ще се изследва района и ако се окаже, че изследванията са отрицателни, то ще се настоява пред ЕС хората да могат да си продават продуктите на територията на България и на ЕС.", "date": "2018.08.23", "title": "Порожанов: Оставки във ведомството няма да има"}
{"url": "https://news.bg/int-politics/boltan-kam-patrushev-moskva-da-stoi-dalech-ot-predstoyashtite-izbori-v-sasht.html", "text": "Съветникът на президента на САЩ по националната сигурност Джон Болтън предупреди руския си колега Николай Патрушев - Москва да не си и помисля да се меси в междинните избори в САЩ, които ще се проведат в средата на месец ноември. Това се случи по време на срещата на двамата в Женева по въпросите за сигурността по-рано днес.Срещата е продължила близо 5 часа, пише Ройтерс.Съветникът на Тръмп заяви, че САЩ ще предприеме \"необходимите стъпки\", за да предотвратят евентуална намеса на Русия по време на изборите.Въпросът за руската намеса в американските избори стана и пречката Патрушев и Болтън да излязат със съвместно изявление след срещата.Болтън настоявал в изявлението да се включи препратка към намесата на Москва в президентските избори в САЩ от 2016 година. Патушев обаче категорично не се съгласил на тези условия.\"Казах ясно, че няма да толерираме намеса в изборите през 2018 г. и че сме готови да предприемем необходимите стъпки, за да предотвратим това да се случи\", категорично заяви Болтън, цитиран от The Guardian.Двамата обсъдили още поетапното изтегляне на Русия от Сирия, както и ядреното въоръжаване и киберсигурността. Болтън поискал иранските войски да напуснат Сирия. Съветникът на Путин пък предложил и САЩ да се откажат от петролното си ембарго срещу Иран, като в замяна ще бъдат ограничени териториите на военното присъствие на Иран в Сирия. Болтън напълно отхвърлил предложението - санкциите оставали.По думите на Патрушев двамата са стигнали до консенсус да възобновят каналите за комуникация на военните и външните си министерствата.", "date": "2018.08.23", "title": "Болтън към Патрушев: Москва да стои далеч от предстоящите избори в САЩ"}
{"url": "https://news.bg/politics/prezidentat-udostoi-poslanika-na-sudan-u-nas-s-orden-madarski-konnik.html", "text": "На церемония в Гербовата зала в президентството държавният глава Румен Радев удостои с орден \"Мадарски конник\" първа степен посланика на Република Судан у нас Илхам Ахмед.Дипломатът получи висшето държавно отличие за нейните заслуги за развитието на двустранните отношения между България и Република Судан.\"Благодаря на посланик Илхам Ахмед за нейния ползотворен четиригодишен мандат в България. Тя използваше и най-малката възможност, за да придвижи напред политическия диалог и нашето сътрудничество във всички потенциални сфери от взаимен интерес. След 25 години през 2017 г. министърът на външните работи на Република Судан беше на посещение у нас, което даде допълнителен стимул за развитието на нашите отношения\", заяви президентът по време на церемонията.Държавният глава подчерта и значението, което България отдава на връзките със Судан, както и на традициите на над 62 години дипломатически отношения, изпълнени с ползотворно приятелство и сътрудничество.\"България стои близо до страните от Близкия изток и арабския свят не само географски, но и исторически. Това ни дава възможност да вникнем в проблемите на този регион много по-дълбоко, да оценим тяхната комплексност и всеобхватност\", каза още Радев и добави, че именно поради това България печели много по-лесно доверието на нашите партньори от региона.", "date": "2018.08.23", "title": "Президентът удостои посланика на Судан у нас с орден \"Мадарски конник\""}
{"url": "https://news.bg/int-politics/merkel-oshte-misli-kandidaturata-za-nov-shef-na-etsb.html", "text": "Канцлерът на Германия Ангела Меркел започна кавказката си обиколка с посещение в Грузия. По време на пресконференция в столицата Тбилиси Меркел заяви, че все още не е решила кого да номинира за поста председател на Европейската централна банка (ЕЦБ). По думите ѝ дискусиите по въпроса тепърва започват.\"Обсъжданията за персонални решения, които да бъдат взети във връзка с изборите на нов Европейски парламент, в момента бавно започват\", заяви канцлерът, цитирано от БНТ.\"Това означава, че досега не са били взети никакви решения, а човекът за поста ръководител на ЕЦБ ще бъде определен много по-късно, така че не мога да кажа какви са желанията ми. Ние по-скоро ще чакаме как ще се развият нещата и тогава ще видим и как се развива германската позиция\", допълни Меркел.Тя и премиерът на Грузия Мамука Бахтадзе дадоха съвместна пресконференция. Според Бахтадзе самата визита на Меркел в кавказката страна издига на по-високо равнище двустранното сътрудничество между държавите.Грузинският министър-председател също подчерта, че Германия силно подкрепя суверенитета и териториалната цялост на страната домакин и нейната европейска и евроатлантическа интеграция.От своя страна Меркел посочи, че между Германия и Грузия ще бъде подписано споразумение за сътрудничество в областта на строителството, хранилищата на газ и други на стойност 390 млн. евро.По-късно Меркел се срещна и с държавния глава на Грузия Гиорги Маргвелашвили.", "date": "2018.08.23", "title": "Меркел още мисли кандидатурата за нов шеф на ЕЦБ"}
{"url": "https://news.bg/society/katunitsa-shte-glasuva-dobiva-na-inertni-materiali-na-referendum.html", "text": "След решение на Общинския съвет в Садово, който с пълно мнозинство прие предложението на председателя на Общинския съвет и групата съветници от БСП за провеждане на допитването, на 13 октомври жителите на кметство Катуница ще гласуват на местен референдум добива на инертни материали в района.Въпросът: \"Против ли сте органите на местното самоуправление и местната администрация в Кметство Катуница и Община Садово да издават и съгласуват всякакви административни актове и разрешения от компетентността си, включително за изграждане на сгради на основно застрояване и за поставяне на преместваеми обекти, във връзка с концесия за добив на строителни материали - пясъци и чакъли от находище \"Кацара\", участък \"Кацара2\" в землището на с. Катуница, община Садово?\"Референдумът идва във връзка с Решение на Министерски съвет (85/9.02.2018 г.), с което е предоставена концесия за добив на инертни материали на дружеството \"Арт Принт\" ЕООД с концесионната площ 235.534 декара.\"Местните власти и жители на Катуница чрез писма, подписки и декларации изразихме своята категорична позиция против намеренията на фирмата, още на етап инвестиционно предложение, но не бяхме чути от компетентните органи. В непосредствена близост се намират още четири такива терена, на които и в момента се добиват пясъци и чакъли. Вследствие на аналогични дейности на територията на кметство Катуница има над 1000 декара унищожени земеделски площи, а подпочвените води (основен източник за напояване от зеленчукопроизводителите в района) са спаднали драстично.\" С тези доводи председателят на общинарите в Садово мотивира предложението за провеждането на местното допитване.Според съветниците референдумът е най-демократичната форма за определяне на бъдещите действия на Общинския съвет, кметовете на общината и кметството и общинската администрация във връзка с този проект, както и най-подходящият начин за отчитане в цялост на мнението на хората, съобщиха от Общинския съвет в Садово.", "date": "2018.08.23", "title": "Катуница ще гласува добива на инертни материали на референдум"}
