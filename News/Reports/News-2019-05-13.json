{"url": "https://news.bg/disasters/poreden-intsident-sas-samolet-sukhoi-superjet-100-na-aeroflot.html", "text": "За пореден инцидент със самолет Sukhoi Superjet 100 на компанията \"Аерофлот\" съобщават руските медии.През нощта срещу 13 май лайнерът, който е изпълнявал полет от Москва за Самара, се е върнал на летище \"Шереметиево\".По данни на в. \"Комерсант\", за седмицата след  на \"Шереметиево\" от 5 май, отнел живота на 41 души, са били отменени около 50 полета със самолети Sukhoi Superjet 100. Към момента нито една компания в Европа не използва такива самолети.Според данните на сайта Flightradar, самолетът, изпълняващ полета Москва-Самара е излетял в 01:59 ч. местно време, но в района на град Владимир е сменил курса и се е върнал в руската столица.\"След излитането на борда се задейства сигнализацията за повреда в системата за поддържане на налягането в пилотската кабина\", съобщава източник на \"Интерфакс\".Уточнява се, че няма пострадали.През нощта срещу 13 май заради техническа неизправност се наложи полетът на самолет SSJ 100 на руската компания \"Азимут\" да бъде отложен.По същата причина тази сутрин беше отложен и полет от новосибирското летище Толмачево до Ростов на Дон, който трябваше да бъде изпълнен от самолет SSJ 100 на същата компания.От руското министерство на транспорта заявиха след катастрофата, че не виждат основания за спиране на полетите с тези лайнери.", "date": "2019.05.13", "title": "Пореден инцидент със самолет Sukhoi Superjet 100 на \"Аерофлот\""}
{"url": "https://news.bg/world/nikolay-mladenov-predupredi-za-voyna-mezhdu-izrael-i-hamas.html", "text": "Специалният пратеник на ООН за Близкия изток заяви, че има \"последен шанс\" за предотвратяване на война между Израел и организациите в Ивицата Газа, пише \"Таймс ъв Израел\".Николай Младенов поясни, че \"рискът от война остава застрашителен\" - седмица след , което сложи край на най-големите сблъсъци от войната през 2014 г.При насилието загинаха четирима израелски граждани и 25 палестинци, включително 10 екстремисти от Хамас.Младенов, който откри слънчева централа в болница в Газа, отбеляза, че страните трябва да \"укрепят уговорката\" за примирие.Споразумението, договорено с посредничеството на Египет, Катар и ООН, предвижда доставка на гориво и хуманитарна помощ, както и облекчаване движението на хора от блокираната територия.", "date": "2019.05.13", "title": "Николай Младенов предупреди за война между Израел и Хамас"}
{"url": "https://news.bg/world/sluchaite-na-morbili-v-sasht-prodalzhavat-da-se-uvelichavat.html", "text": "Случаите на морбили в САЩ продължават да се увеличават, информира АП.Американските здравни власти поясниха, че тази година са регистрирани повече от 800 случая на морбили, което е 25-годишен връх.Общо 839 случая са отчетени до миналата седмица, показва информация на Центъра за контрол и превенция на заболяванията. За последно са регистрирани толкова много случаи през 1994 г., когато за цялата година има 963 заболели от морбили.Като цяло в 23 американски щата има морбили тази година. Повечето от случаите са в Ню Йорк, където мнозинството сред неваксинираните са ортодоксални евреи.Тази тенденция продължи и през миналата седмица. Повечето от 75-те нови случая са в Ню Йорк.Морбили е било често заболяване в САЩ, но постепенно става рядкост след стартирането на кампании за ваксинация през 60-те г. на XX век.", "date": "2019.05.13", "title": "Случаите на морбили в САЩ продължават да се увеличават"}
{"url": "https://news.bg/society/postoyanno-zhiveeshtite-v-sofiya-parvi-zapisvat-detsata-si-v-detska-gradina.html", "text": "\"Родителите, които живеят трайно в София, ще получават първи възможност да записват децата си. Това от следващия май ще бъде факт\". Това заяви пред Нова телевизия Тодор Чобанов, заместник-кмет на Столична община.Той коментира ситуацията, при която Националната статистика показва, че местата в яслите у нас стигат едва за 17% от децата.\"Броят на децата, които се приемат в яслените групи е равен на броя, които не успяваме да приемем\", обясни Чобанов.По думите му темповете на строителство, няма как да изпреварят механичния прираст - според НСИ 60 човека на ден се преселвали от страната в София.Чобанов отбелязва, че въпреки негативната демографска криза е имало 2700 повече кандидати.\"В София имаме съчетание на младо население с голяма механична вътрешна миграция\", допълни още зам.-кметът.", "date": "2019.05.13", "title": "Постоянно живеещите в София първи записват децата си в детска градина"}
{"url": "https://news.bg/int-politics/polsha-raztarsena-ot-dokumentalen-film-za-sveshtenitsite-pedofili.html", "text": "Нов документален филм за свещениците педофили разтърсва предимно католическа Полша, предизвиквайки извинение от страна на църковната йерархия и подтиквайки един свещеник да напусне духовенството.Филмът \"Не казвай на никого\" беше публикуван в YouTube в събота и до по-рано днес имаше 7 млн. гледания, съобщават полските медии.След премиерата на филма архиепископът на Полша благодари на създателите на филма, братята Томаш и Марек Секиелски, за тяхната \"смелост\". Архиепископ Войчех Полак заяви: \"Извинявам се за всяка рана, нанесена от представителите на църквата.\"Филмът разкрива, че на свещеника Дариуш Олейничак, осъден за сексуално насилие, му е било позволено да продължи да работи с млади хора. В неделя той си подаде оставката като свещеник.Църковните власти в Полша съобщиха през март, че са регистрирали случаи на 382-ма духовници, които са насилили 625 жертви под 18-годишна възраст от 1990 г. насам.Междувременно лидерът на управляващата дяснопопулистка партия \"Право и справедливост\" Ярослав Качински се зарече да бъдат предприети крути мерки срещу сексуалното малтретиране на деца след публикуването на филма.\"Онези, на които са поверени деца, ще бъдат особено строго наказани (за сексуално посегателство), и това важи и за свещениците, разбира се, но и за всички, включително... известни личности\", настоя Качински.Онези, които в момента са признати за виновни за посегателство срещу деца под 15-годишна възраст, ги грози до 12 години затвор.Качински, който е най-влиятелната фигура в управлението на Полша, макар че не заема никакъв държавен пост, намекна, че присъдите могат да бъдат увеличени до 30 години, но не посочи кои знаменитости има предвид.От своя страна полският нобелов лауреат за мир Лех Валенса призова Католическата църква да предотврати по-нататъшното сексуално насилие над деца от членове на нейното духовенство.Един от свещениците, представени във филма, е Францишек Цибула, който е служил като свещеник на Валенса в продължение на 15 години - от 1980 г., когато той основава профсъюза \"Солидарност\", който подпомогна падането на комунистическия режим, до превръщането му в първия демократично избран президент през 1990 г. и до края на мандата му през 1995 г.\"Натъжих се, когато разбрах, че моят свещеник, моят изповедник се е държал толкова зле\", коментира Валенса. ", "date": "2019.05.13", "title": "Полша разтърсена от документален филм за свещениците педофили"}
{"url": "https://news.bg/int-politics/kitay-i-rusiya-podkrepyat-otvorena-svetovna-ikonomika.html", "text": "Китайският външен министър Ван И коментира, че мирът и развитието остават лайтмотив на нашето време, а сътрудничеството и всеобщата печалба остават общ стремеж за всички страни, съобщава ТАСС.Пекин и Москва ще поддържат многостранния формат и откритостта на глобалната икономика и ще противодействат на глобалните предизвикателства. допълва Ван И след среща с руския външен министър Сергей Лавров.\"Ние ясно ще защитим многостранността и развитието на отворена световна икономика\", обяснява той, добавяйки, че и двете страни възнамеряват да \"се изправят срещу глобалните предизвикателства\".\"Едностранните действия, хегемонията и деспотизмът не се ползват с подкрепа и нямат перспективи. Очернянето, клеветата и санкционният натиск, въпреки че те могат да работят в някакъв момент, рано или късно ще бъдат приковани на позорния стълб\", допълва китайският министър.Той отбеляза, че Китай и Русия се отнасят отговорно към съдбата на света. \"В контекста на безпрецедентните промени през вековете, ние, като постоянни членове на Съвета за сигурност на ООН и нарастващите икономики по света, признаваме отговорността си пред света\", коментира той, като подчертава, че Пекин и Москва са готови \"с всички членове на международната общност да подкрепят международния ред под егидата на ООН, световен ред, основан на международното право.\"Според него, доказателства за укрепване на двустранните отношения са и редица съвместни проекти, както и фактът, че стокообменът е над 100 милиарда щатски долара.\"Има бум в хуманитарните контакти, създава се контур на задълбочено, многостранно и взаимноизгодно сътрудничество между двете страни, което постоянно носи нови ползи за нашите народи и народите на всички страни по света\", обяснява китайският външен министър.Китайските власти се надяват, че Белият дом ще има достатъчно мъдрост да изработи взаимноизгодно търговско споразумение.Според китайския външен министър търговските преговори между Китай и САЩ \"са постигнали значителен напредък\". \"Междувременно има трудни въпроси, които изискват сериозно проучване и решение\", отбелязва той.\"Безсмислено е да се обвинява едностранно и да се прехвърля отговорност на други лица при такива обстоятелства.\"\"Надявам се, че двете страни ще имат достатъчно мъдрост в решаването на проблемите, за да сключат взаимноизгодно споразумение\", обяснява Ван И, подчертавайки, че Пекин, в преговори с която и да е държава, ще \"защитава твърдо своя суверенитет\".Политическото решение на ситуацията на Корейския полуостров изисква разработването на конкретни стъпки, допълва ръководителят на китайската дипломация.\"Трябва да се има предвид, че след срещата на върха, САЩ-КНДР в Ханой регулацията на Корейския полуостров буксува, а факторите на непредсказуемоат нарастват. Севернокорейската страна все още се придържа към основните задачи за ядрено разоръжаване на полуострова\".Ван И счита, че основният проблем е липсата на общ подход, който все още не е разработен, към което се стремят както Пхенян, така и Вашингтон. \"Това, разбира се, е правилният курс, който се подкрепя и от Китай, и от Русия, и от цялата световна общност\".Според него, в момента, единственият реален изход от ситуацията е в определянето на сложните поетапни задачи и тяхното синхронно прилагане, което се предлага по-специално от съвместната китайско-руска пътна карта.Тази инициатива предвижда спиране на ядрените ракетни дейности на КНДР в замяна на намаляване на мащаба на военните учения на Южна Корея и САЩ, както и двустранен диалог между Пхенян и Вашингтон, а след това и пълен диалог с участието на всички заинтересовани страни.Китайският външен министър призовава и за борба с клевета като метод в световната политика. Според Ван И, колкото по-голяма е една държавата, толкова по-волево се държи.Той призовава Москва, заедно с Пекин, да устоят на начина, по който някои страни използват клевети и лъжи за постигане на политическите си цели.\"Днес клеветата и очернянето са един от методите на провокация. Може да се окаже, че след стократно повтаряне, такива клевети и лъжи могат да бъдат възприети като факт. Това е неприемливо. Колкото по-голяма е държавата, толкова по-голяма е отговорността, но за съжаление сега колкото по-голяма е държавата, толкова по-арогантно се държи\", обяснява той.Ван И коментира, че Китай и Русия, като отговорни държави, в условията на турбуленция и нестабилност в международната политика, трябва да засилят сътрудничеството си в защита на общите национални интереси, както и на интересите на цялата световна общност.\"Настоящите преговори ще дадат по-нататъшен положителен тласък на китайско-руските отношения и ще засилят нашето стратегическо сътрудничество в търсенето на отговори на различни глобални предизвикателства\", допълва китайският външен министър.Пекин не се интересува от участие в преговорите на Москва и Вашингтон за ядрено разоръжаване, обяснява още Ван И.\"Китай не се интересува и не вижда необходимостта да се присъедини към преговорите между Русия и САЩ за ядрено разоръжаване, тъй като ядреният арсенал на Китай постоянно се поддържа на минимално ниво, което отговаря на интересите на отбранителната политика\".В същото време той добавя, че преговорите между Москва и Вашингтон по тази тема са от голямо значение за поддържането на глобалната стабилност.\"Очакваме американската страна да отговори на интереса на Русия в близко бъдеще да се върне към рамката на Договора за премахване на ракети със среден обсег и да разшири договора за намаляване на стратегическите нападателни оръжия. Тази позиция е от общ интерес за световната общност\", допълва Ван И.Русия и Китай споделят позицията си относно недопустимостта за намесата в делата на Венецуела, коментира Сергей Лавров.Руският външен министър отбелязва, че венецуелски народ трябва да реши съдбата на страната чрез мирен диалог.Москва и Пекин вярват, че намесата във вътрешните работи на Венецуела ще доведе до ескалация на кризата, допълва Лавров.\"Обсъдихме какво се случва във Венецуела. Ние се съгласихме, че съдбата на тази страна трябва да бъде решена от самия венецуелски народ чрез мирен цялостен диалог в рамките на националната конституция. Акцентираме, че всяка външна намеса, особено въоръжена, за която сега говорят горещи глави, това само ще усложни перспективата за политическо уреждане на кризата и ще създаде нова конфликтна ситуация\", подчертава Лавров.", "date": "2019.05.13", "title": "Китай и Русия подкрепят отворена световна икономика"}
{"url": "https://news.bg/society/otlagat-remontite-na-sofiyskite-ulitsi-tsar-ivan-shishman-i-6-ti-septemvri.html", "text": "Отлагат ремонтите на софийски улици \"Цар Иван Шишман\" и \"6-ти септември\", съобщи Нова телевизия.Причината са започнали аварии на стар топлопровод, който трябва да бъде подменен. През 2015 г. при планирането на подмяната на настилките той не е давал индикации за проблеми.\"Няма как да си позволим да ремонтираме настилките , а след това да трябва да се разкопава многократно при аварии\", заяви кметът Йорданка Фандъкова.От \"Топлофикация\" помолили Столична община да се забавят с подмяната на асфалта, защото процедурата се бави. След десетина дни се очаква да приключи процедурата по избор на изпълнител за ремонта.От там обясняват още, че цялата документация след това трябва да отиде в европейската банка за възстановяване и развитие , след което да получат одобрение и чак тогава да стартират останалите процедури.Подмяната на тръбите на ул. \"Шести септември\" и на ул. \"Цар Иван Шишман\" ще започне догодина и ще продължи поне 3 месеца.До края на май се очаква да приключат ремонтите на всички други разкопани улици в централната градска част.Ако ремонтите не приключат до края на май, ще започнат да се налагат глоби за фирмите-изпълнители.", "date": "2019.05.13", "title": "Отлагат ремонтите на софийските улици \"Цар Иван Шишман\" и \"6-ти септември\""}
{"url": "https://news.bg/politics/dostavyat-byuletinite-za-evrovota-v-stranata-do-21-may.html", "text": "ЦИК съгласува графика за доставка на бюлетините в страната. Бюлетините ще бъдат доставените до всички областни администрации до 21 май, включително, съобщават от комисията.Вчера, 12 май,  предаде на упълномощени представители на Министерство на външните работи бюлетините за гласуване в секциите извън страната.В изпълнение на решението на Централната избирателна комисия за осъществяване на контрол при отпечатването на бюлетините предаването се е извършило в присъствието на представител на Министерство на финансите и на ЦИК.Припомняме, че на 2 май . ", "date": "2019.05.13", "title": "Доставят бюлетините за евровота в страната до 21 май"}
{"url": "https://news.bg/int-politics/evropa-predupredi-sasht-sreshtu-eskalatsiya-s-iran.html", "text": "Европа призова САЩ да не ескалират допълнително напрежението във връзка с ядреното споразумение с Иран, като Великобритания излезе с категорично предупреждение за риска от \"случайно\" избухване на конфликт в Персийския залив, съобщава \"Франс прес\".Държавният секретар на САЩ Майко Помпео посети Брюксел в последния момент, където се срещна с колегите си от Великобритания, Франция и Германия - трите европейски страни, подписали ядреното споразумение през 2015 г., което ограничи ядрените амбиции на Иран в замяна на облекчаване на санкциите - в кулоарите на регулярна среща на външните министри на страните членки на Европейския съюз.Миналата седмица  част от ангажиментите си по споразумението, година след като президентът на САЩ Доналд Тръмп оттегли Вашингтон от договореностите и възобнови и затегна санкциите срещу Ислямската република, поставяйки ядреното споразумение в опасност.Добавяйки военно измерение към дипломатическото напрежение, Вашингтон изпрати щурмови боен кораб-амфибия и противоракетна батарея \"Пейтриът\" в Парсийския залив, след като вече разположиха самолетоносач и бомбардировачи Б-52.Посещението на Помпео в Брюксел беше обявено в последния момент и ако се е надявал за демонстриране на трансатлантическо единство срещу Иран, той е бил разочарован, като Великобритания, Франция и Германия публично критикуваха твърдолинейния американски подход.Германският външен министър Хайко Маас заяви, че Берлин \"все още смята това ядрено споразумение като основа за Иран да не придобива никакви ядрени оръжия в бъдеще и ние смятаме това като екзистенциално за нашата сигурност\".Маас заяви, че е използвал срещата си на четири очи с Помпео, за да подчертае, че \"ние сме загрижени за развитието и напрежението в региона, че не искаме там да има военна ескалация\".След като пристигна за разговорите, британският външен министър Джереми Хънт призова за \"период на спокойствие\" и категорично предупреди за опасността Иран да бъде върнат към разработването на ядрени оръжия.\"Много сме притеснени за риска от конфликт, случващ се случайно с ескалация, която е непреднамерена и от двете страни, но завършва с някакъв вид конфликт\", изтъкна Хънт.\"Преди всичко трябва да се уверим, че няма да завършим, поставяйки Иран обратно на пътя към повторно ядрено въоръжаване, защото ако Иран стане ядрена сила, неговите съседи вероятно ще искат да станат ядрени сили. Това вече е най-нестабилният регион в света и това ще бъде огромна стъпка в погрешна посока\", коментира още британският първи дипломат.Шефът на дипломацията на Европейския съюз Федерика Могерини подчерта необходимостта от диалог като \"единствения и най-добрия начин за преодоляване на различията и избягване на ескалация\" в региона.\"Продължаваме изцяло да подкрепяме ядреното споразумение с Иран, неговото пълно прилагане\", настоя Могерини.Френският външен министър Жан-Ив льо Дриан се присъедини към критиките към САЩ, отбелязвайки, че ходът на Вашингтон за затягане на санкциите срещу Иран \"не ни устройва\".", "date": "2019.05.13", "title": "Европа предупреди САЩ срещу ескалация с Иран"}
{"url": "https://news.bg/int-politics/sasht-prizovava-zapadnoto-polukalbo-da-nalozhi-sanktsii-na-nikaragua.html", "text": "САЩ призовава своите съседи и съюзници в Западното полукълбо да следват техния пример и да наложат санкции срещу Никарагуа. Това коментира Кимбърли Бриър, помощник държавен секретар на САЩ по въпросите на Западното полукълбо, по време на реч на срещата на върха Конкордия в Богота, съобщава ТАСС.\"Вече наложихме допълнителни санкции на Никарагуа. Призоваваме нашите съседи да последват този пример\", обяснява тя.Дипломатът допълва, че администрацията на президента Доналд Тръмп \"няма да си затваря очите за нарушения на правата на човека в Куба\".Бриър потвърждава, че \"политиката на санкции срещу Хавана ще продължат\".През април, Вашингтон наложи санкции на ръководителя на агенцията за насърчаване на инвестициите в Никарагуа, Лауреано Ортега, син на президента на страната Даниел Ортега, и банката на Никарагуа BanCorp (Banco Corporativo SA).През ноември 2018 г. Министерството на финансите на САЩ обяви въвеждането на санкции срещу съпругата на държавния глава, Росарио Мурило, който заема длъжността заместник-председател на републиката, както и съветника по националната сигурност на Ортега, Нестор Монкада Лау.От средата на април 2018 г. Никарагуа е разтърсвана от , провокирани от реформа в системата за социално осигуряване.Скоро след началото на , президентът Ортега обяви премахването на нововъведенията, но това не доведе до бърза нормализация на ситуацията.Докладът на Службата на Върховния комисар на ООН по правата на човека, публикуван в края на август същата година, показва, че около 300 души са станали , а други 2000 са ранени.През май 2018 г. в Никарагуа започна диалог, насочен към установяване на мир, като католическа църква действаше като посредник.Процесът на преговори е прекъсван и възобновяван нееднократно, но към момента няма резултат.", "date": "2019.05.13", "title": "САЩ призовава Западното полукълбо да наложи санкции на Никарагуа"}
{"url": "https://news.bg/crime/zhandarmeriya-i-politsiya-v-bolyarino-blizki-na-pregazen-kradets-plashat-s-otmashtenie.html", "text": "Напрежение в село Болярино, след като . Жандармерия и полиция обикалят в селото заради закани за саморазправа, съобщава НоваТВ.60-годишен кипърец е привлечен като обвиняем за умишлено причиняване на смърт. Установено е, че  от ферма, но са забелязани от собственика.Убитият е осъждан 14 пъти за кражби, една от които в настоящата ферма.  \"Подгонва ги с джипа си, при което удря единия и го сгазва\", коментира Стефка Милиева, кмет на село Болярино.\"Започнало е кратко преследване в рамките на 300-400 метра, като лицата, които са се опитали да извършат кражбата, са се разбягали в различни посоки. В последствие е направил многократни опити да установи другите двама крадци, но не успял поради тъмнината и затова, че са се укрили в нивата\", обяснява Румен Попов, окръжен прокурор на Пловдив.Жената, с която живее фермерът коментира, че близки на убития заплашват с отмъщение. \"Щели да дойдат да ни палят, да ни горят, щели да дойдат да ни трепят. Всеки път от него крадат. Всеки път от него крадат - коне, магарета, крави, телета. Страхуваме се. Всеки път сме под напрежение. Собственикът хваща крадците как му отвеждат кравите\".Тримата мъже, влезли в нивата са от ромската махала на съседното село Белозем. \"Не ги е подгонил. Тръгнал рязко срещу тях. Настигнал брат ми и го мачка с джипа. Три пъти го прегазил\", обяснява Ангел Ангелов, брат на убития.\"Кръв за кръв да стане. Пуснат ли го, Болярино и Белозем всичко е настръхнало. Отиваме да палим фермите, това е\", допълва чичото на убития, Асен Гаджанов.Преди 3 години е запалена къщата на фермера заради отмъщение, но няма задържан. Според жителите на Болярино, в селото няма необрана къща и искат постоянно полицейско присъствие.Прокуратурата ще поиска постоянно задържане на фермера.Припомняме, че патриотите .След дискусия, предложението беше прието на първо четене в парламента.Във връзка с промените бившият министър на вътрешните работи Емануил Йорданов заяви, че те", "date": "2019.05.13", "title": "Жандармерия и полиция в Болярино, близки на прегазен крадец плашат с отмъщение"}
{"url": "https://news.bg/int-politics/skopie-ochakva-prez-yuni-da-poluchi-data-za-zapochvane-na-pregovori-s-es.html", "text": "Северна Македония очаква през юни всички държави-членки на ЕС да дадат зелена светлина за започването на преговори за членството й в общността, предаде БГНЕС.Очаквам Брюксел най-накрая да обяви датата за преговори с Македония, заяви заместник-министърът на външните работи Андрей Жерновски.\"Страната ни има солидно досие, което ни позволява да бъдем оптимисти. За много кратък период от време Македония се доказа като успешен модел за Западните Балкани. Ние доказахме, че не искаме да говорим за замразени конфликти и че тези исторически конфликти могат да се превърнат в приятелство и голямо предимство.\" - коментира той преди стартирането на форума \"Укрепване на европейската интеграция на Западните Балкани - учейки се от миналото, подготвяйки бъдещето\". Той е организиран от Института за демокрация \"Социетас Цивилис\" - Скопие в сътрудничество с Центъра за източни изследвания от Варшава и посолството на Полша в Скопие.\"Разбира се, това решение зависи не само от нас, то зависи от изхода на изборите за Европейски парламент. Но очакваме победа на проевропейските сили, които работят за единство и обединяване на континента и сме оптимисти, че най-накрая ще постигнем дата за договаряне.\" - изрази надежда заместник-министър Жерновски.", "date": "2019.05.13", "title": "Скопие очаква през юни да получи дата за започване на преговори с ЕС"}
{"url": "https://news.bg/tourism/chuzhdata-presa-za-chernomorieto-noviyat-balerman-ili-orgiya-bez-kray.html", "text": "Парти-почивка в България - с наближаването на летния сезон тази тема все по-често привлича вниманието на чуждестранните медии. Тук сме подбрали по-важното от няколко публикации.\"Яките Златни пясъци\" - под това заглавие булевардният германски вестник \"Билд\" публикува на сайта си поредица от видеорепортажи за \"якия купон\", който тече в българския черноморски курорт. \"Най-красивите жени на Европа разкриват своите тайни\" и \"Лято, слънце, сангрия\" - с такива обещания изданието се обръща към потенциалните германски туристи. Вече от няколко години германските медии наричат Златни пясъци \"новия Балерман\" - по аналогия с легендарния клуб в Майорка, който служи и като събирателно понятие за купона на този испански остров. Берлинският \"Тагеспшигел\" тези дни определи \"Златните\" като отдавна утвърден наследник на \"Балерман\", а друг германски вестник, \"Франкфуртер Алгемайне Зонтагсцайтунг\", публикува пътепис от 19-годишен младеж, който споделя своите непосредствени впечатления от българския курорт.Защо ли някому ще хрумне да отиде на почивка точно там? - риторично пита 19-годишният германец Бен Кьорте. И си отговаря: \"Много е просто. След матурите исках си изкарам с приятели една хубава лятна парти-почивка. Важно беше да намерим най-изгодната оферта, която обаче въпреки това да ни предлага всичко полагащо се\".На Бен и приятелите му бързо им става ясно, че онова, което търсят, са тъкмо Златни пясъци. Абитуриентите научават още, че българският курорт е новият \"Балерман\" и че тъкмо натам се отправят мнозина техни връстници от Германия. Авторът на пътеписа добросъвестно разказва как са подбрали офертата и каква е била организацията на почивката им: \"Трансфер от летището, осигурена храна и нещо, което за нас беше изключително важно - безплатен алкохол. Всичко това влизаше в офертата\".Бен Кьорте пише накратко и за Варна - град с международно летище и голямо пристанище, който някои дори наричали \"тайната столица на България\". За Златни пясъци той обяснява: \"По пътя дотам си принуден да прекосиш едни не толкова атрактивни предградия, очевидно изграждани по социалистически времена. Но когато те останат зад гърба ти и се озовеш на Златни пясъци, пред очите ти се разкрива една гледка, която много наподобява на двояко прочутата \"Шинкенщрасе\" на Майорка. Казано с две думи: откъм клубове, купон, щандове за сувенири, туристически атракции и гастрономия Златни пясъци по нищо не отстъпват на \"Балерман\". (...) Противно на очакванията ни и на рецензиите в интернет, според които плажът бил мръсен, а водата - пълна с боклуци, изхвърлени от многобройните туристи, ние се натъкнахме на един чист плаж и на кристално бистра вода. Но ако си търсите спокоен и не толкова претъпкан плаж, Златни пясъци определено не са за вас\", пише абитуриентът и описва един свой ден в българския курорт:\"В зависимост от това как е протекла предишната вечер, човек се събужда сутринта или по обяд. Това се случва в някой от еднотипните хотелски комплекси, край които - в зависимост от местоположението им - обикновено вече се разнася силна музика, а на улицата тече бурен живот. Когато закусите (или пък обядвате, в зависимост от формата си), имате няколко избора. Много от парти-туристите прекарват деня си край хотелския басейн или пък се излежават на плажа директно пред хотела. Вечерта идва ред на купона, организиран от туроператора - партита, посещения в клубове и други мероприятия. Това е класическият кръговрат за всеки турист на Златни пясъци, който се повтаря всекидневно до края на почивката. Заедно с приятната среща с трилитрова бутилка бира.\"В края на своите впечатления абитуриентът предупреждава, че всеки, който отива на Златни пясъци, трябва да е наясно с едно: \"Освен вече изброените възможности, курортът не предлага почти нищо друго, а ваканционните му приоритети са ясно дефинирани: колкото е възможно по-евтин купон. Онези, които искат през почивката си да опознаят културната специфика или населението и неговия начин на живот, не бива да ходят на Златни пясъци. Защото, също като \"Балерман\", този курорт е ориентиран преди всичко към парти-туристите и бързата печалба. С други думи: Златни пясъци осъществяват в пълна мяра своята главна цел, формулирана от медиите и от съответните власти в България. Също като на \"Балерман\", тук човек може да си изкара типичната евтина парти-почивка\", пише абитуриентът Бен Кьорте във \"Франкфуртер Алгемайне Зонтагсцайтунг\".И други чуждестранни медии информират за възможностите за евтина почивка в България. Франс прес например цитира статистика, според която в България туристите плащат за храна и подслон 58% по-малко, отколкото в Германия. А британският \"Дейли Мейл\" посочва, че за втора поредна година Слънчев бряг държи първото място в класацията за най-изгодна почивка. Тази класация оценява туристическа кошница с осем продукта, сред които храна за двама, напитки и слънчева козметика. Дневната ѝ цена в България е 36 паунда, а на Сейшелите - цели 182 паунда.Друг британски вестник, \"Сън\", също публикува обширна статия за Слънчев бряг, в която се казва, че хиляди любители на купона, които се интересуват от дроги, алкохол и проститутки, насочват поглед към този български курорт. Голи партита и пиянски изстъпления - това са само част от \"събитията\", с които булевардният вестник свързва Слънчев бряг. Миналата година 281 000 британци посетиха България, като много от тях заминаха директно за Слънчев бряг, пише вестникът, като пояснява, че в България вече се взимат мерки срещу разюздания парти-туризъм.", "date": "2019.05.13", "title": "Чуждата преса за Черноморието – новият „Балерман\" или оргия без край? "}
{"url": "https://news.bg/int-politics/es-rusiya-se-opitva-da-manipulira-izborite-za-ep.html", "text": "Еврокомисарят по правосъдието Вера Йоурова предупреди за опити за външна намеса и манипулиране на резултатите от изборите за Европараламент, предаде Дойче веле. Междувременно работните групи по стратегически комуникации (StratCom) на Европейската служба по външна политика анализират и публикуват разкритията за намеса от страна на Русия в политическите процеси, напомня изданието.\"Преживяваме цифрова надпревара във въоръжаването\", подчерта Йоурова.По думите й, предстоящите избори на 23-26 май са съдбовни за Европа.\"Не бива да допускаме изкривяване на изборните резултати в нито една страна-членка\", призова еврокомисарят по правосъдието.Тя смята, че Русия е източник на подобно злонамерено влияние.Йоурова предупреди, че организираните кампании за дезинформиране на гражданите целят засилване на поляризацията.От своя страна министърът на външните работи на Литва Линас Линкявичус също предупреди за руската намеса.\"Европа трябва да е нащрек\", посочи Линкявичус, цитиран от Redaktionsnetzwerk Deutschland.\"Не бива да сме наивни. Москва се опитва да създаде устойчива нестабилност в ЕС и да я използва за собствените си интереси\", предупреди той.По думите му, изборите за ЕП са изпитание, което ще покаже работи ли механизмът за защита на изборните резултати от манипулации.В. The New York Times също предупреди, че сайтове и акаунти в социалните мрежи, свързани с Русия и с близките до нея крайнодесни движения разпространяват дезинформация. Те целят да провокират разделение и да засилват недоверието към системните партии.Според експертите на ЕС, тактиката на опитите за намеса е много сходна с действията на Москва по отношение на президентските избори в САЩ през 2016 г.Посочва се, че например акаунти във Facebook, Twitter и групи в WhatsApp публикуват дезинформация за ЕС и НАТО, изкривяват реалната картина по отношение на тема като миграцията.Целта на подобни действия е \"нещо повече от изборите\", коментира бившият анализатор на ФБР Даниел Джоунс. Намесата на Москва е насочена към подкопаване на доверието в институциите и в самата демокрация.Дезинформаторите се стремят да разрушат всичко, което е изградено след Втората световна война.", "date": "2019.05.13", "title": "ЕС: Русия се опитва да манипулира  изборите за ЕП"}
{"url": "https://news.bg/int-economics/volkswagen-prodalzhava-s-pregovorite-za-noviya-si-zavod-v-iztochna-evropa.html", "text": "Pъĸoвoдcтвoтo нa aвтoмoбилния пpoизвoдитeл Vоlkѕwаgеn вce oщe нe e взeлo ĸpaйнo peшeниe зa тoвa ĸъдe дa изгpaди бъдeщия cи зaвoд в Изтoчнa Eвpoпa, зa ĸoйтo пpeтeндeнт e и Бългapия, съобщи .В него компанията щe инвecтиpa 1.3 милиapдa eвpo.В oфициaлнo cъoбщeниe cлeд cpeщaтa нa нaдзopния и yпpaвитeлния cъвeт нa гepмaнcĸия ĸoнцepн се посочва, чe paзгoвopитe зa изгpaждaнeтo нa нoвaтa бaзa щe пpoдължaт.\"Бeшe peшeнo дa бъдaт зaпoчнaти ĸoнĸpeтни пpeгoвopи пo плaниpaнoтo нoвo пpeдпpиятиe в Eвpoпa c ocтaнaлитe пoтeнциaлни мecтa\", ce ĸaзвa в изявлениeтo.Πъpвoнaчaлнo ce oчaĸвaшe  дa бъдe взeтo дo ĸpaя нa мapт. Πo-ĸъcнo cтaнa яcнo, чe тo мoжe дa бъдe oбявeнo дo cpeдaтa нa тoзи мeceц cлeд зaceдaниeтo тaзи ceдмицa.Бългapия e coчeнa зa eднa oт възмoжнитe дecтинaции зa изгpaждaнeтo нa зaвoдa, ĸъдeтo ce oчaĸвa дa бъдe пpoизвeждaнa мapĸaтa Ѕkоdа. Ocвeн нeя ĸaтo възмoжeн избop пъpвoнaчaлнo бяxa oбcъждaни oщe Typция, Pyмъния, ĸaĸтo и Cъpбия.Πpeди няĸoлĸo ceдмици oт pъĸoвoдcтвoтo нa Ѕkоdа oбявиxa, чe oт пъpвoнaчaлнитe чeтиpи вapиaнтa ca ocтaнaли caмo двa. Toгaвa oт нeмcĸoтo издaниe Наndеlѕblаtt oбявиxa, чe избpaнитe ca Бългapия и Typция. Изглeждa oбaчe ĸoй oт тяx щe бъдe пoбeдитeлят, вce oщe нe e яcнo.", "date": "2019.05.13", "title": "Volkswagen продължава с преговорите за новия си завод в Източна Европа"}
{"url": "https://news.bg/int-politics/frenski-deputati-iskat-razsledvane-na-vrazkite-mezhdu-marin-lyo-pen-i-stiv-banan.html", "text": "Френски депутати настояха да се създаде комисия, която да разследва контактите на оглавяваната от Марин льо Пен популистка формация \"Национален съюз\" със Стивън Банън - бившия главен стратег на кампанията на американския президент Доналд Тръмп, съобщават френските медии.Припомняме, щабът на Тръмп беше уличен във връзки с представители на Москва, а за партията на Марин льо Пен бяха направени разкрития, че е получила руско финансиране.Ако бъде създадена специална парламентарна комисия, тя ще трябва да изясни дали е упражнено незаконно чуждестранно влияние, посочва \"Франс прес\".Искането на депутатите дойде като реакция на сюжет, излъчен по телевизионния канал France 2, в който беше съобщено за среща между Банън и високопоставени функционери на Националния съюз. На нея също е сред обсъжданите теми е било партийното финансиране.Депутатът от партията на Макрон \"Напред, република\" Жан-Мишел Ми коментира, че комисията трябва да провери подозренията за международен заговор срещу интересите на Франция.От партията на Марин льо Пен реагираха, като заявиха, че предприемат правни стъпки - възнамеряват да подадат иск за накърняване на репутацията.Припомняме, през лятото на 2018 г. Банън заяви, че ще подпомага европейските националисти в кампанията за евроизборите.", "date": "2019.05.13", "title": "Френски депутати искат разследване на връзките между Марин льо Пен и Стив Банън"}
{"url": "https://news.bg/society/v-pleven-veche-mogat-da-izpolzvat-bezplaten-internet-na-obshtestveni-mesta.html", "text": "В Плевен вече може да се използва свободно безплатен интернет на обществени места, съобщи БНР.11 точки дават възможност за свободно използване на безплатен високоскоростен безжичен интернет. Те са разположени в зоната на Градската градина, около Водната каскада, на площад \"Стефан Стамболов\", около Драматично-куклен театър \"Иван Радоев\", автогарата и жп гарата, местата, които се посещават от най-много хора.Фирмата, изградила мрежата, подарила и бонус за студентите от Медицинския университет.\"Системата е изградена. Идеята ни беше от гарата и автогарата до градската градина тези точки да покриват по-голяма част от този маршрут\", поясни заместник-кметът Стефан Милев.Общината е спечелила ваучер на стойност 15 хиляди евро и се включила в инициативата на Европейския съюз WiFi4EU. Една от целите е да се стимулират електронните услуги.", "date": "2019.05.13", "title": "В Плевен вече могат да използват безплатен интернет на обществени места"}
{"url": "https://news.bg/int-politics/ukrayna-izdade-ultimatum-kam-es-da-ne-razhlabva-sanktsiite-sreshtu-rusiya.html", "text": "Украйна ще откаже да спазва Минските споразумения, ако европейските страни отслабят санкционния натиск срещу Москва. Това предупреди украинският външен министър Павло Климкин, цитиран от руските медии.\"Ако сега, след като Русия започна да издава паспорти (на жителите в сепаратисткия Донбас), вие направите стъпки към Русия, то тогава изцяло ще бъде разрушена цялата логика на това, което сме правили досега\", коментира украинският първи дипломат.Допълва се, че аналогично изявление Климкин е направил в Брюксел на среща на външните министри на страните членки на Европейския съюз. Според украинския външен министър отслабването на режима на санкции на Европейския съюз \"ще убие\" Минските споразумения, които бяха сключени през 2015 г. между Русия и Украйна с посредничеството на Германия и Франция. В края на април руският президент Владимир Путин подписа указ за опростена процедура за получаване на руски паспорти от жителите на някои райони на Луганска и Донецка области в Украйна. По думите му въпросът бил от чисто хуманитарен характер, като Москва нямала желание да създава проблеми на Киев, но ситуацията с гражданските права в Донбас излизала извън допустимите граници.Това решение срещна съпротива от страна на Киев. По-специално Климкин обеща да отговори на този ход на Путин, а също така призова външните министри на страните от Г-7 за налагане на нови санкции срещу Русия. Европейският съюз обаче отказа да предприеме нови ограничителни мерки срещу Москва.", "date": "2019.05.13", "title": "Украйна издаде ултиматум към ЕС да не разхлабва санкциите срещу Русия"}
{"url": "https://news.bg/world/targovskiyat-konflikt-mezhdu-sasht-i-kitay-razbuta-pazarite.html", "text": "Търговският конфликт между САЩ и Китай разбута пазарите, съобщават АП и други медии.Основните фондови индекси на \"Уолстрийт\" стартираха търговията в понеделник със солидни понижения, след като . Пекин съобщи, че от 1 юни ще наложи мита върху американски стоки за 60 милиарда долара, след като администрацията на президента Доналд Тръмп вдигна митата върху китайски внос за 200 милиарда долара от 10 на 25%.Компаниите отчетоха спад в началото на търговията на \"Уолстрийт\". Apple е надолу с 5,2%, докато акциите на Caterpillar се понижиха с 4-5%.Промишленият индекс Dow Jones отписа 550 пункта или над 2% от стойността си. S&P регистрира спад от 51 пункта или 1,8 на сто, а Nasdaq е надолу с 3%.Петролът поскъпна с 2,4% до 63,15 долара за барел, след като  до крайбрежието на ОАЕ.Еврото се продава с 0,19% по-скъпо от щатския долар - 1,1254.Цената на златото нарасна при търговията днес и заличи умерените загуби през тази нощ, след като китайският юан се обезцени с 0,80% до нива, невиждани от декември 2018 г. Стойността на ценния метал е засегната от ескалиралия търговски спор между Китай и САЩ.Златото се увеличи с 1,0% до 1 298 долара за тройунция. Паладият пък се обезцени с 2,02%.", "date": "2019.05.13", "title": "Търговският конфликт между САЩ и Китай разбута пазарите"}
{"url": "https://news.bg/society/zhivotnovadi-plashat-s-protesti-zaradi-razpredelenieto-na-pomoshtite-v-sektora.html", "text": "Животновъди от Южна България заплашват с протести и с искане за оставка на земеделския министър Румен Порожанов, ако няма ново разпределение на помощите \"де минимис\" в сектора, съобщи БНР.Бюджетът е 27 милиона лева - от тях 15 милиона са за овцевъдите, а за говедовъдите и биволовъдите - 12 милиона. Животновъдите настояват за млекодайна крава да получават по 100 лева.Петър Митев от областния съвет на животновъдите в Хасково обяснява, че годината е тежка и \"де минимис\" трябва да им се отпусне спешно, тъй като имат нужда от средства.Представителите на сектора са категорични, че ако не се изпълнят исканията им започват протести.\"Ако министърът продължава така - за едни да е майка, за други мащеха, да си хваща пътя\", подчертава Митев.", "date": "2019.05.13", "title": "Животновъди плашат с протести заради разпределението на помощите в сектора"}
{"url": "https://news.bg/crime/obvinyaem-za-trafik-na-afganistantsi-ostava-za-postoyanno-v-aresta.html", "text": "Окръжният съд във Велико Търново остави за постоянно в ареста Ангел Велев, обвинен за незаконното пребиваване и транспортиране в страната на 26 млади мъже и деца от Афганистан.Припомняме, че на 3 май За престъплението законът предвижда лишаване от свобода до 6 години и глоба до 20 хиляди лева.47-годишният мъж от Стражица е осъждан 19 пъти за различни престъпления, включително за грабеж, разврат и незаконно преминаване на границата. Преди година и половина Ангел Велев е излязъл от затвора в Унгария, където е лежал за трафик на хора.Според прокуратурата са събрани достатъчно доказателства, че Велев е подпомагал незаконното пребиваване на 26 афганистанци, включително и деца, използвайки превозно средство.В показанията си мигрантите са посочили, че са платили за услугата по 1200 евро на човек.Служебният адвокат на Ангел Велев обяснява, че обвинението е повдигнато на база предположения, а при задържането си той не е превозвал никого и поиска освобождаването му.Работата по следственото производство за трафика на афганистанците продължава.", "date": "2019.05.13", "title": "Обвиняем за трафик на афганистанци остава за постоянно в ареста"}
{"url": "https://news.bg/crime/obvinyavat-dvama-retsidivisti-opitali-da-otkradnat-dve-kravi-ot-ferma-v-s-bolyarino.html", "text": "Районна прокуратура-Пловдив обвинява 28-годишните А.Г. и А.И., които на 11 май, в землището на с. Болярино, Пловдив, правят опит за кражба на две крави от фермата на 60-годишния Д.П.Деянието е извършено в условията на опасен рецидив и след договаряне между тях и 30-годишния П.Г.До момента е установено, че около полунощ на 11 май, двамата обвиняеми, заедно с П.Г., отиват във фермата, с намерение да извършат кражбата на селскостопански животни.Те са забелязани от собственика на фермата - кипърски гражданин, който ги подгонил с автомобила си \"Форд Рейнджър\". Тримата се разбягали в различни посоки.След кратко преследване, 30-годишният е застигнат и блъснат от автомобила, управляван от Д.П. Пострадалият е починал от нараняванията си, като по случая е образувано досъдебно производство в Окръжна прокуратура-Пловдив. А.Г. и А.И. успяват да избягат и по-късно са задържани от полицията.До момента А.Г. е осъждан 9 пъти /осем пъти за кражби и един път за грабеж/, като е излязъл от затвора през септември 2018 г. Той е осъден на две години и осем месеца за кражби на крави от различни собственици, измежду които и от собственика на фермата Д.П.А.И. е осъждан два пъти за кражби. Загиналият П.Г. е осъждан 14 пъти, включително и за кражба на коне от собственика на фермата Д.П. през 2011 г., за което е осъден на седем години затвор, които е изтърпял.\"Обвиняемите А.Г. и А.И. са задържани за срок от 72 часа, като преценката е на наблюдаващия прокурор дали ще внесе искане за вземане на мярка за неотклонение \"задържане под стража\" спрямо тях. По досъдебното производство ще бъдат разпитани свидетели и назначени експертизи\", коментира Чавдар Грошев, районен прокурор на Пловдив. Разследването по случая продължава.", "date": "2019.05.13", "title": "Обвиняват двама рецидивисти, опитали да откраднат две крави от ферма в с. Болярино "}
{"url": "https://news.bg/regions/byudzhetat-na-dobrich-namalyava-s-blizo-1-mln-lv-zaradi-zhalba-na-oblastniya-upravitel.html", "text": "С 900 000 лв. по-малко в общинския бюджет разполага община Добрич заради жалба на областния управител във връзка с приета Наредба за местните данъци и такси от общинския съвет, информира БНР. Същата наредба е била гласувана и във всички останали общини, като само според областния управител на Добрич тя е незаконна.Областният управител на Добрич Красимир Кирилов изразил несъгласието си с общо четири от предвидените промени в Наредбата за местните данъци и такси, като Административният съд в Добрич счете, че жалбата му е основателна.По думите на финансовия заместник-кмет на община Добрич Елка Димова всичките 264 общини в България са приели същите промени, без срещу тях да са внасяни жалби.", "date": "2019.05.13", "title": "Бюджетът на Добрич намалява с близо 1 млн. лв. заради жалба на областния управител"}
{"url": "https://news.bg/world/kitay-otvrashta-na-udara-na-sasht-nalaga-mita-ot-1-yuni.html", "text": "Китай обяви, че ще отвърне на удара на САЩ.На сайта на китайското правителство е публикувано съобщение, в което се заявява, че ще увеличи митата върху американски стоки за 60 милиарда долара от 1 юни, информира \"Блумбърг\".2 493 стоки ще бъдат обложени с 25-процентово мито. Митата варират от 5 до 25%.Митата от 25% върху американски стоки за 60 милиарда долара са в отговор на последните мита на Вашингтон. Пекин също така ще добави още 5000 продукта в списъка с обложени с мита стоки. Освен това Пекин може да спре да купува селскостопанска продукция и енергия от САЩ, да ограничи американските търговски услуги в Китай и да намали поръчките към \"Боинг\", пояснява Global Times. Китайски експерти обмислят възможността да разпродадат американски държавни ценни книжа.Митата влизат в сила от 1 юни. Те ще бъдат наложени на някои стоки, включени в предишен списък от 2018 г.Те ще бъдат наложени на различни нива: 25% мито върху 2 493 стоки; 20% мито върху 1 078 стоки; 10% върху 974 стоки и 5% върху 595 стоки.По-рано президентът на САЩ . Той подчерта, че най-голямата азиатска икономика \"ще пострада много лошо\" без търговско споразумение. В петък САЩ вдигнаха до 25% митата върху китайски стоки за 200 милиарда долара. Вашингтон започна процес по налагане на мита върху китайски стоки за още 300 милиарда долара.", "date": "2019.05.13", "title": "Китай отвръща на удара на САЩ – налага мита от 1 юни"}
{"url": "https://news.bg/crime/novi-pravomoshtiya-za-glavniya-prokuror-no-za-sledvashtiya.html", "text": "Правомощията на главния прокурор не трябва да се променят до избора на нов такъв. Това заяви обвинител номер 1 Сотир Цацаров след срещата си с президента Румен Радев.Повод за срещата беше именно предстоящия избор на нов главен прокурор на страната в края на настоящата 2019 година. Това е първата среща от поредица такива на президента с представители на съдебната власт. Следващата среща на Радев е утре, когато той ще говори с председателя на Върховния касационен съд Лозан Панов.По думите на Цацаров срещата с държавния глава е преминала в добър, позитивен и конструктивен диалог.Според Цацаров подобна среща и стартирането на такива консултации са малко подранили, а провеждането на самата среща - \"доста прибързан процес\".Мандатът на главния прокурор изтича на 10 януари 2020 г., а според закона процедурата по избор на нов главен прокурор може да бъде открита в диапазона 10 юли - 10 септември.Според него изключително важно консултациите да покажат волята на държавния глава за стриктното спазване на Конституцията и закона.Цацаров обсъдил с президента и начина, по който протича процедурата за избор на нов главен прокурор и сроковете, с които следва да се развие.Главния прокурор отбеляза, че процедурата за избора на нов такъв не трябва да се превръща в процес, който може да бъде тълкуван като опит за влияние върху процедурата, в която президентът по Конституция няма никакви правомощия. В тази си констатация Цацаров срещнал пълното разбиране на държавния глава.Сотир Цацаров и държавният глава провели разговори и за правомощията на главния прокурор. Становището на Цацаров, както и на президента Румен Радев било, че при всички случаи трябва да бъдат осъществявани промените в правомощията на главния прокурор, които са препоръчани от Европейската комисия и Механизма за сътрудничество и проверка.Цацаров припомни, че на 8 април 2019 г. преди и след КСНС при президента, лидерът на БСП Корнелия  Той също направи връзка между съвпадащото посещение на Румен Радев и Корнелия Нинова в Асеновград.Според Цацаров в позицията на БСП няма особена логика. Той постави и въпроса защо темата за правомощията на главния прокурор не е била повдигината пред година и половина или преди пет месеца, а това се случва точно сега.Цацаров останал удовлетворен, че не видял съвпадение в позицията на Нинова и държавния глава.По думите на главния прокурор президентът изразил становище, че при всички случаи каквито промени, свързани със статута на главен прокурор да бъдат обсъждани, те трябва да бъдат обсъждани при избран главен прокурор, което да представлява професионалната общност и да защитава техните интереси.\"Пред мен беше демонстрирано ясно разграничение между партийна и държавна позиция и липсата на съвпадение между тях\", коментира Цацаров и благодари на държавния глава за твърдата му позиция.На въпрос дали следващият главен прокурор трябва да бъде човек от прокуратурата или външен човек, Цацаров отбеляза, че всичко било свързано със самата процедура и принципни въпроси, а всичко останало предопределя номинациите и избора.Цацаров не коментирал с президента нито паметните бележки, както и думите на председателя на ВКС Лозан Панов. Двамата не са коментирали и думите на държавния глава за ", "date": "2019.05.13", "title": "Нови правомощия за главния прокурор, но за следващия"}
{"url": "https://news.bg/int-economics/gartsi-iskat-zakon-sreshtu-damping-ot-strana-na-balgarski-prevozvachi.html", "text": "Собственици на транспортни фирми в съседна Гърция искат промяна на местното законодателство, с което да се спре практиката български тирове да извършват вътрешни превози на по-ниски цени, предаде кореспондентът на БНР в южната ни съседка.Гръцките превозвачи настояват и за по-силен контрол по пътищата, както и за намаляване на данъците за транспортните фирми.По данни на Съюза на автомобилните превозвачи в Гърция 15 500 тирове с българска регистрация извършват вътрешни превози в страната, като по този начин подбиват гръцките си колеги.Председателят на Съюза Апостолос Керанидис настоява за незабавна промяна в законодателството след оплакване, че тировете с българска регистрация предлагат по-ниски цени на транспорта вътре в Гърция.Керанидис посочва пред медиите схемата - гърци откриват транспортни фирми в България, плащат много по-ниски данъци и осигуровки за шофьорите, което им позволява да предлагат по-ниски оферти.В същото време според проучване на гръцкия съюз собствениците на тирове и шофьорите живеят в Гърция, където са регистрирани като безработни, а някои получавали и социални помощи.\"Ако застанете на магистралата, от 10 тира поне осем са с чужда регистрация, предимно българска\", оплакват се още гръцките шофьори.", "date": "2019.05.13", "title": "Гърци искат закон срещу дъмпинг от страна на български превозвачи"}
{"url": "https://news.bg/crime/ostaviha-za-postoyanno-v-aresta-mazh-zakanil-se-da-ubie-zhena-si.html", "text": "Девненският районен съд уважи искането на Районната прокуратура и определи постоянен арест на 58-годишния Милко А., съобщават от държавното обвинение.Мъжът е обвиняем за закана с убийство, отправена към съпругата му. След 40-годишен брак семейството се разделило скоро. Мъжът живеел в семейния дом, а жена му се изнесла в къщата на един от синовете им, които са в чужбина.На 9 май около 23 часа обвиняемият счупил прозорец на къщата, в която се намирала съпругата му. За да не изпотроши дома на сина им, жената отключила на Милко да влезе. Обадила се и на сестра си. Пред нея мъжът ударил два пъти в главата жертвата си и й нанесъл 4 ритника, след като тя паднала на земята. По време на побоя Милко се заканил да убие жена си.Жертвата подала жалба и медицинско свидетелство на следващия ден. Жената приложила и две медицински от предишни побои, които мъжът й нанесъл.Районната прокуратура в Девня задържала за срок до 72 часа домашния насилник и внесла искане в съда искане за постоянен арест.Мярката на обвиняемия подлежи на обжалване пред Варненския окръжен съд.", "date": "2019.05.13", "title": "Оставиха за постоянно в ареста мъж, заканил се да убие жена си"}
{"url": "https://news.bg/int-politics/sgradite-na-tramp-v-nyu-jork-na-pat-da-otnesat-milionni-globi.html", "text": "Нежеланието на президента на САЩ Доналд Тръмп да се заеме с разрешаването на проблема с климатичните промени може да струва на неговата бизнес империя милиони долари глоби, наложени от градската управа на Ню Йорк заради количеството замърсяване, излъчвано от сградите, притежавани от Тръмп, пише британският в. \"Гардиън\".Според данни, споделени с изданието, осем недвижими имота на Тръмп в Ню Йорк не отговарят на новите регулации, целящи да намалят емисиите на парникови газове. Това означава, че компанията на Тръмп (Trump Organisation) е на път да бъде ударена с 2,1 млн. долара годишно от 2030 г., освен ако сградите му не бъдат приведени съгласно по-високите екологични изисквания.Според градските власти осемте най-големи недвижими имота на президента в Ню Йорк отделят около 27 000 тона газове с парников ефект годишно, което се равнява на газовете от 5 800 автомобила. Сградите, които надхвърлят новите прагове за замърсяване, включват Trump Tower на \"Пето авеню\" и сградата на Тръмп на \"Уолстрийт\".Най-големият потенциален нарушител е Trump International Hotel & Tower, небостъргач с височина над 177 метра, който се издига над югозападния ъгъл на Сентръл парк. Сградата е на път да бъде глобена с 850 871 долара годишно, ако не бъдат направени подобрения в нейната енергийна ефективност.Кметът на Ню Йорк Бил де Блазио ще проведе демонстрация пред Trump Tower днес, опитвайки се да подчертае наближаващите наказания.\"Г-н президент, вие сте предупреден\", изтъкна Де Блазио, допълвайки: \"Вашите замърсяващи сгради са част от проблема. Намалете емисиите си или платете цената.\"Глобите са част от законодателство, прието от общинския съвет през април, което се стреми да намали емисиите от най-големите сгради в града. Всички имоти, по-големи от 25 000 фута - общо 50 000 сгради - ще бъдат задължени да намалят общите емисии с 40% или ще бъдат глобени.Новите стандарти, приветствани от поддръжници като най-категоричното действие досега от който и да е град по отношение на климатичните промени, са насочени към най-големия източник на парникови газове в Ню Йорк, където сградите отговарят за повече от две трети от емисиите.Имотите на Тръмп отдавна са идентифицирани като водещи потребители на енергия, въпреки че градските власти твърдят, че някои други сгради са на път към дори още по-тежки глоби.За да се съобразят с новите регулации, недвижимите имоти на Тръмп трябва да подобрят изолацията, да подменят прозорците, да заменят отоплителната инсталация и да подобрят автоматизацията в използването на електричество.Ню Йорк се позиционира като крепост срещу опитите на администрацията на Тръмп да спъне действията за справяне с климатичните промени. Градът обеща да изтегли инвестициите на пенсионните си фондове в изкопаеми горива и се опита да съди петролните компании за тяхната роля в климатичната криза. Де Блазио постави като цел намаляване на емисиите на парникови газове с 80% под нивата от 2005 г. до 2050 г.", "date": "2019.05.13", "title": "Сградите на Тръмп в Ню Йорк на път да отнесат милионни глоби"}
{"url": "https://news.bg/politics/gerb-prizovaha-prezidenta-radev-da-zapazi-radiomalchanie.html", "text": "ГЕРБ призоваха държавният глава Румен Радев да запази радиомълчание по отношение на инвестициите, инвеститорите и бизнес климата в България.Депутатът Тома Биков \"върна топката\" в полето на Румен Радев точно с термина \"радиомълчание\", който беше използван от Радев във връзка с работата на . Според Тома Биков няма как в едно изречение да се констатира, че правителството има свръхпроблем с корупцията и в същото изречение да се говори за преговорите с голям стратегически инвеститор. Радиомълчанието ще е \"за да не се попречи на преговорите\", обясни депутатът и допълни, че един президент не е в състояние да води инвеститори, Тома Биков коментира и сигнала, внесен от ГЕРБ в Централната избирателна комисия (ЦИК) за нерегламентирано и безцеремонно участие на президента в полза на една партия в предизборната кампания\", както го определи Цветомир Паунов.Биков посочи, че поведението на президента е абсолютно недопустимо и предизвиква учудване изключително добрата стиковка между Румен Радев и лидера на БСП Корнелия Нинова. Но това не е толкова учудващо, тъй като кандидатът от листата на БСП Иво Христов продължава да председателства Стратегическия съвет към президента - т.е. опорните точки и на двамата се пишат от един и същи човек. Показателно било и това, че изявлението си Румен Радев направил точно в Асеновград, от където е единственият депутат, обвиняем за купуване на гласове, Манол Генов.Тома Биков също така призова Румен Радев да посъветва съпругата си да не атакува големи компании, които в даден момент може да бъдат и стратегически инвеститори в България.\"Освен това когато говори за сметките президентът да се обърне към собствената си партия и към собствената си листа\", заяви Тома Биков и обясни, че всъщност водачът на листата на БСП Елена Йончева и подозирана за пране на пари точно в офшорни сметки.Депутатът сравни поведението на Румен Радев, като: \"Все едно е шефът на БФС през три дена да казва колко зле играе \"Левски\".\"За първи път в най-новата политическа история президентът си позволява да бъде пряк участник и да подкрепя определена политическа партия. Учудващо добър синхрон между президента и партията. Притеснени какво може да произтече в оставащите до края на кампанията две седмици, посочи Цветомир Паунов.Припомняме, че  за участието на Борисов в качеството му на премиер, в предизборната кампания на ГЕРБ за Европейски парламент.", "date": "2019.05.13", "title": "ГЕРБ призоваха президента Радев да запази радиомълчание"}
{"url": "https://news.bg/world/renault-se-provalilo-pri-testovete-za-emisiite.html", "text": "Разследване е установило, че Renault SA е манипулирало двигателите на автомобилите си, за да омаловажи емисиите на азотен диоксид, с което е направила системите за предотвратяване на замърсяване в градовете неефективни, пише \"Монд\".Според информацията, разгледана от френския вестник, Висшият институт по автомобили и транспорт е провел тестове, които показват \"наличието на модификация на устройства за прочистване, която позволява адаптиране с процеса на хомологация (процеса на сертифициране) по начин, различен от реалните условия, при които се използва\". Пояснява се, че модификациите спират работата на прочистващите системи, когато автомобилите се движат със скорост под 50 километра в час и при температурни промени.Освен Renault, Audi AG, BMW AG, Daimler AG и Volkswagen AG са разследвани за измами при тестовете за замърсяване на въздуха с намаляване на емисиите на азотен диоксид при изпитателни условия. Европейската комисия подготвя глоба за автомобилните производители, ако не разработят или отложат технология за намаляване на емисиите от колите.", "date": "2019.05.13", "title": "Renault се провалило при тестовете за емисиите"}
{"url": "https://news.bg/politics/promenite-za-stroitelstvo-i-palatki-po-chernomorieto-pazeli-prirodata-a-ne-obratnoto.html", "text": "Председателят на парламентарната комисия по регионална политика, благоустройство и местно самоуправление Искрен Веселинов написа пост в профила си в \"Фейсбук\", който твърди, че в медийното пространство се разпространяват неверни данни за вече миналия на първо четене в комисия Закон за устройството на Черноморското крайбрежие.На 9 май, четвъртък, българска медия разпространява информацията, че с приемането на законопроекта ще се разреши повече строителство на Черноморското крайбрежие, като в същото време глобите за свободното поставяне на палатка върху дюните ще се увеличат.\"Статията ме провокира да отговоря, тъй като съдържа откровени неистини, извадени от контекста факти и неверни твърдения. Очевидно е, че определени политически кръгове явно се опитват да манипулират общественото мнение като прокарват внушението, че, видите ли те - патриотите посягат на българската природа и българския туризъм\", започва Веселинов.Според него цялата философия на предложените промени в закона била свързана с прецизирането и регулирането на дейностите, свързани с опазването и съхранението на всички видове дюни и намиращите се в тях защитени видове на флората и фауната. \"Създават се условия за развитие на икономиката чрез опазване на околната среда. Предложените по-високи санкции за нарушения са именно в тази посока\", обяснява шефът на комисията.Той посочва, че между първото и второто четене на законопроекта лично внасял предложения за промени, свързани с регулиране на т.нар. \"диво къмпингуване\" извън територията на категоризираните места.\"Въпрос, който се дискутира от няколко години и не беше уреден окончателно в българското законодателство. Първоначално бе наложена забрана, която се отмени поради възникналото обществено недоволство. Впоследствие тя бе отменена с презумпцията възможността за къмпингуване в извън определените за това места да се уреди в Закона за туризма. Тъй като до този момент това не беше извършено, предложих тези промени, за да се запълни съществуващата празнота в законодателството\", коментира още той.Целта била ясно да се знае от хората къде по Черноморието могат да се разполагат палатки, каравани и кемпери.Предложените промени били изцяло в унисон с потребностите на хората, които искали да почиват сред природата и предпочитали къмпинг туризма, сигурен е Веселинов.\"В същото време чрез предложените норми се създават условия за по-добро опазване на защитените територии, биоразнообразието, собствеността, земеделските земи, общинската и държавната собственост, които са застрашени от унищожаване, замърсяване и увреждане при практикуването на \"диво и безконтролно къмпингуване\". Необходимо е да подчертая също така, че предложенията са подкрепени от авторитетни неправителствени организации. Обсъждане на предложенията винаги е имало и тази практика продължава. Всички заинтересовани страни, които искаха да вземат отношение, внесоха своите предложения и становища между първо и второ гласуване на проекта\", уверява воеводата.Той опровергава и твърдението, че се отменя забраната за строителство върху дюните. Напротив - вкарвали се нови рестрикции.Веселинов заявява и че ВМРО винаги са се стремели да запазват уникалната българска природа, поради което трябвало да се наложат \"драконовски мерки срещу еконарушителите\", включително и дивите къмпингуващи.", "date": "2019.05.13", "title": "Промените за строителство и палатки по Черноморието пазели природата, а не обратното"}
{"url": "https://news.bg/society/dabch-otlichi-nasha-sanarodnichka-v-chikago-za-balgarka-na-godinata.html", "text": "На официална церемония на десетото издание бе връчена годишната награда на Държавната агенция за българите в чужбина \"Българка на годината\".Призът на името на Света Злата Мъгленска получи Иринка Гочева от Сливен - основател и художествен ръководител на танцов ансамбъл \"Хоро\" в Чикаго и Флорида.\"С годините българите си създадохме една малка България в Чикаго\", заяви победителката. Приемам това високо отличие с уважение и благодарност с отговорността да продължавам със същия ентусиазъм да предавам на българските младежи в Америка красотата на нашия фолклор.По думите ѝ тази награда е и за малките дейци от танцовата школа. \"За мен тази награда е едно ново предизвикателство ,ново начало за творчески идеи\", допъни още Гочева.С гордост и вълнение тя споменава имена като Филип Кутев и Маргарита Дикова. Според нея не само генетичната памет, а и усещането в душите ни кара да се хванем на хорото.В поздравителен адрес вицепрезидентът Илияна Йотова поздрави наградената българка на годината.\"Това е нашата идентичност - онези видими и невидими нишки на българското ДНК. Гочева има безспорни заслуги за пренасянето на българския фолклор извън пределите на България\", подчерта Йотова. Сред номинираните за голямата награда бяха Дорис Ернандес- Дукова от Колумбия, основател на Българо-руските искрата фондация Алианса, оперната певица в Държавната опера в Хамбург Людмила Георгиева, която е и активен член на Клуба на българските жени, както и директорът на българското училище в Будапеща Светла Кьосева.", "date": "2019.05.13", "title": "ДАБЧ отличи наша сънародничка в Чикаго за \"Българка на годината\""}
{"url": "https://news.bg/world/kipar-ostavi-v-aresta-seriyniya-ubiets-s-balgarski-proizhod.html", "text": "Съд в Кипър удължи мярката за неотклонение \"задържане под стража\" с осем дни на армейския капитан, който призна, че е убил седем жени и момичета от чужбина, информира АП.Съдът удовлетвори молбата на полицията 35-годишният заподозрян да остане в ареста и следователите да получат повече време, за да завършат разследването.Мъжът е изправен пред възможни обвинения в предумишлено убийство и отвличане на три жени от Филипините и дъщерята на една, румънска майка и дъщеря й и жена, която се смята, че е от Непал.35-годишният, който се яви в съда и носеше бронежилетка, обяви, че не възразява срещу задържането. Той признава за убийствата на 10 страници и е завел полицията, където е изхвърлил телата, включително и в езеро.Стана ясно, че , тъй като майка му е българка от Стара Загора.Случаят коства две оставки досега - на  и на  в страната.", "date": "2019.05.13", "title": "Кипър остави в ареста серийния убиец с български произход"}
{"url": "https://news.bg/crime/vas-potvardi-pravoto-na-akf-za-dostap-do-informatsiya-ot-fond-zemedelie.html", "text": "Върховен административен съд (ВАС) окончателно потвърди правото на Антикорупционен фонд (\"АКФ\") на достъп до документация на Държавен Фонд \"Земеделие\" (ДФЗ), свързана с одобрение на заявленията за финансово подпомагане.Предмет на приключилия съдебен спор е решение от 27 октомври 2017 г. на ДФЗ, с което се отказва предоставяне на поискана от АКФ информация от Държавен Фонд \"Земеделие\".Мотивите за отказ бяха, че информацията не е свързана с обществения живот на България и тя няма да помогне на АКФ за съставяне на мнение относно дейността на фонд \"Земеделие\".Решението за отказ беше обжалвано от АКФ пред Административен съд - София, който потвърди, че в случая се касае именно за обществена информация и заявителят има право на достъп до нея.ДФ \"Земеделие\" обжалва решението на АССГ пред ВАС и с решение от 8 май тази година съдебният спор приключи окончателно в полза на АКФ без право на последващо обжалване.От ВАС потвърждават незаконосъборазността на решението на ДФ \"Земеделие\", както и че \"начинът на изразходване на публични финанси е информация, която е в състояние да формира у гражданите мнение за работата на съответната институция\".От Антикорупционния фонд подчертават, че тази информация е с висок обществен интерес и огласяването ѝ дава възможност за преценка законосъобразността на решенията на ДФЗ.", "date": "2019.05.13", "title": "ВАС потвърди правото на АКФ за достъп до информация от фонд \"Земеделие\""}
{"url": "https://news.bg/world/53-dozhivotni-prisadi-za-turchin-za-atentat-v-turtsiya-prez-2013-g.html", "text": "Турски съд наложи доживотни присъди на мъж, осъден за бомбен атентат през 2013 г., при който загинаха повече от 50 души. За нападението Турция обвини Сирия, съобщава местна медия, цитирана от АФП.Юсуф Назик е осъден за подпомагане организирането на атентата през май 2013 г. в град Рейханлъ, край границата със Сирия. Това е една от най-кръвопролитните атаки в историята на страната.Съд в Анкара му даде 53 доживотни присъди, наказание при превес на отегчаващите вината обстоятелства - по една за всяка жертва, включително и една за \"унищожаване на единството и целостта на държавата\", информира DHA.Присъдите при превес на отегчаващите вината обстоятелства, които заменят смъртното наказание в Турция, носят затвор при строг режим.Назик, турски гражданин, беше заловен от турското разузнаване през миналия септември в сирийския град Латакия. Тогава Анадолската агенция сподели видео, на което Назик признава, че стои зад атаката по нареждане на Дамаск.Анкара обвинява сирийското правителство за атаката.", "date": "2019.05.13", "title": "53 доживотни присъди за турчин за атентат в Турция през 2013 г. "}
{"url": "https://news.bg/crime/arestuvaha-piyan-shofyor-prichinil-smartta-na-priyatelkata-si-v-katastrofa.html", "text": "Арестуваха пиян шофьор, причинил смъртта на приятелката си в катастрофа. Той управлявал автомобил с 3, 65 промила алкохол в кръвта, съобщиха от прокуратурата.44-годишният Васил В. е арестуван с определение на Варненския окръжен съд. Той е . Кръвната проба на Васил показала 3, 65 промила алкохол.Катастрофата станала на 5 май 2019 г. във варненския кв. \"Владиславово\". Васил и приятелката му били на пикник, той изпил голямо количество алкохол. Въпреки това той качил жената и още един пътник в автомобила си. По време на движение изгубил контрол върху управлението на колата и се ударил в стълб на тролейбусното трасе.. През 2013 г. той е бил лишен за 2 години от шофьорска книжка и глоба от 2000 лева, след отказ да бъде тестван за употреба на алкохол.Определението на Варненския окръжен съд подлежи на обжалване пред Апелативния съд.", "date": "2019.05.13", "title": "Арестуваха пиян шофьор, причинил смъртта на приятелката си в катастрофа"}
{"url": "https://news.bg/world/rivlin-dade-na-netanyahu-14-dni-otsrochka-za-sastavyane-na-kabinet.html", "text": "Президентът на Израел Реувен Ривлин прие молба на премиера Бенямин Нетаняху да му даде двуседмична отсрочка за формиране на следващото правителство, пише \"Таймс ъв Израел\".Медията отбелязва, че решението на Ривлин е очаквано.В съобщение на държавния глава се казва, че удовлетворява искането на министър-председателя за 14-дневна отсрочка.Сега Ненатяху ще трябва да състави правителство до 29 май. Законът не позволява повторно удължаване.", "date": "2019.05.13", "title": "Ривлин даде на Нетаняху 14 дни отсрочка за съставяне на кабинет"}
{"url": "https://news.bg/int-politics/guaydo-ofitsialno-poiska-voenna-podkrepa-ot-sasht.html", "text": "Лидерът на опозицията във Венецуела Хуан Гуайдо официално е поискал подкрепата на американските военни в продължаващата политическа и хуманитарна криза в южноамериканската страна. Това става ясно от писмо, публикувано от неговия пратеник в САЩ Карлос Векио, съобщават световните осведомителни агенции.\"Приветстваме стратегическото и оперативното планиране, така че да изпълним нашето конституционно задължение към венецуелския народ, за да облекчим страданията му и да възстановим нашата демокрация\", пише Векио в писмото до командира на южното командване на САЩ (SOUTHCOM) адмирал Крейг Фолър.В писмото, което е с дата 11 май и беше публикувано от Векио в \"Туитър\", той иска среща между SOUTHCOM и \"подходящите членове\" на приближения кръг на Гуайдо.\"Благодарим на САЩ за тяхното приятелство, решителност и готовност да подкрепят нашите непрекъснати усилия да поставим гражданите на Венецуела на първо място и очакваме с нетърпение плодотворно планиране и координация\", пише Векио.Информацията идва скоро след като самопровъзгласилият се за временен президент Хуан Гуайдо заяви, че е помолил Векио да се срещне с представители на Пентагона, за да \"сътрудничи\" за разрешаване на политическата криза във Венецуела.През миналата седмица Гуайдо заяви, че все още обмисля евентуална намеса на САЩ като \"вариант\", твърдейки, че се опитва да намери \"най-добрия изход от конфликта\".Венецуела преживява влошаваща се политическа криза от януари насам, след като . Гуайдо обяви Векио за свой посланик в САЩ, като Вашингтон го призна за такъв.САЩ и още 54 страни признаха Гуайдо за президент на Венецуела, докато Русия, Китай, Турция и няколко други страни заявиха, че признават действащия държавен глава Николас Мадуро за единствен легитимен президент на Венецуела.Мадуро нарече Гуайдо американска марионетка и обвини САЩ в организирането на преврат във Венецуела, за да извърши принудителна промяна на правителството и да сложи ръка върху ресурсите на страната.", "date": "2019.05.13", "title": "Гуайдо официално поиска военна подкрепа от САЩ"}
{"url": "https://news.bg/society/reaktsiya-pri-zemetresenie-treniraha-kray-sofiyskoto-selo-lozen.html", "text": "По повод 13 май - Международното полево учение за реакция при бедствия и кризи 35 професионалисти от Червения кръст, Червения полумесец, екипи на Планинските спасителни служби (ПСС) с кучета за издирване и представители на ГД \"Пожарна безопасност и защита на населението\" показаха симулация на силно разрушително земетресение в голям мащаб в село близко до базата на БЧК в Лозен.Екипите показаха гъвкавост и бързина, като изключително бързо стигнаха до пострадалите хора от \"земетресението\" и ги спасиха.От своя страна директорът на \"Мениджмънт на бедствията\" и ръководител на проекта Ясен Сливенски обясни пред журналисти, че вече е преминал теоретичния курс на обучение на екипите. След обучението два дни и половина има полево учение, като те съдействат на БЧК в осъществяването и съставянето на план на операция за спасяване на множество пострадали. След приключването екипите могат да работят, в която и да е точка на света.От международните екипи се изисква да провеждат среща с различни представители на местната власт и партньори от Единната спасителна система. Сливенски посочи, че цялото упражнение се провежда с цел учение, като за него в БЧК имат представители от над 25 национални дружества от цял свят.Дейностите, които се изискват от учащите се, са най-вече спасителните дейности, както и обучение да работят при издирване на затрупани хора в развалини.\"В първите няколко дни най-важното е да се спасят колкото се може повече човешки животи, а тези, които са оцелели, се нуждаят от грижи\", поясни Сливенски.\"Наред с държавата и местната власт, БЧК има своята роля за осигуряване на най-необходимото в първите моменти след бедствието\", отбеляза той. Освен това БЧК осъществява и психосоциална подкрепа на бедстващи хора вследствие от земетресение.Учението има за цел да тества участниците в симулацията, като ги постави в условия, най-близки до реалните, и ги накара да действат под времеви натиск и силно напрежение. Те трябва да работят заедно, за да изготвят \"План за действие\" и да изпълнят около 40 различни задачи, събирайки информация от всички хора, с които ще се срещнат - хора от местната общност, загубили своите домове; лекари, опитващи се да лекуват своите пациенти, след като болницата им е претърпяла щети; структурите на гражданската защита и полицията, които полагат усилия да опазят безопасността и сигурността на всички и държавните служители, координиращи реакцията при извънредни ситуации. Целта на учението е да укрепи капацитета на оперативните специалисти по мениджмънт на бедствията на МФЧК/ЧП в рамките на 10-дневното глобално обучение по проект \"Доброволци на ЕС за хуманитарна помощ: Техническа помощ и изграждане на капацитет\", финансиран от Европейския съюз и осъществяван от Международната федерация на Червения кръст и Червения полумесец /МФЧК/ЧП/ съвместно с националните дружества на Червения кръст от Австрия, Италия, Холандия и България.", "date": "2019.05.13", "title": "Реакция при земетресение тренираха край софийското село Лозен"}
{"url": "https://news.bg/int-politics/srabskiyat-voenen-ministar-paradat-e-poslanie-kam-nashite-priyateli-i-vragove.html", "text": "Военно-полицейският парад на Сърбия \"Защита на свободата\" е ясно послание към приятели и врагове и всички да го тълкуват, както смятат, че се вписват, коментира военният министър на Сърбия Александър Вулин, цитиран от b92.Помолен да коментира твърдението на някои западни медии, че Сърбия участва в \"дрънкане на оръжия\" във време на нестабилност в Косово и Метохия, министърът обяснява, че Прищина прави това, като не е изпълнила дори основните задължения, които е приела съгласно споразумението от Брюксел.\"Нестабилността не е нещо, което устройва Сърбия. Президентът Александър Вучич е единственият сериозен държавник в целия регион, чиято политика е мир. Не съм сигурен, че всеки път има събеседници за тази политика на мир и не съм сигурен, че подхождат сериозно към неговото предложение за мир и помирение в целия регион\", допълва Вулин.Според него, парадът в Ниш трябва да напомни, че Сърбия е победител в борбата срещу нацизма и фашизма и че е запазила своята свобода и може да я защитава.Помолен да коментира реакцията на американския посланик в Белград за участието на пенсиониран генерал от бившата югославска армия Владимир Лазаревич (признат за виновен от трибуналът в Хага), в шествие на безсмъртния полк на 9 май, Вулин добавя, че би било по-добре за Кайл Скот да не говори за това, тъй като той никога не е осъждал престъпленията, извършени срещу сърбите.\"Никой не казва нищо за доказани военнопрестъпници, които управляват Косово и Метохия, за създаването на Велика Албания, но трябва ли да забраните на сръбския народ правото да си спомня\", коментира Вулин.Според него, Вучич не е президент, който ще се извинява или който ще изостави военните, които защитават тази страна, или ще ги екстрадира на когото и да било.\"Денят на победата е белязан от тези, които се бориха срещу фашизма. Да се бориш срещу АОК (\" Армията за освобождение на Косово \") е борба срещу тероризма, това е да се води борба срещу фашизма и не виждам причина, поради която генерал Лазаревич и всички, които се борят срещу фашизма, които идеологически се противопоставят на фашизма, не би трябвало да са на улицата в този ден\", подчертава военният министър.Той добави, че изявлението на американския посланик Скот - описващо участието на генерала като \"позорно\" - показва, че не го е грижа за страната, в която работи, където представлява политиката на голяма сила. \"Да произнесем думата \"позор\" за Ниш, а не да осъдиш бомбардировките на НАТО, а не да осъдиш пилотите, които убиха 26-годишната Лиляна Спасич, тригодишната Милица Ракич, Боян Тосович ...\", коментира Вулин, споменавайки някои от жертвите на войната с НАТО през 1999 г.Що се отнася до съветника на Рамуш Харадинай, който пише, че генерал Владимир Лазаревич е начело на военния парад в Ниш ден след Безсмъртния полк, това твърдение не е направено по погрешка.\"Ветераните са водени от генерал Зарко Лазаревич по време на \"Защита на свободата\". На тях им се явява Владимир Лазаревич. Не е грешка, те лъжат точно както лъжат за масови изнасилвания и геноцид\", допълва Вулин.\"Не си играйте с огъня\", така Вулин описва експанзионистките амбиции на Албания, застрашаващи мира и стабилността на Балканите, коментира той пред ТАСС.\"Основна заплаха за Балканите в момента е създаването на Велика Албания и нейният опит да се укрепи на териториите на други държави, като се започне с Черна гора, Северна Македония, територията на Косово и Метохия и част от Централна Сърбия. Единствената страна, която се противопоставя на това, е Сърбия\", коментира сръбският военен министър.Според Вулин, след присъединяването на Северна Македония към НАТО, всички албанци ще живеят в единна политическа зона за сигурност, но албанският премиер изразява желание да \"изтрие границите между тези държави, в които живеят албанци\".\"Те живеят в четири страни и това е тревожно\", допълва той. \"Освен това Европейският съюз и НАТО си затварят очите за създаването на Велика Албания.\"\"Ако някой иска да реши албанския национален въпрос на Балканите, те трябва да изгладят и сръбския национален въпрос. Не можем да дадем на албанците нещо, без да даваме същото на сърбите. Ето защо използвам възможността да предупредя целия свят: не играйте с огън! Не създавайте Велика Албания на сръбска земя.\"Велика Албания е паналбанска идея за обединение на всички територии, където живеят или са живели албанци.В този случай албанците ще се стремят да получат част от територията на Гърция, половината от Македония, цялото Косово и някои територии от Южна Сърбия, както и половината от Черна гора. ", "date": "2019.05.13", "title": "Сръбският военен министър: Парадът е послание към нашите приятели и врагове"}
{"url": "https://news.bg/comments/za-kakvo-mu-e-na-burgas-meditsinski-fakultet.html", "text": "За какво му е на Бургас медицински факултет? Подобен въпрос си задаваме и за медицинския факултет на Софийския университет и отговорът е един и същ - да има.Иначе официалната версия за откриването на новото медицинско училище е \"заради регионалните диспропорции относно наличието на медицински кадри\". Регионалните диспропорции са изключително рехав аргумент, защото ако следваме тази логика, медицински факултет трябва да има по-скоро в някоя област от Северозападна България - един пренебрегнат откъм висши медицински училища регион (с извинение към Врачанския медицински колеж). Но там пък няма традиции. От друга страна Пазарджик например е в непосредствена близост до Пловдив и неговият медицински университет (който между другото е на първо място сред сродните учебни заведения според рейтинговата система на МОН). Въпреки това е един от градовете, в които има остър дефицит на медицински кадри. Същото е и с Кърджали, където от години липсват лекари и здравни специалисти. От трета страна в София има и медицински университет, и медицински факултет и при това изобилие в \"Майчин дом\" например не достигат около 20 акушерки, а лекарите в Спешна помощ са четири по-малко от необходимите.Да погледнем и цялостната картинка най-сетне. По данни на Евростат от 2017 г. България е с най-нисък процент на общопрактикуващите лекари в ЕС. За 100 хиляди души се грижат средно 64 джипита. Най-ниска е осигуреността в Кърджали, Разград и Търговище, където личните лекари са между 40 и 50 на 100 хиляди жители. Хроничен недостиг на лекари има в Спешната помощ. Там и в момента се търсят над 200 специалисти. Миналата година НСИ публикува данни, според които 57% от всички лекари в страната са на възраст над 55 години и едва около 22% са под 45 г. Аналогична, дори по-обезпокояваща, е ситуацията със здравните специалисти - не достигат около 26 хиляди. 1/5 от медицинските сестри в страната са над 65 г. По думите на председателя на БАПЗГ Милка Василева в извънболничната помощ не достигат 11 хиляди сестри, а в болниците дефицитът е три пъти по-голям. Тя цитира и информация на СЗО, според която България е единствената страна в света, в която сестрите са по-малко от лекарите, които от своя страна също са недостатъчно. И всичко това при наличието на вече 13 висши медицински училища - университети, факултети и колежи. Интерес към професията също не липсва - данните от рейтинговата система на МОН показва, че най-голямо увеличение на броя на студентите има в направление Медицина (81 %), Стоматология (45 %), Здравни грижи (37 %). Медицината изпреварва дори правото, което традиционно се радва на интерес сред бъдещите студенти. Към медицинските специалности у нас има и най-голям интерес сред чуждестранните студенти - близо 53 % е делът им в направление Медицина и 39 % в направление Стоматология. Иначе казано - висши медицински училища дал Господ, мераклии (откъде ли не) да учат в тях - също.Да погледнем обаче към новия Медицински факултет. Бургазлии буквално скочиха в последния влак към висшата медицина, изпреварвайки промените в Закона за висшето образование, с които се очаква да бъде наложен мораториум върху откриването на нови университети. И бяха приветствани единодушно от депутатите, с един въздържал се, което не е чудно, ако съдим по думите на лидера на НФСБ Валери Симеонов, който заяви, че Бургас има най-голямото лоби в парламента. Освен това градът има късмет и с предприемчив кмет, който не разчита единствено на солидната подкрепа на ГЕРБ. Както разбрахме от презентацията на новото учебно заведение, в университета \"Проф. д-р Асен Златаров\" се готвят за тази стъпка от 5-10 години. Кметът Димитър Николов дори нарече откриването на факултета \"исторически момент за медицината в Бургас и цяла Югоизточна България\". Журналистите, поканени да се разходят из залите на учебното заведение, видяха оборудване, на което дори някои частни болници могат да завидят. Само микроскопите от най-ново поколение струват 300 хиляди лв. Разбрахме, че катедрите ще са девет, малко разминаване има в броя преподаватели - цитират се различни цифри - 86, 54, 67, но е ясно, че това ще са специалисти, които в по-голямата си част са гастролиращи, както е традиция за висшите учебни заведения у нас. Факултетът се е подсигурил и с договори с две университетски болници - областна и частна (на бившия депутат от ГЕРБ Семир Абумелих).Разбира се, създадена е възможност за обучение на английски език, което потвърждава намеренията да пълнят залите с чужденци (много доходоносен вариант за висшите ни медицински училища). Погледнали са толкова напред в бъдещето, че дори са определили и датите за първите приемни изпити през юли. Е, с рейтинга на учебното заведение засега нещата не са кой знае колко ударни, защото университетът е на предпоследно място в направление \"Здравни грижи\", но след някоя и друга година добър мениджмънт и с тая материална база, изкачването нагоре е гарантирано. Още повече, че начело на новия медицински факултет застава проф. д-р Христо Бозов. Анестезиологът проф. Бозов е един от авторитетите ни по морска медицина, специализирал е в САЩ, освен това е магистър по здравен мениджмънт. Управлението на средства, проекти и обществени поръчки не му е чуждо, тъй като в продължение на 5 години е заместник кмет за ресорите здравеопазване, социални дейности, превенции и туризъм във Варна. Дори е бил временно изпълняващ длъжността кмет на града, докато Общинският съвет не гласува отстраняването му (по думите самия Бозов - неправомерно). През 2013 година участва на балотаж за независим кандидат (подкрепен от БСП) за кметския пост във Варна срещу другия морски любимец на ГЕРБ - Иван Портних. Замалко да спечели изборите, дори поиска касиране на резултатите от вота, но ВАС отхвърли жалбата му. От три години е декан на Факултета по Обществено здраве и здравни грижи на Университет \"Проф. д-р Асен Златаров\". Управител е и на Комплексния онкологичен център в града.С други думи на пазара имаме още едно висше медицинско училище, с амбиции, което ще захранва със специалисти болниците в чужбина. Защото и там има диспропорции. Особено в Германия. Те затова непрекъснато атакуват родните ни медици с оферти за работа, но които не могат да устоят. Даже и в момента се търсят сестри срещу 2000 евро заплата, а младите лекари могат да стартират кариерата си с 4-5000 евро. Немците ще си оправят диспропорциите, но за нас прогнозите не са добри. Ние ще продължаваме да четем статистики за напуснали страната лекари и медицински сестри, а от Великобритания, Италия, Гърция, Германия, Индия и др. страни ще прииждат да учат медицина срещу по-ниски такси (какво са едни 7-8 000 евро на година). Нека идват, ние медицински университети и факултети имаме.", "date": "2019.05.13", "title": "За какво му е на Бургас медицински факултет?"}
{"url": "https://news.bg/world/v-germaniya-otkriha-oshte-dve-zhertvi-svarzvani-s-ubiystvo-na-trima-dushi-s-arbalet.html", "text": "Полицията на Германия, разследваща смъртта на трима души, убити с арбалет, днес е открила още две тела, съобщават АФП и други медии.Властите разследват мистериозната смърт на мъж и две жени, открити в събота в баварския град Пасау до границата с Австрия.Двете женски тела са открити в град Витинген в Долна Саксония. Те са намерени в апартамента на една от жертвите в Пасау.Служители в хотел в Пасау открили трите тела и два арбалета в стая. По-късно е открит трети арбалет в чанта.Полицията съобщи, че откритите в събота три жертви са 53-годишен мъж и две жени на 33 и 30 г. Всички те са германски граждани. Властите отбелязаха, че не е ясно какви са отношенията между тримата и какво се е случило в хотелската стая.30-годишната жена е живеела във Витинген.Прокуратурата поиска аутопсия, която се очаква да се проведе във вторник.Полицията установява самоличността на жертвите във Витинген и дали е имало връзка със случилото се в Пасау.", "date": "2019.05.13", "title": "В Германия откриха още две жертви, свързвани с убийство на трима души с арбалет"}
{"url": "https://news.bg/int-politics/v-iran-sabotyori-ot-treta-strana-mozhe-da-stoyat-zad-vzrivovete-vav-fudzheyra.html", "text": "Високопоставен депутат в Иран обяви, че \"саботьори от трета страна\" могат да стоят зад вчерашните  в Обединените арабски емирства (ОАЕ), съобщава \"Ройтерс\".\"Експлозиите на пристанището във Фуджейра може да са извършени от саботьори от трета страна, които търсят нестабилност в региона\", коментира Хешматолах Фалахатпишех, който е председател на парламентарната комисия по национална сигурност, цитиран от държавната новинарска агенция ИРНА.Министърът на енергетиката на Саудитска Арабия Халид ал Фалих заяви, че два саудитски петролни танкера са били обект на \"саботажна атака\" край бреговете на Фуджейра, едно от седемте емирства, съставляващи Обединените арабски емирства, застрашавайки сигурността на световните петролни доставки.", "date": "2019.05.13", "title": "В Иран: \"Саботьори от трета страна\" може да стоят зад взривовете във Фуджейра"}
{"url": "https://news.bg/world/es-ochakva-tramp-da-otlozhi-mitata-varhu-evropeyski-avtomobili.html", "text": "Еврокомисарят по търговията Сесилия Малмстрьом очаква президентът на САЩ Доналд Тръмп да отложи американските мита върху внос на автомобили от ЕС.Тя направи коментара си в интервю за вестник \"Зюддойче цайтунг\", предаде \"Ройтерс\".Наложеният от САЩ краен срок изтича на 18 май. Тръмп, който увеличи митата върху китайски внос за 200 милиарда долара по-рано този месец, се очаква скоро да вземе решение за европейските автомобили. Ако Тръмп реши да наложи мита, те ще засегнат коли и автомобилни части на стойност 47 милиарда евро (53 милиарда долара).Малмстрьом обяви, че е възможно крайният срок да бъде отложен, тъй като Вашингтон се е съсредоточил върху течащите преговори с Пекин.\"Има сигнали, че може да бъде отложен заради преговорите между САЩ и Китай\", поясни еврокомисарят.Ако Тръмп одобри митата да влязат в сила от 18 май, ЕС е подготвил списък с американски продукти за 20 милиарда евро, каза тя.", "date": "2019.05.13", "title": "ЕС очаква Тръмп да отложи митата върху европейски автомобили"}
{"url": "https://news.bg/health/85-ot-balgarite-otivali-parvo-na-homeopat-posle-pri-lekar.html", "text": "Според първото проучване на хомеопатичната помощ в България, стартирало през 2015 година, около 47% от пациентите са удовлетворени от хомеопатичното лечение.93% анкетираните пациенти отбелязват, че .На пресконференция в БТА д-р Петко Загорчев, председател на Българска медицинска хомеопатична организация, заяви, че .Независимо от чл. 166 от Закона за здравето, години наред все още други лица продължават да упражняват този терапевтичен метод.Понякога това са . Създава се опасност да бъде опорочен метод, доказал своята клинична стойност, а резултатът е недоверие както в хомеопатията, така и в конвенционалната практика, уточни Загорчев.Според него след като съществува нормативна база, би следвало да има и надеждни начини за контрол.. Хомеопатията не трябва да предизвиква влошаване на състоянието на пациент, а се правят само с цел благоприятно повлияване.Адвокат д-р Мария Петрова обясни, че . В регионалните здравни инспекции се води списък с лица, които могат да практикуват хомеопатия.Чести са случаите обаче, когато граждани злоупотребяват с хомеопатични лекарствени продукти. \"\", поясни Петрова.Контрол по думите й се налага и от страна на обществото, за да не бъде подвеждано от неспециалисти. .В рамките на проучването са анкетирани общо 527 лекари и стоматолози, като около 95% смятат, че. 85,7% искат хомеопатията да бъде призната за медицинска специалност. Данните представи доц. Илияна Янева-Балабанска от Националния център по обществено здраве и анализи.Центърът ще направи предложение до МЗ за въвеждане на задължително обучение по практикуването на отделните неконвенционални методи.", "date": "2019.05.13", "title": "85% от българите отивали първо на хомеопат, после при лекар"}
{"url": "https://news.bg/int-politics/polsha-otmeni-poseshtenie-na-izraelski-predstaviteli-zaradi-restitutsiya-ot-vsv.html", "text": "Полша е отменила посещение на израелски представители за намерението им да повдигнат въпроси за реституцията на еврейски имоти, конфискувани по време на Холокоста, съобщава АФП.\"Полша реши да отмени посещението на израелски официални лица, след като израелската страна направи промени в последния момент в състава на делегацията, като заяви, че преговорите ще се съсредоточат главно върху въпросите, свързани с реституцията на собствеността\", се казва в изявление на външното министерство на страната.В него Полша допълва, че делегация начело с Ави Коен-Скали, генерален директор на израелското министерство за социално равенство е трябвало да посети Варшава на 13 май.Няколко хиляди националисти се събраха в полската столица в събота срещу американски закон за реституция на еврейски имоти, конфискувани по време на Холокоста, въпрос, който се появи преди парламентарните избори по-късно тази година.Управляващата партия както и центристката и либерална опозиция омаловажават закона, подписан от президента на САЩ Доналд Тръмп през май 2018 г., като настояват, че той няма да окаже влияние върху Полша.Законът на САЩ за Справедливост за невъзмездените оцелели днес (JUST) - известен като закон 447 - изисква от Държавния департамент на САЩ да докладва пред Конгреса за напредъка на страните, включително Полша, по реституцията на еврейски активи, конфискувани по време на Втората световна война и последиците от нея.Преди войната, Полша е еврейско сърце, с вековна общност, наброяваща около 3,2 милиона души, или около 10 процента от населението на страната по онова време. Напоследък отново се появиха антисемитски опасения относно Полша.Миналата година  и страната обтегна отношенията със САЩ и Израел заради законодателство за Холокоста. Горната камара на полския парламент прокара проектозакон, предвиждащ наказание за всеки, който твърди, че Полша има вина за извършения от нацистите Холокост по време на Втората световна война.Външно министерство на Полша обяви малко по-късно, че  за Холокоста има за цел \"борба с всички форми на отричане и изопачаване на истината за Холокоста\".През февруари 2018 г. Бенямин  Матеуш Моравиецки за изказването му, че евреи са били сред извършителите на Холокоста.В края на юни, . С изменението се декриминализира приписването на нацистки престъпления на поляците.В средата на февруари тази година, .БиБиСи коментира по-рано, че според изследвания, хиляди поляци са сътрудничили на нацистите, но много други рискуват живота си, за да помогнат на евреите. Повече от три милиона полски евреи са убити по време на Втората световна война. Нацистка Германия е убила около шест милиона евреи в лагерите на смъртта в окупирана Полша и полета в бившия Съветски съюз.", "date": "2019.05.13", "title": "Полша отмени посещение на израелски представители заради реституция от ВСВ"}
{"url": "https://news.bg/society/otmeniha-uvolnenieto-na-direktorkata-ot-dg-zornitsa-v-sofiya.html", "text": "Софийския градски съд потвърди , с което бе признато за незаконно и отменено уволнението от декември 2017 г. на Мариана Иванова като директор на детската градина в столичния квартал \"Горна баня\". Това съобщи Нова телевизия, позовавайки се на адвоката на директорката на 164-та детска градина \"Зорница\" Кристиан Гьошев.По думите му се оказало, че в други детски градини в София директори са приемали много деца над предвиденото в наредбата, но кметът Йорданка Фандъкова не им е наложила дисциплинарно наказание.Адвокатът уточни още, че Иванова е на път да се завърне на старото си работно място.През февруари тази година  на работа. Припомняме, през декември 2017 г. Столичната община установи, че  в Детска градина №164 \"Зорница\". Тя беше дисциплинарно уволнена за констатираните нарушения.От своя страна в защита на директорката, която отрече всички обвинения. Те заявиха, че уволнението й е \"безпрецедентно\".", "date": "2019.05.13", "title": "Отмениха уволнението на директорката от ДГ \"Зорница\" в София"}
{"url": "https://news.bg/world/turtsiya-s-nay-mashtabnite-si-voenni-ucheniya-v-sredizemno-egeysko-i-cherno-more.html", "text": "Военноморските сили (ВМС) на Турция започнаха най-мащабните си военни учения едновременно в три морета, информира \"Дейли сабах\".Ученията \"Морски вълк\" 2019 ще продължат до 25 май в източната част на Средиземно море, Егейско море и Черно море. Ще участват 131 бойни кораба, 57 бойни самолета и 33 хеликоптера, обявиха от Генералния щаб на Турция.ВМС на Турция ще проведат стратегически и оперативни учения със сценарии, подобни на кризисни ситуации и война.В игрите ще бъдат включени турски оръжия, включително безпилотен апарат Şimşek и бойна лодка Albatros. Ще участват също фрегати, корвети, подводници, военноморска артилерия, безпилотни самолети и други.Общо 25 900 военнослужещи ще вземат участие в ученията.", "date": "2019.05.13", "title": "Турция с най-мащабните си военни учения в Средиземно, Егейско и Черно море"}
{"url": "https://news.bg/world/velikobritaniya-predupredi-za-konflikt-mezhdu-iran-i-sasht.html", "text": "Министърът на външните работи на Великобритания Джереми Хънт предупреди за риск от непреднамерен конфликт между САЩ и Иран заради ядрената сделка, информира \"Ройтерс\".\"Силно сме обезпокоени от риска от конфликт, който може да избухне случайно в резултат на непреднамерена ескалация\", каза Хънт пред журналисти в Брюксел и добави, че е важно да не се тласка Иран към възобновяване на ядрената си програма.Той направи коментара преди срещата на външните министри на страните членки на ЕС.Междувременно \"Гардиън\" пише, че Иран е осъдил гражданин на страната на 10 г. затвор за шпионаж в полза на Великобритания.Говорител на правосъдието обяви, че иранец, който е работил в иранското бюро на Британския съвет и е сътрудничил на британското разузнаване, е осъден на 10 г. затвор след ясни самопризнания. Не се разкрива самоличността на осъдения.", "date": "2019.05.13", "title": "Великобритания предупреди за конфликт между Иран и САЩ"}
{"url": "https://news.bg/economics/balgariya-e-s-nay-golyam-protsent-na-zheni-it-spetsialisti-v-es.html", "text": "В България има най-много жени ИТ специалисти на глава на населението в ЕС. Това показват данни от изследване на европейската статистическа служба Евростат.Според статистиката през 2018 година 8.9 милиона души в ЕС работят като ИТ специалисти. Предимно на тези позиции работят мъже. Само 17% от всички работещи в сферата са жени, отчита Евростат.Балансът е най-малко в Унгария, където само 9% от ИТ специалистите са жени. След това се нареждат Чехия с 10% и Гърция с 11%.Най-много жени в сектора има в България - 28% от всички, Литва - 25% и Румъния - 24%.Броят на ИТ специалисти като цяло у нас е 95.9 хиляди души - 68.8 хиляди мъже (71.1%) и 27.1 хиляди жени (28.3%).Най-много компютърни специалисти има във Великобритания - 1 милион и 631 хиляди души. От тях 83.7% са мъже, а 16.3% - жени.На второ място се нарежда Германия с 1 милион и 622 хиляди души в сектора. От тях 83.2% са мъже, а 16.8% - жени.След това се нарежда Франция, където има общо 1 милион и 78 хиляди компютърни специалисти, от които 82.8% са мъже, а 17.2% - жени.", "date": "2019.05.13", "title": "България е с най-голям процент на жени ИТ специалисти в ЕС"}
{"url": "https://news.bg/crime/fermer-pregazil-s-kolata-si-kradets.html", "text": "60-годишен кипърец е привлечен като обвиняем за умишлено причиняване на смърт край Болярино, съобщават от прокуратурата.На 11 май в землището на село Болярино, област Пловдив, 60-годишен кипърец умишлено прегазил 30-годишния П.Г.Установено е, че трима мъже се опитали да откраднат люцерна и животни от ферма, но били забелязани от собственика Д.П.След като ги видял, той се качил в автомобила си и ги подгонил, като в този момент тримата мъже се разбягали в различни посоки. На около 600 метра от фермата, обвиняемият Д.П. успял да застигне единия от тях - П.Г., на 30 г., като го блъснал с автомобила си. Пострадалият П.Г. е починал. Фермерът е задържан за 72 часа. Разследването по случая продължава.Припомняме, че След дискусия, предложението беше прието на първо четене в парламента.Във връзка с промените бившият министър на вътрешните работи Емануил Йорданов заяви, че те", "date": "2019.05.13", "title": "Фермер прегазил с колата си крадец"}
{"url": "https://news.bg/health/prostrelyanata-v-selo-trapoklovo-otteglila-predishna-zhalba.html", "text": "Все още е критично състоянието на мъжа и 44-годишната жена, простреляни с пушка вчера в сливенското село Трапоклово, съобщи Нова телевизия. Тя и нейният 58-годишен съсед са настанени в сливенската болница, а лекарите продължават да се борят за живота им.Простреляната е била подала сигнал в полицията, че е заплашвана с убийство, но дни по-късно оттеглила жалбата си. На 6 май 64-годишният стрелец отишъл да я търси с пушка, но близък на жената подал сигнал на спешния телефон 112 и той избягал. Пострадалата многократно е била заплашвана от стрелеца Петър, че ще я убие, разказват близки на жената.Стрелецът, който се самоуби след нападението, е бивш приятел на жената. Двамата (Радостина и Петър) доскоро живеели на семейни начала, но тя се прибрала в родното си село. Полицията все още изяснява причините, довели трагичната развръзка.Втори ден лекарите от болницата в Сливен се борят за живота на ранените.\"Преди две седмици се разделиха. Тя беше синя по гърба, бил я е със стол\", разказва приятелка на пострадалата.Ден преди да бъде простреляна, жената е написала в профила си в социалната мрежа: \"Човек никога не знае на какво са способни хората, особено тези, които си мислим, че познаваме\".", "date": "2019.05.13", "title": "Простреляната в село Трапоклово оттеглила предишна жалба"}
{"url": "https://news.bg/finance/14-mlrd-lv-iznos-i-15-2-mlrd-lv-vnos-za-parvite-3-mesetsa-na-2019-g.html", "text": "България е изнесла продукция за ЕС на стойност 6.334 милиарда лева за периода януари-февруари 2019 година. Това сочат данните на Националния статистически институт (НСИ) относно износа и вноса на страната ни за ЕС и трети страни за първите 3 месеци на 2019 година.Статистиката изчислява ръст от 9.3% спрямо същия период за 2018 година.Основни търговски партньори на България са Германия, Италия, Румъния, Гърция, Франция и Белгия, които формират 66.4% от износа за Съюза.През февруари 2019 година износът за ЕС се е увеличил със 17.4% спрямо този месец на миналата година и вече достига 3.169 милиарда лева.В сравнение със същия период през 2018 година най-голям ръст има в секторите \"Минерални горива, масла и подобни продукти\" - от 95.4% и \"Безалкохолни и алкохолни напитки и тютюн\" - от 38.8%. Докато най-сериозно намаление на изнесените стоки има от сектора на \"Мазнини, масла и восъци от животински и растителен произход\" - от 17.4%.Повишение има и при вноса на България за януари и февруари на настоящата година - с 1.4% спрямо същия период на миналата. По този начин вносът ни възлиза на 6.229 милиарда лева.Най-много стоки се внасят от Германия, Италия, Румъния, Гърция и Испания. През февруари 2019 година вносът на България от страните от блока се е увеличил с 11.1% в сравнение с този месец през миналата година.Внасят се най-много напитки и тютюневи изделия, а най-малко стоки от сектора на \"Минерални горива, масла и подобни продукти\".Външнотърговското салдо за България с ЕС за януари-февруари 2019 година е положително и е на стойност 104.4 милиона лева.Търговия на България с трети страниЗа периода януари - март 2019 година износът на стоки от България за трети страни извън ЕС е нараснал с 13.4% спрямо тези месеци на предходната година и възлиза на 4.330 милиарда лева.Основните партньори, за които България изнася 51.4% от продукцията си, са Турция, Китай, Сърбия, САЩ, Русия и Република Северна Македония.Вносът за първите три месеца от 2019 година бележи ръст от 11.2% спрямо този период през миналата и е 5.506 милиарда лева. Най-голямо увеличение на вноса има в секторите \"Безалкохолни и алкохолни напитки и тютюн\" - 53.4% и \"Храни и живи животни\"- 25.7%.Външнотърговското салдо на България с трети страни за месеците януари, февруари и март е отрицателно и е в размер на 1.171 милиарда лева.За периода януари - март 2019 година България изнася стоки за Европейския съюз и за трети страни на обща стойност 13.942 милиарда лева, а вносът възлиза на 15.253 милиарда лева.", "date": "2019.05.13", "title": "14 млрд. лв. износ и 15.2 млрд. лв. внос за първите 3 месеца на 2019 г. "}
{"url": "https://news.bg/regions/pozharnikari-pomognaha-za-ulavyane-na-4-zmii-v-detska-gradina-v-madan.html", "text": "Пожарникари съдействаха за улавянето на змии в двора на детската градина в Мадан, съобщи БНР.От полицията в Смолян уточняват, че сигналът бил подаден за 4 влечуги в двора на детска градина \"Елица\".Веднага пожарникари оказали съдействие за залавянето на четирите змии и пускането им на безопасно място извън града.", "date": "2019.05.13", "title": "Пожарникари помогнаха за улавяне на 4 змии в детска градина в Мадан"}
{"url": "https://news.bg/society/ot-15-may-poevtinyavat-telefonnite-povikvaniya-kam-drugi-darzhavi-ot-es.html", "text": "От 15 май влиза в сила нова максимална цена за всички международни повиквания и SMS в рамките на ЕС. В резултат на това, потребителите, които се обаждат от своята държава към друга държава от ЕС, ще плащат не повече от 19 цента на минута с ДДС и 6 цента за SMS съобщение с ДДС.След премахването на таксите за роуминг през юни 2017 г., тези нови тавани на цените за международни повиквания и SMS в ЕС са част от реформата на правилата в областта на далекосъобщенията в целия ЕС, с която се укрепва координацията на електронните съобщения и се засилва ролята на Органа на европейските регулатори в областта на електронните съобщения (ОЕРЕС).\"Таваните на цените за повиквания в рамките на ЕС са конкретен пример за това как цифровият единен пазар въздейства върху ежедневието на хората. Всъщност изграждането му е породило 35 нови цифрови права и свободи. В общ план новите правила в областта на далекосъобщенията ще помогнат на ЕС да отговори на нарастващите потребности от свързаност на гражданите и ще стимулират неговата конкурентоспособност\", коментира Андрус Ансип, заместник-председател, отговарящ за цифровия единен пазар.\"След премахването на таксите за роуминг през 2017 г. сега ЕС предприема мерки срещу прекомерно високите такси за трансгранични повиквания от родината. Благодарение на тези две действия европейските потребители вече са напълно защитени от шокови сметки за повикванията към който и да било европейски номер, независимо дали у дома или в чужбина. Това е едно от многото конкретни постижения на цифровия единен пазар\", обяснява Мария Габриел, комисар по въпросите на цифровата икономика и цифровото общество.Новите правила за международни повиквания са предназначени да преодолеят значителните разминавания в цените, които съществуваха преди това между държавите членки. Стандартната цена на повикване в рамките на ЕС от стационарен или мобилен телефон беше средно три пъти по-висока от стандартната цена за национално повикване, а стандартната цена за изпращане на текстови съобщения в рамките на ЕС беше над два пъти по-висока от националната цена. В някои случаи стандартната цена за повикване в рамките на ЕС може да бъде до десет пъти по-висока от стандартната цена за национални повиквания.Ново проучване на Евробарометър за международните разговори показва, че четирима от всеки десет анкетирани - 42 % са се свързали с някого в друга държава от ЕС през изминалия месец. 26 % от отговорилите съобщават, че са използвали стационарен телефон, мобилен телефон или SMS, за да се свържат с някого в друга държава от ЕС.Далекосъобщителните оператори в ЕС ще трябва да уведомят потребителите за новите пределни цени. Правилата ще се прилагат във всички 28 държави членки, считано от 15 май, а скоро и в Норвегия, Исландия и Лихтенщайн.Максималната цена е ограничена само за лично ползване, т.е. за частни клиенти. Бизнес клиентите са изключени от това регулиране на цените поради факта, че няколко доставчика имат специални оферти, които са особено привлекателни за бизнес клиенти.", "date": "2019.05.13", "title": "От 15 май поевтиняват телефонните повиквания към други държави от ЕС"}
{"url": "https://news.bg/int-politics/sauditska-arabiya-sabotazhat-v-oae-podkopava-globalnite-dostavki-na-petrol.html", "text": "Саудитска Арабия обяви, че два саудитски петролни танкера са сред корабите, които са били обект на \"саботаж\" край бреговете на Обединените арабски емирства (ОАЕ), осъждайки го като опит за подкопаване на сигурността на глобалните доставки на суров петрол, съобщава \"Ройтерс\".ОАЕ обяви вчера, че четири търговски кораба са били саботирани в близост до Фуджейра, един от най-големите хъбове за зареждане на танкери с гориво, разположен точно преди Ормузкия проток в Оманския залив. ОАЕ не каза кой стои зад операцията, която беше извършена в контекста на изостреното напрежение между САЩ и Иран.Външното министерство на Иран нарече инцидентите \"тревожни и ужасни\" и поиска разследване по въпроса.Ормузкият проток, който е жизненоважен световен маршрут за транспортирането на петрол и газ, разделя държавите от Персийския залив и Иран, който беше въвлечен в ескалираща война на думи със САЩ във връзка със санкциите и присъствието на американските военни в региона.Цените на петрола се повишиха днес, като сортът \"Брент\" се търгува за 70,98 долара за барел.Саудитският енергиен министър Халид ал Фалих уточни, че един от двата атакувани саудитски кораба е трябвало да бъде зареден със саудитски суров петрол от пристанище Рас Танура за доставка на клиентите на саудитската държавна петролна компания Aramco в САЩ.Атаката не доведе до каквито и да е жертви или разлив на петрол, но предизвика значителни щети на структурите на двата кораба.Търговски и корабни източници идентифицираха въпросните саудитски кораби като огромния танкер Amjad на саудитския национален корабен превозвач Bahri и танкера Al Marzoqah.Външното министерство на ОАЕ заяви вчера, че операциите в пристанището във Фуджейра се извършват нормално. Започнало е разследване в координация с международни институции, като призова световните сили да попречат на всички страни, опитващи се да навредят на морската безопасност и сигурност.Външното министерство на Саудитска Арабия в отделно изявление изрази подкрепа за близкия си регионален съюзник ОАЕ, търговския и бизнес център на Близкия изток.", "date": "2019.05.13", "title": "Саудитска Арабия: Саботажът в ОАЕ подкопава глобалните доставки на петрол"}
{"url": "https://news.bg/world/ispanskite-sotsialisti-se-ochakva-da-spechelyat-i-na-evrovota.html", "text": "Испанските социалисти се очаква да спечелят най-много места на изборите за Европейски парламент на 26 май. Те са се следвани от Народната партия, показва проучване на GAD3 за вестник ABC, цитирано от \"Ройтерс\".Социалистическата партия, която спечели парламентарните избори на 28 април, но не получи мнозинство, ще спечели 20 места или 30,3% на предстоящия вот. Това означава 6 места повече в сравнение с 2014 г.Новата крайнодясна партия \"Вокс\" се очаква да получи първо представителство в Европейския парламент, след като спечели първите си места в националния парламент миналия месец. Със 7,8% подкрепа \"Вокс\" ще получи пет места в Европейския парламент, показва първото голямо социологическо проучване от парламентарните избори.Народната партия е втора. Тя ще получи 12 места за разлика от 16 места през 2014 г., след като изгуби повече от половината си депутатски места на парламентарния вот. Дясноцентристката \"Граждани\" ще увеличи представителите си в ЕП от 2 на 10.830 души са участвали в проведеното между 3 и 6 май проучване. То също разкрива, че десни и леви коалиции ще спечелят същия процент гласове на местните избори на 26 май.", "date": "2019.05.13", "title": "Испанските социалисти се очаква да спечелят и на евровота"}
{"url": "https://news.bg/crime/hvanaha-18-godishen-s-treva-v-osnovno-uchilishte.html", "text": "Органите на реда арестуваха 18-годишен младеж с марихуана в училище в Пловдив.По данни на МВР младежът е бил засечен от служители на Четвърто Районно управление около 19.30 часа в двора на основно училище, намиращо се на улица \"Богомил\" в областния град.Полицаите решили да преровят джобовете на момчето. При обиска те намерили 2 пакета с марихуана, като точното количество на дрогата не се съобщава.Момчето е задържано първоначално за срок до 24 часа. След образувано досъдебно производство и постановление на прокуратурата, мярката за неотклонение е била променена на задържане за срок до 72 часа.", "date": "2019.05.13", "title": "Хванаха 18-годишен с трева в основно училище"}
{"url": "https://news.bg/crime/mazh-ot-aytos-ubil-maykata-na-deteto-si-iska-po-leka-prisada.html", "text": "Осъденият на 25 г. затвор за убийство на 20-годишната си приятелка с Теньо Е. от Айтос обжалва присъдата си пред Апелативния съд в Бургас. Делото е обявено за решаване, пише \"\". Това съобщиха от съда след днешното заседание за разглеждане на жалбата срещу присъдата.. Теньо Е. е осъден да заплати обезщетение на детето си и на бившата си тъща.Магистратите са отсавили без уважение искането на защитата за назначаване на две нови експертизи - съдебномедицинска експертиза и комплексна съдебнопсихиатрична и психологическа експертиза. Мотивът за отказ на исканите експертизи е, че няма основание за тях. Експертите са дали отговори на всички въпроси, свързани с причината за смъртта на Ивета Т. и са .Служебният защитник на Теньо Е. е поискал по-лека присъда като е развил тезата за причинена смърт по непредпазливост, в резултат на тежка телесна повреда.Припомняме, 27-годишният Теньо Е. беше обвинен, че  по особено жесток начин майката на детето си - 19-годишната Ивета Т.След задържането си мъжът направи пълни самопризнания. Той  с мотивите, че може да се укрие или да извърши друго престъпление.", "date": "2019.05.13", "title": "Мъж от Айтос, убил майката на детето си, иска по-лека присъда"}
{"url": "https://news.bg/crime/naragaha-mazh-sled-piyanska-svada-v-asenovgrad.html", "text": "Наръгаха 48-годишен мъж след пиянска свада в Асеновград, съобщи , позовавайки се на полицията.Инцидентът е станал на ул. \"Малина\" в града. На място полицаите намерили мъжа ранен в областта на подмишницата. Веднага е откаран в болница.Задържан е 43-годишен негов съсед. Образувано е бързо производство за причинена средна телесна повреда.", "date": "2019.05.13", "title": "Наръгаха мъж след пиянска свада в Асеновград"}
{"url": "https://news.bg/world/konservatorite-na-mey-se-srinaha-v-prouchvaniyata-pritiskat-ya-da-se-ottegli.html", "text": "Консервативната партия на британския премиер Тереза Мей се срина до пета позиция в социологическо проучване преди изборите за Европейски парламент на 23 май, докато в същото време е притискана да съобщи датата на оттеглянето си, информира \"Ройтерс\".Партия \"Брекзит\" на Найджъл Фараж води. Тя увеличава преднината си с 4% до 34 на сто, докато торите са далеч назад с 10%, показва изследването на YouGov за вестник \"Таймс\".Опозиционната Лейбъристка партия губи пет процента и получава общо 16 на сто подкрепа.Двете партии, които подкрепят оставане в ЕС, Либералните демократи и Зелените, съответно получават 15% и 11%.Загубата на доверие към Консервативната партия засилва натиска върху Мей да съобщи дата на оттеглянето си. Високопоставени тори искат Мей да изложи плановете си още тази седмица.Три години след референдума (52% - 48%) британските политици все още не могат да постигнат споразумение кога, как и дали Брекзит трябва да се случи.Новият краен срок за напускане на ЕС е 31 октомври.", "date": "2019.05.13", "title": "Консерваторите на Мей се сринаха в проучванията, притискат я да се оттегли"}
{"url": "https://news.bg/int-politics/tramp-predupredi-kitay-da-ne-otvrashta-na-udara-za-da-ne-stane-po-losho.html", "text": "Американският президент Доналд Тръмп отрече, че американските потребители ще плащат за по-високите мита за китайския внос и предупреди Китай да не отвръща, съобщава \"БиБиСи.САЩ удвоиха тарифите на 200 млрд. долара китайски стоки в петък, при рязка ескалация на търговската война между страните. В поредица от туитове, Тръмп коментира, че Китай се възползва дълго от предимствата на САЩ за толкова много години.\"Следователно, Китай да не отвръща - ще стане по-лошо\", обяснява той.Тръмп заяви, че американските потребители могат да избегнат митата, като купуват същите продукти от други източници.\"Много компании с мита ще напуснат Китай към Виетнам и други такива страни в Азия. Ето защо Китай толкова много иска сделка\", допълва Тръмп.По-рано икономическият съветник на Тръмп, Лари Кудлоу коментира, че и \"двете страни ще страдат\" от търговския спор.Но Тръмп омаловажи влиянието от покачването на митата върху САЩ.\"Ние сме точно там, където искаме да бъдем с Китай. Не забравяйте, че те нарушиха сделката си с нас и се опитаха да предоговорят\", пише Тръмп в друга публикация в Туитър.\"Ще вземем десетки милиарди долари мита от Китай. Купувачите на продукти могат да го направят сами в САЩ (идеално) или да купят от необмитени страни.\"В интервю за \"Фокс нюз\" в неделя, Кудлоу признава, че американските фирми плащат мита за всякакви стоки, внасяни от Китай, и че американските потребители също ще плащат, ако фирмите преминат към увеличение на разходите.Според Кудлоу, митата ще окажат влияние и върху китайската икономика, тъй като по-високите разходи ще намалят американското търсене на китайски стоки.Офисът на търговския представител на САЩ също така заяви, че е наредено \"да започне процес на повишаване на мита върху по същество целия внос от Китай, който се оценява на около 300 млрд. долара\".Китай заяви, че ще отвърне на удара, но не обявява никакви подробности, включително и кога ще предприеме действия.По-високите мита ще се плащат от американски компании, които внасят стоки от Китай.Икономистите твърдят, че 25% мита са трудни за поемане от компаниите, което означава, че е по-вероятно те да прехвърлят част от разходите върху потребителите.Запитан, дали е правилно да се каже, че американските компании и американските потребители ще плащат за митата, Кудлоу коментира: \"Да, до известна степен. Не съм несъгласен с това. И двете страни ще страдат от това.\"Той допълва, че има \"голяма вероятност\", Тръмп да се срещне с китайския президент Си Дзинпин по време на срещата на Г-20 в Япония в края на юни.Китай заяви в петък, че \"дълбоко съжалява\" за този ход, но ще трябва да предприеме \"необходимите мерки за противодействие\".В миналото китайците въвеждаха реципрочни мита веднага след влизането в сила на американските.Китай коментира, че няма да изяде \"горчивите плодове\".САЩ твърдят, че търговският излишък на Китай със САЩ е резултат от нелоялни практики, включително държавна подкрепа за местните компании. Те обвиняват Китай и в кражба на интелектуална собственост от американски фирми.Тръмп коментира по-рано, че \"Китай мечтае, че Спящия Джо Байдън, или някой от останалите, да бъде избран през 2020 г. Те обичат да разкъсват Америка!\"", "date": "2019.05.13", "title": "Тръмп предупреди Китай да не отвръща на удара, за да не стане по-лошо"}
{"url": "https://news.bg/politics/mvnr-pred-poslanika-turskite-investitori-da-se-saobrazyavat-s-ofitsialniya-ezik.html", "text": ". По-подходящо би било те да подкрепят изучаването на български език от своите кадри. В България изучаването на чужди езици е въпрос на свободен избор на всеки български гражданин.Това съобщиха от МВнР сред проведената среща във ведомството с посланика на Република Турция в България Хасан Улусой.Турският посланик Хасан Улусой бе привикан след изявлението си в Кърджали от 11 май (по разпореждане на вицепремиера и министър на външните работи Екатерина Захариева) от директора на дирекция \"Югоизточна Европа\" Деян Катрачев. На 11 май в Кърджали да учат турски език, като предпоставка за увеличаване на турските инвестиции в страната. По време на дипломатическия разговор днес е подчертано, че . Инвестициите трябва да се основават на икономическа логика.Пред турския посланик е изразена позицията, че .По време на срещата са били изразени очакванията на България турската страна да се придържа към фундаменталните принципи, на които се базират двустранните ни отношения. Те са: добросъседство, равнопоставеност, взаимно уважение и ненамеса във вътрешните работи.От своя страна турският дипломат е заявил, че медиите погрешно интерпетирали думите му.Турският дипломат е предоставил текста на своето изказване, като .Посланик Улусой е заявил, че турската страна няма намерение да се намесва по какъвто и да е начин във вътрешната политика на Република България. В своята дейност той се ръководил изцяло от целта да развива приятелските и  с България, увери посланик Улусой.Припомняме, на 28 март 2019 г. външният министър на Турция Мавлют Чавушоглу призна, че  Закон за вероизповеданията, така че да се опростят дългогодишните задължения на Главното мюфтийство, което получава високи наеми от имоти.По повод настоящото изказването на турския посланик Хасан Улусой от 11 май в Кърджали президентът : \"Всеки опит за намеса отвън в българската образователна система, в българското семейство - за нашата история, за нашия език, за това как да възпитаваме децата си - трябва да бъде пресичан решително и безкомпромисно\".Премиерът Бойко Борисов заяви, че  дали е имал предвид задължително изучаване на турски език.На думите на посланик Улусой реагираха Ангел  ВМРО и .", "date": "2019.05.13", "title": "МВнР пред посланика: Турските инвеститори да се съобразяват с официалния език "}
{"url": "https://news.bg/int-politics/polsha-izchisli-shtetite-ot-vtorata-svetovna-voyna-1-trilion-dolara.html", "text": "Полша приключи с изчисляването на щетите, нанесени на републиката по време на Втората световна война и го оценява в специално подготвен доклад с обща сума от около 1 трилион долара. Това съобщава в интервю, публикувано от Sieci, цитирано от ТАСС, Аркадиуш Муларчик, депутат от управляващата партия, който оглавява група експерти, които работят за получаване на репарации от Германия за щетите, причинени от нацистка Германия по време на Втората световна война.Политикът не е посочил точната сума, която се появява в документа, но отговаряйки на въпроса на журналисти, дали тя надхвърля 1 трилион долара, той отговори: \"Вие сте близо.\"\"Мога да кажа, че нашите изчисления значително надвишават сумата, назована веднага след войната\", обяснява Муларчик, припомняйки, че в доклада за военните загуби, изготвен през 1947 г., те се оценяват на 48 млрд. долара за онова време, което сега възлиза на около 850 милиарда долара.Според Муларчик, целта на неговата група е да \"изготви доклад за военните загуби.\"\"Появи се документ, който подробно описва щетите, причинени на Полша по време на Втората световна война, документ, който най-точно демонстрира всички разрушения от много различни перспективи\", отбелязва той.Както информира депутатът, през следващите дни докладът ще бъде представен на ръководството на страната.\"Лидерите на нашата държава ще преценят, какво да правят с този документ, но мисля, че обществото бързо ще научи съдържанието му. Мисля, че е добра идея да публикуваме документа на 1 септември 2019 г., на 80-та годишнина от германското нападение срещу Полша\", посочва той.Темата за репарациите започна да се обсъжда в Полша от юли миналата година, когато лидерът на управляващата партия Ярослав Качински заяви, че страната никога не се е отказвала компенсациите на Германия.Тогавашният министър на националната отбрана Антони Мачеревич коментира пред полската телевизия, че от правна гледна точка Варшава има всички основания да поиска обезщетение от Берлин.Германското правителство многократно заявява, че не вижда причина за каквито и да било претенции, тъй като през 1953 г. Полша официално отказва репарации.Във Варшава твърдят, че споразумението от 1953 г. е подписано в нарушение на закона под натиска на СССР и се отнася само до несъществуващите ГДР и Полската народна република, които според местните анализатори не са независими суверенни държави.", "date": "2019.05.13", "title": "Полша изчисли щетите от Втората световна война - 1 трилион долара "}
{"url": "https://news.bg/world/es-podkrepya-sdelkata-s-iran-mozhe-da-razgovaryame-s-pompeo-obyavi-mogerini.html", "text": "Европейският съюз напълно подкрепя международното ядрено споразумение с Иран и иска съперничещите си сили да избягват допълнителна ескалация по казуса.Това призова върховният представител на ЕС по въпросите на външната политика Федерика Могерини, цитирана от \"Ройтерс\".\"Ние ще продължим да го подкрепяме колкото можем с всички наши инструменти и цялата ни политическа воля\", каза Могерини пред журналисти преди среща на външните министри на Великобритания, Франция и Германия, които се подписаха под ядрената сделка с Ислямската република.Държавният секретар на САЩ Майк Помпео се очаква да се срещне с европейски представители в Брюксел днес, за да обсъдят Иран.Могерини отбеляза, че е била информирана за пристигането на Помпео в Брюксел, където външните министри на страните членки ще проведат редовното си месечно заседание.\"Ние ще бъдем тук цял ден със зает дневен ред. Така че ще видим през деня как и дали ще успеем да организираме среща. Той винаги е добре дошъл, но в момента няма конкретни планове\", обясни тя.Помпео ще посети Сочи във вторник, където ще проведе разговори с руския лидер Владимир Путин и Сергей Лавров.Европейските държави  на Техеран, след като Иран наложи срок от 60 дни да се облекчат санкциите или страната ще ", "date": "2019.05.13", "title": "ЕС подкрепя сделката с Иран, може да разговаряме с Помпео, обяви Могерини"}
{"url": "https://news.bg/world/nyama-da-se-oganem-pred-natiska-na-sasht-zakani-se-kitay.html", "text": "Министерството на външните работи на Китай обяви, че страната никога няма да се подаде на чужд натиск, след като Вашингтон отново заплаши да наложи мита върху целия китайски внос в ескалиращия търговски спор.Коментарът е направен от говорител на ведомството по време на ежедневния брифинг в Пекин, информира \"Ройтерс\".Говорителят отказа да коментира какви контрамерки Китай планира да обяви в отговор на решението на САЩ да вдигне митата върху китайски стоки за 200 милиарда долара, които влязоха в сила в петък.Представителят няма информация за възможна среща на президента Доналд Тръмп и Си Дзинпин на Г-20 през юни, което беше По-рано Тръмп призова Китай да \"действа сега\", за да си осигури добро търговско споразумение. Той заплаши, че споразумението ще бъде \"далеч по-лошо\", ако го договарят по време на втория му мандат.", "date": "2019.05.13", "title": "Няма да се огънем пред натиска на САЩ, закани се Китай"}
{"url": "https://news.bg/crime/obviniha-tri-zheni-za-prosiya-na-kapitan-andreevo.html", "text": "Районна прокуратура-Свиленград обвини три жени за просия на ГКПП-Капитан Андреево, съобщиха от държавното обвинение.А.А., на 36 г., М.С., на 34 г., и М.Н., на 59 г. са обвинени за това, че като пълнолетни и работоспособни лица системно се занимавали с просия.Това се случвало в периода от 18 април 2018 г. до 5 февруари 2019 г. на автомагистрала \"Марица\". Трите жени били безработни и изкарвали прехраната си чрез просене на пари и храна от шофьори и пътници на товарни автомобили, чакащи да преминат през граничният пункт.С поведението си обвиняемите създавали затруднения на движението, тъй като деянията им били извършвани на платното на автомагистрала \"Марица\".Трите са предупреждавани многократно от полицията с протоколи да спрат дейността си, но продължавали да го правят.", "date": "2019.05.13", "title": "Обвиниха три жени за просия на \"Капитан Андреево\""}
{"url": "https://news.bg/crime/67-godishen-pochinal-ot-padane-sled-sabranie-v-selo-levochevo.html", "text": "Откриха тялото на 67-годишен мъж в центъра на смолянското село Левочево, пише \"\". Сигналът за смъртта му на тел.112 е подаден лично от кмета Ангел Янев.67-годишния Спас Балджиев е открит мъртъв под подпорна стена. Тя се намира на 100-на метра от площада. По първоначални данни мъжът е паднал от височина около 2 метра от подпорна стена.Изяснява се причината за смъртта му. Образувано е досъдебно производство.Преди да падне Балджиев е бил на събрание на читалището в селото. Той е пенсионер, не е семеен.", "date": "2019.05.13", "title": "67-годишен починал от падане след събрание в село Левочево"}
{"url": "https://news.bg/crime/dvama-dushi-zaginaha-pri-katastrofa-na-patya-plovdiv-pazardzhik.html", "text": "Двама души загинаха при тежка катастрофа на пътя Пловдив-Пазарджик, съобщи Нова телевизия, позовавайки се на областната дирекция на МВР и БТА.При инцидента е пострадал още един човек, който е откаран в тежко състояние в болница.Според първоначалната информация край разклон за село Цалапица в движещ се на заден ход камион се блъснал лек автомобил.На място са загинали 32-годишният водач на колата и 23-годишен пътник. В тежко състояние в болница е откаран друг младеж, на 22 години. И тримата са от Пазарджик.Камионът е управлявал 45-годишен мъж. Няма данни за употреба на алкохол и наркотични вещества.Причините за инцидента все още се изясняват.", "date": "2019.05.13", "title": "Двама души загинаха при катастрофа на пътя Пловдив-Пазарджик"}
{"url": "https://news.bg/politics/zabranata-za-svobodno-kampinguvane-e-protivokonstitutsionna-spored-ekoorganizatsiya.html", "text": "Забраната за свободно къмпингуване е противоконституционна. Насочете глобите към нарушителите, а не към пасителите. Това пишат от екоорганизацията \"Да запазим Корал!\" в отворено писмо до председателя на парламентарната комисия по регионална политика, благоустройство и местно самоуправление Искрен Веселинов.От организацията цитират чл. 35 от Конституцията, в който се посочва: \"Всеки има право свободно да избира своето местожителство, да се придвижва по територията на страната и да напуска нейните предели. Това право може да се ограничава само със закон, за защита на националната сигурност, народното здраве и правата и свободите на други граждани.\"Според активистите нови  по отношение на свободното и диво къмпингуване биха били в противоречие с този член на върховния закон.В писмото се уточнява, че в различните страни по света има много къмпинг регламенти, които са \"култура със свой облик и етика, правила и оборудване, принципи и стилово разнообразие\".\"Всяка държава специфично е регулирала въпроса на база задълбочена и професионална преценка. У нас, където категорично не само има прекрасни условия за такъв начин на почивка за нас и за света, можем да се похвалим и с неизтрити традиции и силна привързаност към къмпинга на гражданите от разнообразни професии и интереси, които също се стараят да спазват ред, взаимен респект и опазване на околната среда\", пишат от \"Да запазим Корал\".Посочва се, че привържениците на къмпингуването не са заплаха за българската природа, а са нейни пазители.\"Палатките не са \"съоръжения\", както си ги представят някои Ваши колеги, а леки конструкции, прикрепени в няколко точки, чиито форми следват терена или просто се поставят на равно място. Никой не ходи с лопата на плаж или ако такъв се появи, мислите ли че успява и да понечи да наруши ландшафта\", питат иронично от организацията.От екоорганизацията питат още какво е станало със .\"Какво стана с този човек всъщност? Ето него трябва да преследвате... Тези хора (къмпингарите - бел. ред.) ли съсипаха , питат още активистите.", "date": "2019.05.13", "title": "Забраната за свободно къмпингуване е противоконституционна според екоорганизация"}
{"url": "https://news.bg/crime/arestuvaha-dvama-za-poboy-nad-prizovkarka-v-pernik.html", "text": "Арестуваха двама в Перник, заподозрени за побой над призовкарка, съобщи БНР. Жената, която разнася призовки е сигнализирала за инцидента на тел. 112. Тя е съобщила, че има наранявания от побоя.До 24 часа в ареста са 45-годишна жена и 25-годишен мъж.", "date": "2019.05.13", "title": "Арестуваха двама за побой над призовкарка в Перник"}
{"url": "https://news.bg/crime/chetvarti-den-izdirvat-zapodozreniya-za-ubiystvoto-v-kostenets.html", "text": "За четвърти ден органите на реда издирват 43-годишния Стоян Зайков, който е заподозрян за  в края на миналата седмица.Не се отхвърля нито една версия за местонахождението на Зайков, заяви за БНР директорът на Областната дирекция на МВР-София старши комисар Николай Спасов.\"Операцията по издирването на евентуалния извършител продължава. Територията, на която проверяваме, е изцяло около община Костенец, прилежащите места, както и в пресечения район, а предвид анализа, който сме направили, придобитата информация във времето назад, и както казахме вече, въпросното лице се е крило в ниските места, продължаваме да почистваме района, да го търсим, разбира се\", заяви Спасов. По думите му полицията не е загърбила други възможни версии за локацията на заподозряния.", "date": "2019.05.13", "title": "Четвърти ден издирват заподозрения за убийството в Костенец"}
{"url": "https://news.bg/world/filipintsite-glasuvat-prezidentat-duterte-se-nadyava-da-poeme-kontrol-nad-senata.html", "text": "Филипинците гласуват на частични избори, които се разглеждат като важен референдум за бруталните мерки на президента Родриго Дутерте срещу разпространението на наркотици, нетрадиционния му стил на управление и отношенията с Китай, пише \"Гардиън\".Изборите се очаква да засилят властта на Дутерте и да му позволят да изпълни обещания - възстановяване на смъртното наказание и промяна на конституцията.Повече от 18 000 места, включително половината в Сената, са поставени на карта. 61 милиона филипинци започнаха да гласуват от 06,00 часа сутринта.За Дутерте ключът е да поеме контрол над независимия Сенат, докато в същото време запази Камарата на представителите в ръцете на съюзниците си. Всички погледи са насочени към 12-те места в Сената (24-местната горна камара), където критици на правителството се опасяват, че подбраните от Дутерте кандидати могат да поемат контрол. Филипинците гласуват и за всички места в Камарата на представителите (в момента 297 места).Според експерти изборите могат да дадат възможност на Дутерте да наложи смъртно наказание, да отстрани от власт и да осъди вицепрезидента Лени Робредо.Най-големият критик на Дутерте в горната камара, сенатор Антонио Триланес IV, се оттегля след края на мандата си през юни 2019 г.Филипинският президент иска да върне смъртното наказание за наркопрестъпления, отменено през 1987 г., върнато шест години по-късно и отменено отново през 2006 г. Платформата му също включва да се намали възрастта за поемане на наказателна отговорност от 15 на 12 г. - ключ към президентската му победа през 2016 г.Исторически 24-те сенатори, които служат 6-годишен мандат, имат репутацията на по-независими законодатели от депутатите в долната камара.Ако спечели мнозинство в Сената, Дутерте ще може да прокара плановете си за промяна на конституцията.Резултатите от местния вот (кмет, съвет и община) се очакват в рамките на няколко часа след затварянето на изборните секции в 18,00 часа. Победителите на вота за местата в Сената и долната камара ще бъдат обявени в петък.", "date": "2019.05.13", "title": "Филипинците гласуват, президентът Дутерте се надява да поеме контрол над Сената"}
{"url": "https://news.bg/int-politics/sarbiya-se-oplaka-ot-nedovolstvoto-na-zapada-zaradi-otnosheniyata-i-s-rusiya.html", "text": "Западът оказва натиск върху Белград заради развитието на отношенията с Русия и други страни. Това се оплака външният министър на Сърбия Ивица Дачич в интервю за руската държавна телевизия RT.Дачич отбеляза, че Белград \"вече е свикнал\", че е подлаган на натиск отвън.\"Ние сме устойчиви на натиск. Западът има възражения по всеки въпрос. Въведохме безвизов режим с Китай - Западът беше против. Въведохме такъв с Индия и Индонезия - Западът е против. С Русия - отново против. Подписваме споразумение за свободна търговия с Евразийския икономически съюз - също е недоволен. При това не му допада само в ситуации, когато отношенията устройват Сърбия. Когато с Китай дружат Хърватия, Унгария, Германия, Западът не възразява\", коментира той.Сръбският първи дипломат добави, че по отношение на страната му се прилагат двойни стандарти.\"Германия и северноевропейските страни могат да използват газ, идващ по \"Северен поток\", но сърбите не трябва да купуват руски газ - той има само негативно влияние върху тях! Тоест на германците и другите не влияе! Двойни стандарти. Но ние постоянно се сблъскваме с тях\", оплака се Дачич.Дачич посочил още, че Сърбия вече е започнала да полага 400 км от газопровода \"Турски поток\" и изразил надежда, че \"в България всичко ще бъде наред и няма да има пречки\". Според министъра руският газопровод е основната причина за политически натиск върху Белград, но \"никой друг не предлага газ на Сърбия\".", "date": "2019.05.13", "title": "Сърбия се оплака от недоволството на Запада заради отношенията ѝ с Русия"}
{"url": "https://news.bg/crime/81-godishna-dade-2500-lv-na-alo-izmamnitsi.html", "text": "81-годишна жена от Петрич даде на ало-измамници 2 500 лева, съобщи БНР. Непознат за нея мъж се представил за полицай и й поискал парична сума, като помощ за залавяне на телефонни измамници.От ОДМВР-Благоевград призовават гражданите за повишено внимание и проява на мнителност по отношение на лица, които чрез телефонно обаждане искат парични суми.", "date": "2019.05.13", "title": "81-годишна даде 2500 лв. на ало-измамници "}
{"url": "https://news.bg/society/varnentsi-nedovolstvat-zaradi-stroezh-na-zhilishtna-sgrada.html", "text": "Строеж на жилищна сграда предизвика недоволството на варненци, информира БНР.Около 30 души се събрали на общественото обсъждане по повод строеж на жилищна сграда в района на генералите във Варна.На него са присъствали и собствениците на имота, главният архитект на Варна - Виктор Бузев, както и архитектът, отговарящ за строежа, Мирослав Сталев.Собствениците на имота искат да издигнат жилищна сграда с височина 18 метра в парцела си, в близост до кръстовището на улиците \"Ген. Скобелев\" и \"Цар Асен\".Живеещите в един от близките блокове, обаче не са доволни от това. Според тях новата сграда ще е прекалено близо до блока им.Архитект Сталев обяснил, че всичко свързано със строежа на сградата е в рамките на закона.", "date": "2019.05.13", "title": "Варненци недоволстват заради строеж на жилищна сграда"}
{"url": "https://news.bg/world/mirizliv-plod-evakuira-chast-ot-avstraliyski-universitet.html", "text": "Миризлив плод принуди евакуация на библиотека в австралийски университет през миналата седмица, пише \"Гардиън\".В петък следобед пожарната и спасителна служба в Австралийската столична територия отговори на сигнал за \"силна миризма на газ\" в библиотеката на Университета на Канбера.Библиотеката беше евакуирана и властите публикуваха съобщение, в което се казва, че екипи са претърсили сградата и час по-късно са открили източника на вонята.\"Пожарникарите приключиха претърсването на сградата и откриха източника на миризмата. Сега библиотеката е отворена и сградата е предадена на служителите на Университета на Канбера\", пише още в съобщението.Уредници и служители на библиотеката разкриха източника на миризмата: дуриан. Наречен \"кралят на плодовете\" от английския естествоизпитател Алфред Ръсел Уолъс, малайзийският дуриан е известен с острата си миризма, но и полезните качества. Той е изключително популярен в Китай. Но заради отвратителната си миризма често е забраняван в хотели и обществения транспорт в Азия.Плодът, според служител на библиотеката, е бил оставен до вентилацията на втория етаж на библиотеката.За втори път за година дуриан е основна причина за масова евакуация на университетска библиотека в Австралия.", "date": "2019.05.13", "title": "Миризлив плод евакуира част от австралийски университет"}
{"url": "https://news.bg/crime/uslovna-prisada-za-kmeta-na-septemvri-marin-rachev.html", "text": "Условна присъда за кмета на Септември Марин Рачев постанови Пазарджишкият окръжен съд. Две години и шест месеца условна присъда при четиригодишен изпитателен срок получи Рачев, съобщи БНР.Присъдата на сегашния кмет на Септември е за минал период - , като подал неверни декларации, подписани от съпругата му.Съдът реши, че .Рачев обяви, че ще обжалва присъдата в 15-дневен срок..Според графологична експертиза декларациите по ДДС и годишната декларация за 2006 година носят подписа на съпругата му, вместо на самия Рачев, както трябва по закон. Затова прокуратурата поиска 5 години затвор и конфискация на имуществото му.Според защитата, щом няма подпис на обвиняемия, няма и престъпление, извършено от него.", "date": "2019.05.13", "title": "Условна присъда за кмета на Септември Марин Рачев"}
{"url": "https://news.bg/crime/otkriha-domashna-mini-laboratoriya-za-kanabis-v-burgas.html", "text": "Полицията откри домашна мини лаборатория за канабис в Бургас, съобщават от МВР. От там са иззети 33 канабисови растения и близо 300 гр. марихуана.На 10 май полицаи проверили едноетажна тухлена постройка на ул. \"Марин Дринов\" в кв. \"Акациите\" в Бургас. Тя била обитавана от 23 годишен криминално проявен бургазлия. Там открили специално пригодена стая, облепена с найлон по стените и оборудвана с инсталации за поддържане на определена температура и влажност на въздуха.В помещението служителите на реда намерили общо 33 канабисови растения, засяти в саксии и PVC чували, а в съседна стая е открита и около 300 гр. марихуана.Мъжът е задържан за 24 часа.", "date": "2019.05.13", "title": "Откриха домашна мини лаборатория за канабис в Бургас"}
{"url": "https://news.bg/society/balgarite-zhiveyat-nay-kratko-sred-evropeytsite.html", "text": "България е страната с най-ниска средна продължителност на живота на населението е ЕС. Това сочат данни на Националния статистически институт (НСИ) относно очакваната средна продължителност на предстоящия живот на населението през периода 2016 - 2018 година.Според данните на последно място в статистиката наред с България се нарежда и Латвия. В двете страни средната продължителност на живота на човек от населението е 74.9 години.С най-висока продължителност на живота са Испания (83.4 години) и Италия (83.1 години).Спрямо предходния период (2015 - 2017 година) не се отчита промяна при продължителността на живота, отчита НСИ.Средната продължителност на живота при мъжете е 71.4 години, докато при жените е със 7 години по-висока - 78.4 години. Различната смъртност при мъжете и жените, както и сред населението в градовете и селата, определят и различната средна продължителност на живота при тези категории население.За периода между 2008 и 2018 г. увеличението при мъжете е с 1.9 години, а при жените - с 1.8 години.Оказва се, че хората в градовете живеят повече от хората в селата.Средната продължителност на живота на населението в градовете е с 2.9 години по-висока (75.7 години), отколкото на населението в селата (72.8 години). Спрямо 2008 г. за населението в градовете увеличението е с 2.3 години, а за населението в селата е с 1 години.За лицата, достигнали възраст 65 навършени години, очакваната продължителност на живота е 16.1 години, като за мъжете и жените тя е съответно 14.1 и 17.8 години.За периода 2008 - 2018 г. очакваната продължителност на живота на лицата, навършили 65 години, се е увеличила с 1.2 години (0.9 за мъжете и 1.5 за жените).Очакваната продължителност на живота варира от 72.7 години в област Монтана до 76.6 години в областите София (столица) и Кърджали. Общо в осем области тя е над средната за страната.Жените живеят по-дълго от мъжете във всички области, но най-голяма е разликата между двата пола в област Силистра (8.5 години), а най-малка - в областите София (столица) и Шумен (6 години), отчитат още от НСИ.", "date": "2019.05.13", "title": "Българите живеят най-кратко сред европейците"}
{"url": "https://news.bg/press/danachni-proveryavat-450-dushi-ot-tyah-50-sa-visshi-polititsi-pishem-koy-shte-kara-kolata-ni.html", "text": "Данъчни проверки, свързани с придобиването на евтини имоти от страна на хора от властта, текат в момента. Списъкът непрекъснато се допълва с нови имена, а проверките трябва да установят както приходите и разходите на проверяваните, така и произхода на парите за евтините покупки и дали за тях са платени дължимите данъци, обясниха за \"24 часа\" експерти.Механизмът на проверките е следният: НАП изисква от общини и служби по вписванията данни за сключените сделки. Ако между получените данни и декларираното пред КПКОНПИ има разминаване за над 10 000 лв., веднага стартира проверка. Тя трябва да установи защо се е появила разликата и има ли умисъл в укриването, или е просто грешка.За да се докаже легален произход на парите за финансиране на покупките, се установяват източниците на доходи, а също така и размерът на платените данъци и разходите за живот на лицето за 3 г. назад. Ако данните покажат разминаване, проверката води до ревизия, при която се прилага същата техника, но вече за 5 или за 10 г.В застраховките \"Гражданска отговорност\" да записваме имената на хората, които може да карат колата ни. Това е една от идеите, които обсъждат експертите от Комисията за финансов надзор (КФН), научи \"Труд\" от свои източници. Целта е от 2020 г. да бъде въведена системата \"бонус-малус\" за цената на \"Гражданска отговорност\". В резултат изрядните шофьори ще купуват по-евтина полица, а нарушителите - по-скъпа.В петък КПКОНПИ съобщи, че проверката на декларацията му е показала несъответствия без да съобщи подробности. Порожанов обясни, че пропуснал да си напише заплатата от министерството, но като получил писмо от комисията \"Антикорупция\" коригирал пропуска. Като техническа грешка той обясни и неправилното попълване на графата в декларацията, където се посочва дали да бъде публикувано името на жената му. \"Аз съм семеен с брак, а това беше графа за фактическо съжителство. Подал съм заявление до КПКОНПИ да публикуват данните\", каза Порожанов. Той отрече синът му Антоан да е свързан по какъвто и да било начин с къщите за гости, каквато информация се появи преди седмица в публичното пространство.Президентът Румен Радев и неговият екип нямат нищо общо с преговорите с \"Фолксваген\". Това каза пред \"Фокус\" Росен Плевнелиев, след като по-рано днес държавният глава заяви, че работи заедно с правителството за привличането на автомобилния концерн в България.\"Специално за завода на \"Фолксваген\" аз поканих германския президент, имах много ползотворни разговори с него и с водената от него делегация\", подчерта Румен Радев.\"Благодаря на премиера за разкриването на Висшето военновъздушно училище, но това не може да бъде цената на моето мълчание\", каза президентът Румен Радев в Асеновград, цитиран от агенция \"Фокус\". Попитан как ще продължи диалогът му с министър-председателя и на какъв етап е, президентът отговори, че той е труден, поради безконтролното управление и безнаказаната корупция.По думите му има важни теми, по които съгласието е наложително като например привличането на стратегически инвеститор в областта на автомобилостроенето. \"Специално за завода на \"Фолксваген\" поканих германския президент, имах много ползотворни разговори с него и водената от него делегация. Изрично по мое настояване посетихме водещо немско предприятие и то в района на Пловдив, за да може чрез немските медии да стигне до широката немска общественост посланието, че нашият модел на икономическо сътрудничество е успешен, че България е надеждна и перспективна дестинация.Общо 63 оферти бяха подадени в шестте обществени поръчки на Агенция \"Пътна инфраструктура\" (АПИ) за поддържане на републиканската пътна мрежа в следващите 5 години. Бюджет им е 474 млн. лв., като е разпределен между шестте района в страната - Северозападен, Северен Централен, Североизточен, Югозападен, Южен Централен и Югоизточен. Кандидатите са толкова много, тъй като всяка поръчка е разделена на няколко позиции - по области, за които фирмите участват поотделно, без ограничения. От големите строители отсъстват само \"Джи Пи груп\" и \"Главболгарстрой\".Присъди, възмездие, конфискация на имоти и връщане на пари - това трябва да е развитието на скандала с апартаментите на властта, смята президентът Румен Радев. Той е категоричен, че на порочния модел на корупция във властта трябва да се сложи край, но това няма да стане с мълчание или с дежурни оставки.Държавният глава коментира последните скандали в държавата пред журналисти в Асеновград, където бе гост на празника на града.Диалогът ми с изпълнителната власт е труден и това е поради безконтролното управление и безнаказаната корупция, обясни още Радев. Той даде примери и за диалог с премиера Борисов като възстановяването на военновъздушното училище в Долна Митрополия. Но веднага отбеляза, че \"това нямало да бъде цената на неговото мълчание\". Според него \"Апартаментгейт\" е само началото и вододел на къде ще вървим.", "date": "2019.05.13", "title": "Данъчни проверяват 450 души, от тях 50 са висши политици, Пишем кой ще кара колата ни"}
{"url": "https://news.bg/regions/mazh-zagina-v-katastrofa-na-magistrala-struma-kray-studena.html", "text": "Мъж загина, а други двама пострадаха при катастрофа на автомагистрала \"Струма\" в района на пернишкото село Студена, съобщи БНР.Лек автомобил, пътуващ в посока към София е излетял от пътното платно, счупил мантинелата и се забил в крайпътна канавка. Возещият се на задната седалка мъж е получил тежка травма от мантинелата, която пробила колата и е загинал на място.В автомобила са пътували трима души. Според очевидци шофьорът сам излязъл от колата, а пътникът до него е бил изваден от пожарникарите.", "date": "2019.05.13", "title": "Мъж загина в катастрофа на магистрала \"Струма\" край Студена"}
{"url": "https://news.bg/int-politics/litva-shte-izbira-prezident-na-balotazh.html", "text": "Ингрида Симоните и Гитанас Науседа ще се изправят на втори тур на президентските избори в Литва, съобщи Ройтерс.Агенцията отбелязва, че министър-председателят Саулус Сквенелис също участва във вота, но не можа да продължи на балотажа. По тази причина той ще изпълни своето обещание и ще подаде оставка на 12 юли.44-годишната Ингрида Симоните, бивш финансов министър в дясноцентристкото правителство, и Науседа, 54-годишен, бивш старши икономист в топ банка, бяха фаворити преди първия тур.\"Наистина вярвах, че ще стигна до втория тур, но резултатът показва, че очакванията ми бяха твърде високи\", каза премиерът Сквенелис пред привърженици във Вилнюс.Балотажът на президентските избори в Литва ще се проведе на 26 май.", "date": "2019.05.13", "title": "Литва ще избира президент на балотаж"}
{"url": "https://news.bg/disasters/zemetresenie-ot-6-1-po-rihter-lyulya-panama.html", "text": "Земетресение със сила от 6,1 по Рихтер удари границата между Панама и Коста Рика в неделя, предаде АП. Агенцията се позовава на Геоложката служба на САЩ.Епицентърът на труса е регистриран на 7 км югоизточно от Пласа де Кайсан на дълбочина 37,3 км.Все още не са докладвани никакви жертви.Снимки, споделени в социалните медии, показаха щети, причинени от земетресението.Бизнесменът Сидни Ситън сподели снимки на рафтове, съборени от труса в супермаркет, а стоки и буркани - разпръснати по пода.Икономическите щети от труса се очаква да бъдат между $1 млн. и $10 млн.", "date": "2019.05.13", "title": "Земетресение от 6,1 по Рихтер люля Панама"}
{"url": "https://news.bg/world/iran-kam-tramp-shte-te-udarim-v-mutsunata.html", "text": "Амирали Хаджизаде, ръководител на аерокосмическата дивизия на иранската Революционна гвардия, се похвали пред ИСНА, че  американския президент в мутрата.\"Самолетоносач, на който има най-малко 40 до 50 самолета и 6000 събрани военни, беше сериозна заплаха за нас в миналото, но сега ... заплахите преминаха към възможности. Ако американците направят ход, ще ги ударим в лицето. \", каза Амирали Хаджизаде. Той припомни, че милиони долари могат да бъдат \"разпръснати\" във въздуха .Неговите думи идват скоро след като иранският лидер аятолах Али Хаменей предупреди американския президент Доналд Тръмп, че  ще се сблъска с \"десетки ракети\", ако \"се опитва да предприеме някакво нападение\".Тези заплахи увеличават перспективата от пряко взривоопасно военно противопоставяне в региона на Близкия изток. Иран вече отхвърли информацията за дислоцирането на самолетоносача като част  .", "date": "2019.05.13", "title": "Иран към Тръмп: Ще те ударим в муцуната"}
{"url": "https://news.bg/crime/bareti-tarashili-nad-30-adresa-zaradi-kilara-ot-kostenets.html", "text": "Барети, специализирани части, редови полицаи и дори ловджии са тарашили над 30 адреса в издирването на заподозряния за убийството на 38-годишната Милена Шишкова в Костенец. Това съобщиха от МВР за \"Монитор\", откъдето поясниха, че са включили в акцията по търсенето на Стоян Зайков дори и горските стражари.Мъжът не ползвал мобилен телефон, таблет или каквото и да е друго електронно устройство, което затруднявало търсенето му. Местните обаче знаели, че той имал навика да си прави заслон в гората покрай Костенец или да отсяда в къщи на приятели. Именно заради това бил разширен и обхвана на издирването му, в което включил дори хеликоптер.  вече трети ден, като до края на вечерта в неделя той не беше октрит, въпреки изключително активния тараш дори на хижите в района.Граждани пък подали около 10 сигнала на 112, че са забелязали човек, приличащ на Зайков. Информацията им обаче не помогнала особено на издирващите, тъй като такъв \"обект\" не бил открит в районите, за които ставало въпрос в съобщенията.Стана ясно, че през годините Стоян Зайков се е укривал на подобни места, след като е извършвал редица други престъпления. По-рано през деня съседи, които са близки на родителите на Стоян, споделиха, че не вярват той да е извършил убийството.\"Не сме го виждали отдавна. Нямаше от какво да се страхуваме. Той по нищо не показваше, ако е той, че може да направи подобно нещо. Тоест, отношенията им по никакъв начин не показваха, че може би е той\", разказаха те.38-годишната Милена Шишкова беше намерена убита близо до дома й в Костенец на 10 май. Тя е била простреляна от упор в главата с два куршума от пистолет в близост до къщата, в която живеела след като се разделила със заподозряния за убийството Стоян Зайков. По последни данни преди убийството е била завързана и пребита от нападателя си.Жертвата се оплаквала, че през последните няколко дни заподозреният я преследва. Това коментира нейната сестра Славяна Шишкова след като даде показания пред полицията. Тя беше категорична, че не може да става дума за любовен триъгълник, защото Милена не е имала връзка с друг мъж.", "date": "2019.05.13", "title": "Барети тарашили над 30 адреса заради килъра от Костенец"}
{"url": "https://news.bg/int-politics/pakistan-se-dogovori-s-mvf.html", "text": "Пакистан се договори с Международния валутен фонд (МВФ). Спасителният пакет е на стойност 6 милиарда долара.Тази сума ще бъде използвана през следващите 3 години за финансиране на радикални икономически реформи, предаде АП.Реформите в Пакистан няма да бъдат за сметка на социалните разходи, а ще подкрепят икономическия растеж.", "date": "2019.05.13", "title": "Пакистан се договори с МВФ"}
{"url": "https://news.bg/disasters/raste-broyat-na-zhertvite-v-niger.html", "text": "Най-малко 76 души са загиналите при експлозия в Нигер на камион цистерна. Инцидентът стана на 6 май, предаде АП.Агенцията отбелязва, че първоначалната информация беше за 60 загинали. Цистерната се беше преобърнала край бензиностанция на няколкостотин метра от международното летище в Нямей.Малко след инцидента живущите в близкия квартал - предимно жени и младежи - са започнали да събират разлятото гориво от резервоара. Минути по-късно обаче то се е възпламенило и автоцистерната е избухнала.", "date": "2019.05.13", "title": "Расте броят на жертвите в Нигер"}
{"url": "https://news.bg/int-politics/opozitsiyata-se-obedinyava-v-istanbul-sreshtu-erdogan.html", "text": "Кандидатът на опозиционната Демократична лява партия Муаммер Айдън обяви, че се оттегля от участие на , предаде Ройтерс.Агенцията коментира, че опозицията се обединява около един кандидат в Истанбул срещу турския президент Реджеп Ердоган.До прегласуването на кметските избори се стигна, след като централната избирателна комисия се подаде на натиска на Ердоган и на 6 май  на кметските избори срещу правителствения кандидат Бинали Йелдъръм.Екрем Имамоглу спечели местните избори от 31 март като кандидат на опозиционна Републиканска партия. Преднината му бе обаче малка.Този избор беше осъден от Ердоган като \"измама\", а гласуването в Истанбул е било опорочено и корумпирано и затова са нужни нови избори.Партията на Ердоган загуби и други два големи града - столицата Анкара и Измир. В национален мащаб обаче Партията на справедливостта и развитието спечели победа.", "date": "2019.05.13", "title": "Опозицията се обединява в Истанбул срещу Ердоган"}
{"url": "https://news.bg/health/bolnitsa-aleksadrovska-se-vklyuchva-v-profilaktika-na-raka-na-kozhata.html", "text": "Световните данни показват, че 88% от хората знаят, че излагането на слънце увеличава риска от рак на кожата, но само 18% от тях се предпазват от слънцето. Освен това, половината от пациентите отлагат търсенето на лечение от три до шест месеца, след като вече установят видими признаци за рак на кожата. Около 30 000 смъртни случаи от най-агресивния кожен рак (меланом) биха могли да бъдат предотвратени, ако пациентът е потърсил лечение навреме.Това съобщават от УМБАЛ \"Александровска\".На 15 май гражданите могат да го направят безплатно в УМБАЛ и ДКЦ \"Александровска\", които ще бъдат част от ХIV-та Национална кампания за скрининг и профилактика на кожния рак \"ЕВРОМЕЛАНОМА \"2019\". Специалистите ще консултират кожни петна, които: променят размера, цвета и/или формата си; изглеждат различни в сравнение с останалите (по признака \"грозното патенце\"); са асиметрични или имат неравни граници; са груби или грапави на пипане; са разноцветни; сърбят; от тях тече кръв или секрет; изглеждат лъскави; приличат на рана, но не зарастват.Желаещите ще бъдат консултирани от 9.00 до 12.00ч., в кабинети 118 и 122 на партера на Клиниката по кожни и венерически заболявания, след предварително записване на тел.: 02/ 9230 454 или по реда на идване. В ДКЦ \"Александровска\" със записване на тел: 02/9230 494. На разположение ще бъдат лекарите:д-р Виолета Нанкова, кабинет №103, 10-11ч.д-р Ася Николова 11-14ч.д-р Слава Божинова 16-17ч.д-р Красимир Митков, 16-17ч.д-р Румяна Грънчарова, 14-16ч.д-р Мария Апостолова, 12-13ч.д-р Петьо Брезоев, кабинет №104, 11-12ч., без предварително записване, по реда на идване на пациентите.", "date": "2019.05.13", "title": "Болница \"Алексадровска\" се включва в профилактика на рака на кожата"}
{"url": "https://news.bg/world/stotitsi-pochetoha-prorochestvoto-ot-fatima.html", "text": "Статуята на Дева Мария от Фатима се носи по време на шествието на свещи в чест на Дева Мария от Фатима. Всяка година хиляди поклонници се стичат в града, за да отдадат почит на \"Появление на Дева Мария\".На 13 май 1917 г. три селски деца виждат обявлението на Света Дева Мария край градчето Фатима в Португалия. Историята разказва, че в малкото португалско градче Божията майка се явила пред овчарчетата, за да им разкрие важни пророчества, които светът трябва да чуе.Според легендата Лусия, е десетгодишна, а братовчедите и Жасинта и Франсишку, са съответно на девет и на седем, когато Дева Мария им се явява за пръв път близо до местността Кова да Ирия. Необичайното събитие се случва на 13 май 1917 г. и след това Светата майка се явява пред трите деца на тази дата всеки месец до 13 октомври.Няколко години по-късно Жасинта и Франсишку умират при грипна пандемия, а Лусия става монахиня. Четири десетилетия по-късно явяванията на Дева Мария са признати от Ватикана като Чудесата от Фатима, а градът се е превърнал в едно от най-светите места за поклонение.От 13 август 1940 всяка година поклонниците, заедно с португалските и чуждестранни фермери, даряват пшеница за изработването на хостиите за всички богослужение на това място, където Девицата се яви на три пастирчета.", "date": "2019.05.13", "title": "Стотици почетоха Пророчеството от Фатима"}
{"url": "https://news.bg/weather/dazhd-slantse-i-gramotevitsi.html", "text": "Над страната ще има разкъсана облачност, значителна над западната й половина. Там на места, главно след обяд ще превали дъжд, в югозападните райони - придружен с гръмотевици. Вятърът ще е предимно умерен от изток-югоизток. Минималните температури ще са между 8° и 13°, максималните - между 19° и 24°, по Черноморието по-ниски - 15-18°.Това съобщават от НИМХ.Над планините облачността ще е значителна и на места ще превали краткотраен дъжд, в масивите от Югозападна България - с гръмотевици. Ще духа умерен до силен юг-югоизточен вятър. Максимална температура на височина 1200 метра около 12°, на 2000 метра - около 6°.Над Черноморието ще има разкъсана облачност. Ще духа до умерен вятър от изток-югоизток. Максимални температури на въздуха: 15°-18°. Температурата на морската вода е 13-15°. Вълнението на морето ще бъде 2 бала.", "date": "2019.05.13", "title": "Слънце, дъжд, гръмотевици"}
{"url": "https://news.bg/crime/do-desetina-dni-vazstanovyavat-vzriveniya-zabolekarski-kabinet-v-novo-delchevo.html", "text": "Очаква се до 10-ина дни взривеният зъболекарски кабинет в село Ново Делчево да заработи отново, съобщи bTV от мястото на събитието.По думите на кмета Валентин Апостолов, вероятната причина за пожара в зъболекарския кабинет е умишлен взрив. Апостолов е бил събуден в 3,13 часа по телефона с информацията, че гори кметството.\"Вероятно през прозореца е хвърлено. Бързата намеса на пожарната спаси цялата кооперация\", каза Апостолов.Според него автор на взрива в кабинета, където работят македонски стоматолози, е конкуренцията. Дентистът вече е български гражданин, допълни Апостолов.Зъболекарите идвали по няколко дни седмично. Цените им били достъпни. \"Удобно беше за старите хора, ние нямаме нито лекар, ни нищо\", каза една от жителките на Ново Делчево.Според нейна съседка вероятната причина за пожара в кабинета е злоба, завист. \"Не знам как да го обясня, не са хубави тези неща\".В този зъболекарски кабинет се предлагали по-евтини цени. Зъболекарското семейство е от 5 г. в селото. Има договор с общината, той е български гражданин, допълни кметът Валентин Апостолов.Очаква се до 10-ина дни взривеният зъболекарски кабинет в село Ново Делчево да заработи отново, съобщи bTV от мястото на събитието.По думите на кмета Валентин Апостолов, вероятната причина за пожара в зъболекарския кабинет е умишлен взрив. Апостолов е бил събуден в 3,13 часа по телефона с информацията, че гори кметството.\"Вероятно през прозореца е хвърлено. Бързата намеса на пожарната спаси цялата кооперация\", каза Апостолов.Според него автор на инцидента е конкуренцията.Зъболекарите идвали по няколко дни седмично. Цените им били достъпни. \"Удобно беше за старите хора, ние нямаме нито лекар, ни нищо\", каза една от жителките на Ново Делчево.Според нейна съседка вероятната причина за пожара в кабинета е злоба, завист. \"Не знам как да го обясня, не са хубави тези неща\".В този зъболекарски кабинет се предлагали по-евтини цени. Зъболекарското семейство е от 5 г. в селото. Има договор с общината, той е български гражданин, допълни кметът Валентин Апостолов.Припомняме, на 24 февруари също в Ново Делчево при пожар изгоряха товарни автомобили и строителна техника. Към 22 ч. снощи на изхода на село Ново Делчево са пламнали автомобили в автобаза. Тогава изгоряха 6 влекача на товарни автомобили, както и багер. Пожарът бе умишлен.", "date": "2019.05.13", "title": "До десетина дни възстановяват взривения зъболекарски кабинет в Ново Делчево"}
{"url": "https://news.bg/politics/stoyan-stalev-investitorat-polzva-prava-ne-mozhe-da-nalaga-ezik.html", "text": "Не може един инвеститор да налага своя език в производството. Това заяви дипломатът Стоян Сталев, по повод думите на турския посланик в България Хасан Улусой, който при откриване на инвеститорски проект в Кърджали поиска в българските училища да се изучава по-интензивно турски език. Сталев бе посланик в Анкара от 1995 до 2005 г.Естеството на работа (в турския завод в Кърджали - б.р.) не е такова, че да изисква владеенето на турски език, каза Сталев.Запитан дали местното население в смесените райони е под дискриминация от инвеститорите - ако не знаеш турски, нямаш работа в завода, Сталев каза, че е много важно инвеститорът да създава климат, който да задава равни възможности. Той ползва благата на българското право, ниските данъци, трябва да се съобразява и с равно третиране на кандидатите за работа, заяви дипломатът.Той даде пример с IT сектора, където се предпочитат кадри с добра чуждоезикова подготовка, но това не е поставяно като условие от дипломатите.На въпрос: \"Работа ли е на посланика да дава съвети на българската държава кой език да се изучава в училище по-интензивно\", Сталев отговори дипломатично: \"Мисля, че изказването е в тона на срещата, която е инвестиционен. Посланикът не препоръчва задължително преподаване на турски език. Разбира не е не е много уместно.\"Сталев бе категоричен, че нито един друг посланик не е поставял езикови изисквания. Надали в Истанбул се говори немски език в заводите на Мерцедес, каза дипломатът.Той не би нарекъл провокация изказването на турския посланик, но призна, че малко излиза от рамките на добрия тон. Трябва да е ясно, че инвеститорите трябва да се съобразяват с правилата на местната държаваЧуждото предприятие не е представител на чужда държава - там се прилагат българските закони, припомни дипломатът.Повечето турски инвеститори са в смесени райони. Там инвеститорът трябва да е наясно да не създава дискриминация. Инвеститорът трябва да внимава и да не създава предпоставки за подозрения, че предпочита едни работници пред други.На въпрос дали е равностойно привикването на посланика ни във Външно министерство, Сталев каза, че думите на Улусой не са опит за намеса във вътрешните работи на България, но думите му .Припомняме, на 28 март 2019 г. външният министър на Турция Мавлют Чавушоглу призна, че  Закон за вероизповеданията, така че да се опростят дългогодишните задължения на Главното мюфтийство, което получава високи наеми от имоти.Тъй като за по-малко от два месеца това е второ подобно изказване, Сталев заяви, че обяснение за я винаги има. Тя почти никога не се извинява, но и не изразява благодарност към партньорите си.Всеки се опитва да се меси, доколкото му се позволява. Това е и в международните отношения и на други държави, по думите на Сталев. Религията според него е свързващото звено между Турция и българските граждани от мюсюлмански семейства.Припомняме, по повод изказването на турския посланик в България президентът : \"Всеки опит за намеса отвън в българската образователна система, в българското семейство - за нашата история, за нашия език, за това как да възпитаваме децата си - трябва да бъде пресичан решително и безкомпромисно\".Премиерът Бойко Борисов заяви, че ще бъде търсено обяснение от турския посланик дали е имал предвид задължително изучаване на турски език. В понеделник дипломатът ще бъде , за да даде обяснение за думите си.На думите на посланик Улусой реагираха Ангел  ВМРО и .", "date": "2019.05.13", "title": "Стоян Сталев: Инвеститорът ползва права, не може да налага език"}
{"url": "https://news.bg/energy/krasimir-dachev-kam-nek-nyama-gubesht-monopolist.html", "text": "Ролята на НЕК е да произвежда толкова ток, колкото трябва на държавата, а не да пуска един път много, един път - малко, защото прави изкуствен дефицит. Това заяви пред Нова телевизия Красимир Дачев, член на Управителния съвет на БТПП и председател на борда на директорите на \"Свилоза\" АД и на \"Група Технология на металите Ангел Балевски Холдинг\".По думите му ние сме феномени. \"В света няма такова животно, както нашия \", каза Дачев.Той призова да му бъде даден пример с губещ монополист в света. То се губи от това, че или много крадеш, или си много глупав, каза Дачев.По думите му работодателите продължават да настояват за .\"Не може в един ден да събереш повече от 3 млн. липсват 400 мегавата. Един блок от тези ТЕЦ-ове, които той е спрял предварително. Защо - никой не може да каже и се налага спешно да пуска другите. \", каза представителят на БТПП.Дачев се надява от енергийното министерство да вземат мерки.Припомняме, на 9 май по темата до министър-председателя Бойко Борисов, вицепремиера Томислав Дончев и министъра на енергетиката Теменужка Петкова с искане за проверка на НЕК, КЕВР и ЕРП-тата. По казуса е сезирана и прокуратурата.На следващия ден председателят на Асоциацията на индустриалния капитал в България (АИКБ) Васил  е манипулиран. \"При такъв НЕК на нас не ни трябват врагове, не ни трябва конкуренция\", заяви шефът на АИКБ. Тази позиция споделят още БСК, БТПП и КРИБ. Работодателите искат не само оставката на ръководството на Националната електрическа компания (НЕК), но и преструктуриране на дружеството.От КЕВР съобщиха, че председателят  за сключените сделки през този период във всички сегменти на борсовата търговия от изпълнителния директор на Българската независима енергийна борса ЕАД (БНЕБ) Константин Константинов.В отговор на обвиненията от т закона.", "date": "2019.05.13", "title": "Красимир Дачев към НЕК: Няма губещ монополист"}
{"url": "https://news.bg/politics/tomislav-donchev-vyarva-na-kpkonpi-zashtoto-e-izbrana-zakonno.html", "text": "Томислав Дончев има доверие в антикорупционната комисия като българска служба, избрана по регламентирания от закона ред. Скоро ще имаме яснота дали някой от  е виновен, прогнозира Томислав Дончев пред bTV.По отношение казуса с къщите за гости, построени с европейски средства, а използвани като частни вили, Дончев коментира, че това е гнусна практика. Събира се финансова корекция от нарушителите, подчерта вицепремиерът.За предишния програмен период се налагат финансови корекции, които възлизат на много повече от 11 милиона лева - сумата, която нарушителите с къщи за гости трябва да изплатят на държавата, допълни Томислав Дончев.Хубаво звучи особено в предизборна обстановка, но не е хубаво представител на държавата да говори по този начин. Това заяви вицепремиерът по отношение критиката на президента Румен Радев към правителството.Вчера президентът заяви, че \"Апартамент гейт\" е само началото на вододела. Време е  сметки вместо в кошчетата за боклук в търсене на контрабандни цигари, призова Радев.Според вицепремиера Дончев, президентът Радев е активизиран за изборите.Той се съгласи, че всеки публичен скандал с ключова фигура има пречистваща функция. \"Това дава шанс на цялата правораздавателна система да си свърши работата\", каза Дончев.Българските служби се ровят навсякъде, търсейки престъпления, нарушения, злоупотреби. Реалната корупция няма как да се измери, а само усещането за нея, смята Дончев.", "date": "2019.05.13", "title": "Томислав Дончев вярва на КПКОНПИ, защото е избрана законно"}
{"url": "https://news.bg/world/doodle-za-136-godini-ot-rozhdenieto-na-georgios-papanikolau.html", "text": "Doodle отбеляза 136 години от рождението на Георгиос Папаниколау. Той е роден на 13 май 1883 г. в градчето Кими на източното крайбрежие на остров Евбея. През 1904 г. завършва медицинския факултет на Атинския университет \"Йоанис Каподистрияс\". През 1907 г. заминава за Германия, където продължава обучението си по биология при професорите Хайкел и Вайсман. След това постъпва в Мюнхенския университет, където започва биологични изследвания за определяне пола на ракообразни.След края на Балканските войни, в края на 1913 г. Папаниколау и жена му емигрират в САЩ. Първоначално двамата работят като продавачи в текстилен магазин, докато при съдействието на известния генетик Т. Морган Папаниколау не постъпва на работа в отделението по патология в Болницата на Ню Йорк и в департамента по анатомия на Корнелския медицински колеж на Корнелския университет, където, преминавайки през всички степени, през 1947 г. става професор по анатомия и цитология.Изследванията на Папаниколау засягат по-нататък цитологичните изменения при рак на шийката на матката. Той публикува своите заключения през 1943 г. в специализирано издание под заглавие \"Диагноза на рака на матката при помощта на намазки\" (Diagnosis of Uterine Cancer by the Vaginal Smear). Публикацията на тези работи предизвиква огромен интерес сред световното медицинско общество и незабавно започва опитно прилагане на метода в различни медицински центрове.С тези свои работи Папаниколау става основател на ново научно направление в цитологията. Методът, получил в негова чест названието метод на Папаниколау (тест на Папаниколау, Пап-тест), открива широки хоризонти пред медицинските изследвания на половата физиология и ендокринология, и особено при диагностиката на рака.Папаниколау има над 100 публикации, от тях 3 са монографии.През 1954 г. Папаниколау публикува своя монументален труд Atlas of Exfoliative Cytology, установявайки официално новата медицинска практика и специалността, създадени от него практически от нулата.През 1961 г. Папаниколау се мести в Маями, за да организира Онкологическия изследователски институт, кръстен на негово име, към университета на Маями, но умира на 19 февруари 1962 г., преди да се открие центърът.", "date": "2019.05.13", "title": "Doodle за 136 години от рождението на Георгиос Папаниколау"}
{"url": "https://news.bg/politics/plevneliev-izkazvaneto-na-radev-za-koruptsiyata-e-protivokonstitutsionno.html", "text": "\"Държавният глава на България денонощно говори колко корумпирана е България. Денонощно, във всяко негово изказване. Аз съм получавал обаждания от стотици делегации, външни представители, които ме питат защо да инвестират в България, след като държавният глава денонощно говори колко е корумпирана.\" Това каза пред Нова президент в периода 2012 - 2017 г. Росен Плевнелиев.На въпрос дали в държавата ни наистина няма много корупция той заяви: \"Корупцията е навсякъде около нас. Тя е в държавния и в частния сектор.\" Когато обаче ставало въпрос за държавния глава, и то в етап на развитие, в който страната се нуждаела от стратегически инвестиции, това не било редно. Трябвало да се говори с доказателства и да се даде път на върховенството на правото.\"Такива тежки думи от негова страна ни подреждат в съвсем друга лига, за съжаление\", коментира Плевнелиев.Той все пак подкрепи призива на Радев да се разследват офшорните сметки на политиците.\"Точно така трябва да се действа - да се бръкне дълбоко и да се извади истината, но държавният глава е добре да погледне и към себе си, към собствения си екип, ако щете към собствената си политическа партия, а именно Българската социалистическа партия, с чийто лидер той денонощно и навсякъде е заедно\", посочи още бившият президент.Той и припомни, че прокуратурата не преди много време извадила доказателства именно за член на екипа на президента с офшорни сметки, визирайки лидерът в листата на БСП за евровота Елена Йончева. За това трябвало и Радев като говори, да бъде по-конкретен.Относно \"Апартамент гейт\" - в ГЕРБ опитали кардинално да решат проблема, а не да го \"заметат под масата\" - имало оставки. На въпрос дали всъщност оставките са достатъчни и дали не трябва хората, които са се облагодетелствали неправомерно с европари да бъдат вкарани в затвора, Плевнелиев посочи: \" ... И кой го казва това със затвора - държавният глава. Това е противоконституционно действие на държавния глава, което мирише на диктатура. Държавният глава започва да обяснява кой да влиза в затвора и кой не. Ами неговите служители с офшорни сметки трябва ли сега да влязат в затвора?\"Думите на Радев сериозно застрашавали инвестициите в България, отново обясни Плевнелиев. Самата му позиция за анексирането на Крим доказвала това. \"Десетки делегации, които са идвали при мен в последните 2 години, са ми задавали въпроса за позицията на българския държавен глава по казуса с Крим. В ден първи от стъпването си в длъжност той даде интервю за френска телевизия и каза така: \"Щом президентът Путин е забил знамето си, щом Русия е забила знамето си в Крим, значи те имат право на претенция. Тоест държавният глава открито подкрепи погазването на международния правово ред. От тук следва, че българският държавен глава, който обикновено говори за върховенството на правото, всъщност върши точно обратното. Той подкрепя нарушаването на правото. Много международни делегации са ме питали: \"Как да си го обясним това?\"Според Плевнелиев президентът трябва да посочва минусите, но и да изпъква постиженията. Радев никога не посочвал успехите на страната ни. \"Аз не съм чул една добра дума от държавния глава. Всеки път по всеки един въпрос, когато става въпрос за позицията на България, той говори единствено и само колко сме бедни и колко сме корумпирани\", посочи той.Коментар Плевнелиев направи и за вчерашните думи на Радев по повод коментара на турския посланик в България Хасан Улусой за по-интензивното изучаване на турски език у нас. Едно изречение силно разтревожило Плевнелиев. \"Това е изречението, в което той казва: \"Специално за завода на \"Фолксваген\" аз поканих президента на Германия в България\". Тук, разбира се, това само по себе си, твърдение на държавния глава е доста манипулативно и контрапродуктивно. Манипулативно е това изказване, поради факта, че държавният глава, поне във всички нас остава усещането, че едва ли не той има решаващата роля - специално заради него и специално заради заводът на \"Фолксваген\" Щайнмайер е дошъл в България. Фактите са съвсем други и обществото трябва да ги знае. Около година се водят тези преговори. Екипите са около 100 човека, лично министър-председателят на България е провел десетки срещи и телефонни разговори със световни лидери - от Меркел до министър-председателите на половината немски провинции. Вицепремиерът на България по икономическите въпроси Дончев следи ежедневно процеса, вицепремиер по външна политика, може би една от най-позитивни роли в тия преговори - министъра на финансите на България, министър на икономиката... екипи на местно ниво, кметове... Тези хора от една година работят, за да може тази стратегическа инвестиция да се случи\", продължи Плевнелиев. Той призова Радев да признае работата на всички, които са работили за реализирането на проекта.", "date": "2019.05.13", "title": "Плевнелиев: Изказването на Радев за корупцията е противоконституционно"}
{"url": "https://news.bg/world/pompeo-propuska-moskva-za-da-ubedi-evropa-sreshtu-iran.html", "text": "Държавният секретар на САЩ Майк Помпео промени графика на визитата си в Европа. Той замени Москва с Брюксел, за да обсъди с европейските си съюзници Иран и други международни проблеми, информират АП и \"Ройтерс\".През миналата седмица Държавният департамент съобщи, че Помпео ще е на посещение в Русия от 12 до 14 май, където ще проведе срещи с руския лидер Владимир Путин и външния министър Сергей Лавров. Конкретно той отменя визитата в Москва, но ще посети Сочи.Представител на Държавния департамент отбеляза, че Помпео, който пое към Стария континент в неделя вечерта, все още се очаква да пристигне в Сочи във вторник за среща с Путин и Лавров.Той отлетя от Joint Base Andrews до Вашингтон към Брюксел.Посещението в Сочи ще бъде първото на Помпео в Русия като държавен секретар.На два пъти Помпео променя графика си в последната минута миналата седмица заради Иран. Той отмени посещението си в Берлин и Гренландия и се върна в САЩ от Лондон.Днес външните министри на ЕС ще проведат заседание и вероятно Помпео ще се опита да ги убеди да предприемат действия срещу Ислямската република.В неделя високопоставен командир на Революционната гвардия на Иран предупреди, че американското военно присъствие в Персийския залив е сериозна заплаха, но сега представлява мишена.САЩ разположиха", "date": "2019.05.13", "title": "Помпео пропуска Москва, за да убеди Европа срещу Иран"}
{"url": "https://news.bg/int-politics/shri-lanka-blokira-sotsialnite-mrezhi-zaradi-napadeniya-v-dzhamii.html", "text": "Шри Ланка временно блокира достъпа до социални мрежи и чат апликации, включително Facebook и WhatsApp. Причината за това са атаки в джамии и търговски обекти на мюсюлмани в отговор на кървавите терористични нападения срещу църкви навръх Великден.\"Социалните медии бяха блокирани като временна мярка за запазването на мира в страната\", заяви генералният директор на правителствения информационен департамент на страната Налака Калувева, цитиран от Sbs.В официалният си профил в Twitter водещият мобилен оператор в Шри Ланка Dialog посочи, че е получил инструкции да блокира още апликациите Viber, IMO, Snapchat, Instagram и YouTube. Блокирането на мрежите ще продължи до нови нареждания на управляващите.Вчера, неделя, няколко дузина души са хвърляли камъни по джамии и магазини, собственост на мюсюлмани. Мъж пък е бил пребит в град Чилау, в който преобладава повече християнско население. До побоя се е стигнало след спор, който започнал във Facebook.Властите съобщават, че са арестували автора на поста в социалната мрежа. Става въпрос за 38-годишен мъж с име Абдул Хамид Мохамед Хасмар. Той написал в профила си в мрежата \"1 day u will cry\" (\"някой ден ще плачете\"), което е възприето от местните като заплаха за насилие.По-късно снощи и рано сутринта днес органите на реда са задържали група от мъже в област Курунегала, за които се твърди, че са атакували търговски обекти, собственост на мюсюлмани, пише Reuters, позовавайки се на собствени източници в полицията.Говорителят на полицията Сумит Атапату е заявил, че хората в предимно будистката провинция са поискали задържаните да бъдат освободени.\"За да се контролира ситуацията, през нощта е бил наложен полицейски час\", допълни шефът на полицията.По данни на Мюсюлманският съвет на Шри Ланка няколко джамии и домове на мюсюлмани са били обект на атака в района. Не се посочват подробности.Това са най-големите нападения в страната, след , при които загинаха повече от 250 души.След случилото се мюсюлмански групи в страната разкриват, че са получавали многобройни заплахи и тормоз.Други хора в страната пък обвиняват правителството, че не е успяло да се справи и да предприеме действия срещу последователните предупреждения за опасност от подобни нападения.", "date": "2019.05.13", "title": "Шри Ланка блокира социалните мрежи заради нападения в джамии"}
{"url": "https://news.bg/world/bryuksel-kam-bukuresht-tarpenieto-ni-se-izcherpva.html", "text": "Европейската комисия ще \"задейства рамката за върховенството на закона без отлагане\" заради \"сериозни притеснения\" около състоянието на върховенството на закона в Румъния.Това става ясно от писмо на първия заместник-председател на Европейската комисия Франс Тимерманс до държавните и правителствени ръководители на страните членки на ЕС, а също и до двете камари на румънския парламент, цитирано от \"Политико\".Тимерманс предупреждава, че Комисията трябва да предприеме действия, ако правителството, президентът и парламентът на Румъния не направят бързо \"необходимите подобрения\" или \"предприемат още негативни стъпки\".Работната рамка за върховенството на закона на ЕС предвижда диалог за разрешаване на проблемите и избягване задействането на Член 7 от Договора на ЕС, припомня Тимерманс на Румъния, която в момента е ротационен председател на Съвета на ЕС. Процедурата съгласно Член 7 е известна като \"ядрения вариант\" на ЕС, тъй като може да доведе до налагане на политически санкции на страна членка - отмяна на правото на глас на санкционираната държава в евроинституциите.Писмото на Тимерманс е от петък, 10 май. Изпратено е ден след края на Коментирайки проблемите от около независимостта на съдебната система в Румъния, Тимерманс пише в писмото от 4 страници, че Брюксел е все по-обезпокоен след въвеждането на дисциплинарна система за налагане на наказания на магистрати и поемане на отговорност.В писмото се отбелязва, че новите правила за подаване на антикорупционен сигнал, приети от румънския парламент, \"водят до риск от създаване на ситуация, при която де факто престъпления, включително и за корупция, остават безнаказани\".", "date": "2019.05.13", "title": "Брюксел към Букурещ: Търпението ни се изчерпва"}
{"url": "https://news.bg/politics/ot-spasi-sofiya-iskat-ostavkata-na-zam-kmeta-irina-savina.html", "text": "От гражданското обединение \"Спаси София\" искат незабавна оставка на зам.-кмета по строителство на София Ирина Савина. Причината - ремонтите в центъра се проточват и през 2020 г., уточняват от \"Спаси София\".Поводът за настояването г-жа Савина да стане от зам.-кметския стол, е информация от почивните дни, че ремонтите в центъра на столицата ще продължат и през 2020 г., заради непредвидени смени по ВиК и топлопреносната мрежи.\"От години говорим за \", пишат от \"Спаси София.Според Гергин Борисов общината чак сега се сеща, че топлопреносната мрежа в зоната е с изчерпан експлоатационен ресурс. Още колко години ще са необходими на кмета Фандъкова и нейния екип, за да ремонтират няколко централни улици, недоумява той.От сдружението припомнят, че проектът за реконструкция на улиците \"Цар Иван Шишман\" и . Пет години по-късно от общината преосмислят, че има нужда от подмяна на подземните комуникации.От Спаси София определят случващото се като открита подигравка със софиянци. Освен тези улици, вече втора година продължава реконструкцията на възлова улица в центъра на столицата - \"Граф Игнатиев\", която стана повод за саркастични коментари в социалните мрежи.По думите на Борис Бонев от организацията: \"Това е ясна демонстрация на некомпетентно и безотговорно поведение на ръководството на София. Основната функция на г-жа Савина, която от 13 години е зам.-кмет, е да организира и координира подготовката и изпълнението на проекти с европейско финансиране - задача, с която очевидно не се справя\".Той запита реторично какво би станало, ако ремонтът на централната зона беше завършил в срок (3-ти март) и сега трябваше да бъде прекопаван за полагане на подземни комуникации.Според активистите, случващото се може да е опит общината да спести на фирмата изпълнител на ремонта солените глоби за забавяне, които вече трябваше да търпи.Ремонтът на центъра на София е финансиран от европейските фондове, подготовката за него започна през 2014 г. Той трябваше да приключи за 5 месеца, но се бави над година. Същевременно качеството на строителството и проектантските решения са повод за скандали.Фирмата дължи по над 200 000 лв. за всеки ден забавяне извън крайния срок, който е изтекъл, допълват от \"Спаси София\".", "date": "2019.05.13", "title": "От \"Спаси София\" искат оставката на зам.-кмета Ирина Савина"}
{"url": "https://news.bg/int-politics/shvetsiya-podnovyava-razsledvaneto-za-iznasilvane-sreshtu-asandzh-iska-ekstradiraneto-mu.html", "text": "Прокуратурата в Швеция реши да възобнови разследването за изнасилване срещу основателя на WikiLeaks Джулиан Асандж, съобщават световните осведомителни агенции.Ева-Мари Персон, водещият прокурор по казуса, обяви решението пред медиите, като допълни, че ще поискат от Великобритания екстрадирането му в Швеция.Персон скоро ще поиска задържане на Асандж чрез европейска заповед за арест. Тя добави, че тъй като Асандж е осъден в Обединеното кралство и е изправен пред екстрадиция в САЩ, британските власти могат да вземат решение искането на коя страна за екстрадиция е с приоритет в случай на конфликт между шведската заповед за арест и искането за екстрадиция от страна на САЩ. По-късно стана ясно, че решението може да бъде взето от британския вътрешен министър. Това става, докато САЩ се опитват да го екстрадират по обвинения за проникване в правителствен компютър, кражба на класифицирана информация и разпространението ѝ чрез WikiLeaks.Шведската прокуратура започна разследване за сексуално насилие срещу Асандж през август 2010 г., а през 2012 г. Обединеното кралство постанови, че трябва да бъде екстрадиран в Швеция, за да бъде разпитан. Той е обвинен в изнасилване и сексуално посегателство.Асандж последователно отрича обвиненията, като през юни 2012 г. потърси и получи политическо убежище в посолството на Еквадор в Лондон, именно за да избегне екстрадиция в Швеция, а оттам и в САЩ.Шведската прокуратура преустанови разследването срещу Асандж през август 2015 г., изтъквайки, че не биха могли да се занимават с казуса, докато той се намира в еквадорското посолство.Една от жените, които обвиняват Асандж за изнасилване в Швеция, е поискала разследването да бъде възобновено след извеждането на Асандж от еквадорското посолство. Името ѝ не се разкрива.Американската прокуратура поиска екстрадицията на Асандж миналия месец, когато Еквадор преустанови убежището му, а  и насилствено изведен от посолството.Сега той се намира в строго охраняван затвор в Югоизточен Лондон. Той беше осъден от британски съд на 50 седмици затвор заради неизпълнение на условията на наложената му от съда парична гаранция. От своя страна главният редактор на WikiLeaks Кристин Храфнсън заяви, че възобновяването на шведското разследване за изнасилване ще даде възможност на Асандж да изчисти името си.", "date": "2019.05.13", "title": "Швеция подновява разследването за изнасилване срещу Асандж, иска екстрадирането му"}
{"url": "https://news.bg/world/dvata-referenduma-v-litva-za-konstitutsionni-promeni-se-provaliha.html", "text": "Провелите се в Литва два референдума за конституционни поправки се провалиха, информира \"Синхуа\".Гражданите на страната гласуваха на допитвания за двойно гражданство и намаляване на броя на депутатите.След преброяването на всички гласове в 1972-те избирателни секции, 52,58% от всички регистрирани са участвали на референдума за промени, които позволяват двойно гражданство, показват данни на Централната избирателна комисия.Макар че 71,78% са подкрепили двойно гражданство и 26,04% от тях са гласували против, референдумът се проваля, тъй като само 930 000 избиратели са гласували. Според местните закони необходимият праг за прокарване на конституционна поправка е повече от половината регистрирани избиратели или 1,24 милиона граждани да са гласували в подкрепа на предложението.Опозицията обяви, че ще пробват отново, тъй като управляващият Съюз на фермерите и зелените е дискредитирал референдума с неподготвеността си.Референдумът дали да се намали броят на депутатите от 141 до 121 също се провали, тъй като избирателната активност е под 50%. 47,25% са гласували на референдума, от които 73,7 на сто са подкрепили предложението, а 23,7% са го отхвърлили.Двата референдума в Литва, малка балтийска държава с население близо 3 милиона души, се проведоха в ", "date": "2019.05.13", "title": "Двата референдума в Литва за конституционни промени се провалиха"}
{"url": "https://news.bg/crime/balgariya-i-kazahstan-veche-mozhe-da-razmenyat-osadeni.html", "text": "Осъдени в България може да бъдат предавани на Казахстан и обратното. Това стана ясно след като правосъдният министър Данаил Кирилов и генералният прокурор на Казахстан Гизат Нурдаулетов подписаха Договор за трансфер на осъдени лица между Република България и Република Казахстан, съобщиха от Министерството на правосъдието.Според договора, хората, осъдени на затвор, могат да изтърпят наказанието в тяхната държава по произход. .Договорът посочва централните органи, условията и процедурите по трансфера. В него са определени и необходимите документи, съгласията на осъдилата и изпълняващата държава, както и на осъденото лице, както и въпроси за действието на договора.Според генералния прокурор на Казахстан Гизат Нурдаулетов българските правосъдни органи винаги могат да разчитат на пълно съдействие от тяхна страна.Подписаният Договор е изготвен в съответствие с установените международни стандарти за трансфер на осъдени лица и .Подписаният днес договор бе определен от Кирилов и Нурдаулетов като .След подписването на договора имаше среща между главния прокурор Сотир Цацаров и генералния прокурор на Република Казахстан Гизат Нурдаулетов. Предмет на разговор между двамата бяха .В момента между България и Казахстан са подписани и се прилагат сключените през 2014 г. Договор за правна помощ по наказателни дела и Договор за екстрадиция. Те създават условия за ефективно преследване и наказване на извършителите на престъпления.", "date": "2019.05.13", "title": "България и Казахстан вече може да разменят осъдени "}
{"url": "https://news.bg/education/nashi-uchenitsi-specheliha-otlichiya-ot-olimpiadi-v-portugaliya-i-rusiya.html", "text": "Български ученици спечелиха отличия от две олимпиади в Португалия и Русия, информира от МОН. Петър Жотев от Софийската математическа гимназия \"Паисий Хилендарски\", Красимир Масларов от Националната природо-математическа гимназия и Александър Проданов от Профилираната природо-математическа гимназия в Казанлък спечелиха сребърни медали на XVII-тата олимпиада по природни науки на Европейския съюз EUSO, която се проведе в Португалия.Бронзови медали са завоювали Виктор Гилин от Националната природо-математическа гимназия, Павел Николов от Математическа гимназия \"Акад. Кирил Попов\" в Пловдив и Васил Николов от Първа частна математическа гимназия в София.Олимпиадата е била в два кръга, а България е участвала с два отбора по трима ученици на възраст по-малка от 17 години, съгласно регламента на състезанието.Участниците са решавали екипно експериментални задачи с изследователски характер, свързани с качествата на корка като природен материал и използването на ресурсите на океана за добиване на енергия и за опазване на природата.Български ученици участват в EUSO за дванадесета поредна година.При друга олимпиада по химия в Санкт Петербург българският национален отбор по химия се представил успешно на 53-то издание на Международната Менделееевска олимпиада, като спечелили един златен и два сребърни медала.Златен медал получил Камен Петров, ученик от XII клас на НПМГ \"Акад. Л. Чакалов\", гр. София, а сребърните медали били за Дамян Францов от XI клас на СМГ \"Паисий Хилендарски\" - София, и Евгени Стателов от XII клас на ЕГ \"Пловдив\", гр. Пловдив. В отбора участвал още и Кристиян Вилхемов от XI клас НПМГ \"Акад. Л. Чакалов\", София.В олимпиадата се включили два теоретични и един практически кръг. В първият кръг участниците работили върху 8 задачи от различни области на химията. Във втория кръг са работили върху материал в 5 отделни области на химията, като за всяка област имало по 3 задачи. Третият , практическият кръг, представлявал синтез - обръщане конфигурацията алфа-аминокиселина и количественото й определяне чрез титриметрия. Максималната оценка, която участниците са могли да получат, е 230 точки.Участие в олимпиадата взели 150 младежи от 29 страни от Европа, Азия и Африка. В надпреварата за първи път се включили Австрия, Иран, Китай, Сирия, Словакия, Хърватия и Чехия.", "date": "2019.05.13", "title": "Наши ученици спечелиха отличия от олимпиади в Португалия и Русия"}
