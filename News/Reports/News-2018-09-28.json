{"url": "https://news.bg/world/lavrov-sasht-narushavat-rezolyutsii-na-oon-s-prisastvieto-si-v-siriya.html", "text": " Това заяви руският външен министър Сергей Лавров по време на 73-та сесия на Общото събрание на ООН. По думите му, Западът вече се е провалил в Ирак и Либия, а действията му в Сирия са незаконни. Те противоречат и на волята на народа. Лавров призова международната общност да помогне за това сирийските бежанци да се завърнат по домовете си, но без да се прибягва до двойни стандарти. Това е поредно негово изказване срещу САЩ, които дни по-рано порица заради практиката да налагат санкции. Изказването му бе по повод на стъпките към размразяване на отношениятамежду Северна Корея и САЩ. КНДР пое ангажимент за ядрено разоръжаване, но Лавров настоява за премахване на санкциите.Такива мерки Вашингтон наложи още на Иран, Венецуела и Русия. ", "date": "2018.09.28", "title": "Лавров: САЩ нарушават резолюции на ООН с присъствието си в Сирия "}
{"url": "https://news.bg/crime/hvanaha-piyan-shofyor-na-avtobus-predi-da-vozi-uchenitsi-ot-plovdiv.html", "text": "Хванаха пиян шофьор на автобус преди да вози ученици от Пловдив. В полицията е получено уведомление от ръководството на училище \"Симон Боливар\" за организирана днес екскурзия за учени от 5 до 7 клас.Във връзка с ангажимент на полицията към Регионалното управление на образованието, преди потеглянето на трите автобуса е направена проверка на документацията и техническата изправност на превозните средства.Шофьорите са тествани с дрегер за алкохол и при единият апаратът отчита показатели над допустимото.От фирмата превозвач е осигурен друг автобус с изряден шофьор.Припомняме, присъда за 8 месеца лишаване от свобода получи 48-годишния шофьор, който бе готов да подкара автобус с ученици в Златоград.На 1-ви юни, преди потегляне на автобуса за ученическа екскурзия, бе . Химическата експертиза показа, че мъжът е управлявал автобуса от Стара Загора до Златоград с 1,64 промила алкохол съдържание в кръвта.При друг случай на 10 юни, полицията във Варна арестува шофьор на автобус, превозващ ученици, който също бе употребил алкохол и наркотици.Във връзка с този случай стана ясно, че само по документи училищата осъществяват контрол върху автобусните фирми, с които децата отиват на екскурзии, коментираха тогава директора на Регионалното управление по образованието във Варна Венцеслава Генова и директора на училище \"Васил Априлов\" в града Албена Комитова.", "date": "2018.09.28", "title": "Хванаха пиян шофьор на автобус преди да вози ученици от Пловдив"}
{"url": "https://news.bg/int-politics/rusiya-i-kitay-se-dogovoriha-za-savmestno-izsledvane-na-lunata.html", "text": "Руската държавна корпорация \"Роскосмос\" обяви, че по време на заседание в Пекин делегациите на Русия и Китай са представили доклади за космическите деятелности на двете страни.Отбелязва се, че след заседанието е подписан протокол, съгласно който двете страни ще предприемат стъпки за сближаване на позициите в рамките на реализацията на съвместни проекти: създаване на ракети-носители и ракетни двигатели, проучване на Луната и далечния космос, дистанционното наблюдение на Земята, сателитна навигация, създаването на електронна компонентна база с космическо приложение, мобилна нискоорбитална комуникационна система, а също така мониторинг на космически отломки.По-рано американската компания SpaceX обяви първия в света частен пътнически полет около Луната.През април руският президент Владимир Путин обяви намерението на страната да работи активно за изпълнението на лунната програма.", "date": "2018.09.28", "title": "Русия и Китай се договориха за съвместно изследване на Луната"}
{"url": "https://news.bg/crime/otkriha-ogromno-kolichestvo-heroin-v-dva-tira-na-gkpp-kapitan-andreevo.html", "text": "Заловиха голямо количество хероин на граничен пункт \"Капитан Андреево\", съобщи БНР.Наркотикът е заловен в два ирански тира, които са спрени от митничари на влизане в България. Тежкотоварните автомобили са задържани при проверка.Досега са открити до 500 килограма хероин. Той е бил укрит в палети.Разследващите очакват да открият още количество наркотик.", "date": "2018.09.28", "title": "Откриха огромно количество хероин в два тира на ГКПП \"Капитан Андреево\""}
{"url": "https://news.bg/int-politics/pravoslavnata-tsarkva-na-rusiya-se-ozabi-na-vselenskiya-patriarh.html", "text": "Руската православна църква предупреждава, че ще прекъсне отношенията с Вселенския патриарх Вартоломей, който е глава на световната православна общност, ако предостави автокефалия на Украинската православна църква, съобщава \"Асошиейтед прес\".Предупреждението на православната църква на Русия идва след обещанието на Вселенския патриарх да даде зелена светлина за православната църква в Украйна да бъде автокефална, което означава самостоятелна и независима църква. Руската църква, която е най-голямата православна църква в света, остро се противопоставя на решението на Вселенската патриаршия.Църквата в Украйна беше свързана с Московската патриаршия в продължение на стотици години, въпреки че много енории се отделиха през последните две десетилетия, за да сформират схизматична църква. Призивите за независимост на украинската църква се засилиха, след като Русия анексира Крим от Украйна през 2014 г.Говорителят на Московската патриаршия Владимир Легойда предупреди, че това щяло да \"разруши евхарийстийното общение\" с Вселенската патриаршия, ако обяви църквата на Украйна за автокефална.", "date": "2018.09.28", "title": "Православната църква на Русия се озъби на Вселенския патриарх"}
{"url": "https://news.bg/society/gospodari-na-efira-izgoniha-reportera-varbanov.html", "text": "От предаването \"Господари на ефира\" обяснява в своя позиция, публикувана на официалната им страница, че  по време на разследване в склад за хранителни стоки.Използваните в медиите изрази като \"жестоко пребит\" и \"тежък побой\" са преувеличени, за което са заявили вчера и се надяват да не се омаловажава факта, че е имало физическо насилие, макар и не в такъв размер и да не се измести фокуса от 3-месечното им разследване за недобросъвестен търговец, създаващ опасност за здравето на хората.Въпреки това, осъзнавайки отговорността, която носят пред българското общество, считат за редно да оповестят, че заради съзнателен или не опит на репортера да подведе обществеността с действията си след приключване на репортажа излъчен в предаването, той е отстранен от екипа.\"В този момент повече от всякога ни се налага да бъдем безкомпромисни в ситуация като тази и независимо от това, че имаме дълга история с Димитър Върбанов и неговата професионална работа до момента, единственото възможно решение за нас е да се разделим с него. Търсенето и защитаването на истината е най-важната ценност, която \"Господари на ефира\" отстоява, това е в основата на всичко, което правим\", пишат продуцентите на предаването.В контекста на събитията, свързани с репортера Върбанов, Нова Броудкастинг Груп коментира, че е силно обезпокоена от погрешното внушение, което журналистът е създал и не приемат подобни методи, несъвместими с принципите на професионалната разследваща журналистика. Те се разграничава от случилото, се казва позиция на медията.Междувременно, съдът във Велико Търново освободи двамата мъже, арестувани в четвъртък и обвинени в нанасяне на лека телесна повреда на Димитър Върбанов, съобщи НоваТВ.По време на съдебното заседание са изгледани записите от охранителни камери в и пред склада. Именно те хвърлят нова светлина върху случилото се с Върбанов. Вижда се как трима души избутват Върбанов от помещението. Кадри от друга камера показват как репортерът пада на земята, но не се вижда дали е хвърлен или пада сам. Не се вижда и дали си е ударил главата, както първоначално разказа той. Върбанов остава известно време подпрян на лакът, след което ляга по гръб, а операторът го снима.Предвид кадрите, прокуратурата коментира, че ще обмислят дали и какви ще са обвиненията срещу мъжете от склада.Прокурори обмислят дали да обвинят Върбанов в престъпление срещу правосъдието.Припомняме, на 26 септември бе , като трима души са нападнали и били репортера на \"Господари на ефира\" Димитър Върбанов, докато е правил разследване.В тази връзка на 26-ти срещу 27-и септември вечерта, премиерът  над репортера и поиска спешно да му се докладва. Той коментира инцидента от .В тази връзка и на база съществуващата информация, на 27-и септември  и се обяви за още адекватни мерки за защита на журналистите от насилие.Във връзка с инцидента,  за хранителни стоки във Велико Търново. Проверката им е приключила с няколко наказателни постановления. Сред нарушенията е констатирано, че в склада има продукти с изтекъл срок за годност. Тези продукти са спрени от реализация. Установени са и други нарушения.", "date": "2018.09.28", "title": "\"Господари на ефира\" изгониха репортера Върбанов"}
{"url": "https://news.bg/int-politics/sasht-napredvat-sas-sazdavaneto-na-arabsko-nato-protiv-iran.html", "text": "Администрацията на президента на САЩ Доналд Тръмп продължава да прокарва плановете си за създаването на \"Арабско НАТО\", което би обединило американските партньори в Близкия изток в съюз против Иран, съобщава \"Асошиейтед прес\".Държавният секретар на САЩ Майк Помпео се срещна в Ню Йорк с външните министри на Бахрейн, Египет, Йордания, Кувейт, Оман, Катар, Саудитска Арабия и Обединените арабски емирства (ОАЕ), за да бъде ускорено реализирането на проекта.Държавният департамент уточни, че министрите са се договорили за необходимостта от изправяне срещу заплахите, идващи от Иран и са провели продуктивни дискусии за създаването на \"Стратегически алианс в Близкия изток\" за насърчаване на сигурността и стабилността в региона.Напредъкът по създаването на алианса е възпрепятстван от нeразрешения конфликт между Саудитска Арабия, Бахрейн, ОАЕ от една страна, и от друга Катар, който прекъсна членството си в Съвета за сътрудничество в Персийския залив.", "date": "2018.09.28", "title": "САЩ напредват със създаването на \"Арабско НАТО\" против Иран"}
{"url": "https://news.bg/world/trima-naragani-s-nozh-v-germaniya.html", "text": "Трима души са били наръгани с нож в югозападната част на Германия. Атаката е била извършена в Равенсбург, предадоха световните информационни агенции. Съобщава се, че тримата пострадали са в тежко състояние. По информация на полицията, нападателят е един и вече е задържан. Това е публикувано в профила в \"Туитър\". За момента не се съобщават повече подробности по случая. ", "date": "2018.09.28", "title": "Трима наръгани с нож в Германия "}
{"url": "https://news.bg/world/desetki-palestintsi-ubiti-pri-sblasatsi-v-gaza.html", "text": "Десетки палестинци бяха убити при вчерашните сблъсъци в Ивицата Газа. Те са били застреляни от израелската армия. Сред тях има и нпълнолетни лица . Съобщава се и за ранени, сред които също има деца. Данните са на здравното министерство на Газа, цитирани от \"Ааарец\". От армията са съобщили, че са били замеряни с камъни от протестиращите и са се защитавали. Подобни сблъсъци са почти ежедневие в тези територии за последните месеци. Тъй като жителите на Газа започнаха седмични гранични протести на 30 март, израелската армия уби 184 палестинци и рани хиляди. Снайперистът от Газа е убил един израелски войник.Израел твърди, че Хамас умишлено провокира насилие по протестите, обвинение, което Хамас отрича.", "date": "2018.09.28", "title": "Десетки палестинци убити при сблъсъци в Газа "}
{"url": "https://news.bg/politics/borisov-pred-oon-balgariya-postavi-zapadnite-balkani-v-tsentara-na-politikata-na-evropa.html", "text": "В Западните Балкани бе постигнат забележителен напредък по въпроси, за чието разрешаване досега бяха нужни десетилетия. В миналото регионът често е бил източник на конфликти, някои от които още не са заглъхнали. По време на своето председателство на Съвета на ЕС, България инициира процес, който постави Западните Балкани във фокуса на европейската политика. Това заяви българският министър-председател Бойко Борисов в изказването си по време на общия дебат в рамките на 73-ата сесия на Общото събрание на ООН в Ню Йорк.Основната тема на Общия политически дебат на ООН тази година е \"Глобално лидерство и споделени отговорности за мирни, справедливи и устойчиви общества\".Убедително свидетелство за напредъка на страните от Западните Балкани са подписаните неотдавна ключови договори между София и Скопие и между Атина и Скопие, подчерта Борисов.Той акцентира на предстоящия в Република Македония референдум с думите, че моментът е исторически, че сега или никога Македония трябва - да утвърди постигнатия безпрецедентен компромис със съседна Гърция. По думите му, допитването ще разчисти пътя на страната към европейската и евроатлантическата ѝ интеграция.Същевременно Борисов отчита, че това е нелек и дълъг път с висок залог. \"Не можем да оставим на политическата карта \"бели петна\" на държави със забавено развитие. Обстановката е твърде динамична и наситена с важни събития, които ще предопределят посоката на развитие на региона за много години напред, а с това в голяма степен и състоянието на ЕС\", категоричен бе българският премиер.По думите на Борисов всяка страна може да допринася за утвърждаването на мира, равнопоставеността и устойчивостта на нашите общества независимо дали е малка или голяма. В речта си премиерът направи преглед на международната обстановка.Той заяви, че миграцията е глобален феномен и точно затова изисква глобален отговор. Международната общност следва да насочи усилията си към основните причини за миграцията - политически, социално-икономически и природни.Премиерът коментира и нарастващия брой терористични актове по света. По думите му нерегламентираните миграционни потоци предоставят широки възможности за проникване в нашите страни и общества на бивши бойци от войната в Сирия, Ирак, Афганистан и др., включително на добре обучени членове на терористични организации като ИДИЛ и Ал-Кайда. \"Приоритетна задача е предприемането на мерки за предпазване на младите хора от радикализиране и въвличане в мрежите на терористични групи, както и неутрализирането на влиянието на лица и организации, проповядващи извършването на терористични актове\", каза Борисов.\"Нашето разбиране за глобално лидерство включва и икономическото овластяване на жените, като основна предпоставка за постигане на устойчиви общества и на фактическа равнопоставеност между половете\", подчерта в речта си Борисов.Той коментира и темата с продължаващия конфликт в Източна Украйна и с липсата на напредък по изпълнението на Минските споразумения. Той призова за удвояване на съвместните усилия за постигане на мир и стабилност в Украйна при зачитане на суверенитета и териториалната цялост на страната.Министър-председателят засегна и Близкоизточния мирен процес. Според него може да се достигне до окончателно споразумение, на базата на принципа на две държави, съжителстващи в мир и сигурност.По думите на премиера военните действия в Сирия продължават и водят до многобройни жертви сред гражданското население, както и до хиляди нови бежанци. \"България подкрепя усилията за предотвратяване на ескалацията на въоръжения конфликт и поддържаме продължаването на политическия диалог и на вътрешно-сирийските преговори\", каза още министър-председателят.По отношение на Либия страната ни поддържа Плана за действие на ООН и усилията на Мисията на Световната организация за подкрепа, каза Борисов.Всяка държава е поела ангажимент да се бори с наркотиците. \"България неслучайно беше съ-домакин на Срещата, тъй като вече е поела отговорност и е доказала с дела своята ангажираност с проблема. Моята страна може да служи за пример\", подчерта премиерът Борисов. Той разказа за заловени малко преди речта му два тира на ГКПП \"Капитан Андреево\" с огромно количество наркотици.Своята реч министър-председателят Борисов завърши с препратка към подвига на българските граждани, на Българската Православна Църква, на видни общественици и интелектуалци по времето на Втората световна война за спасяването на 50 000 български евреи от депортация в лагерите на смъртта.\"Историята за спасяването на българските евреи носи силно послание - хуманността и смелостта могат да победят силата и безразсъдството и да спасят човешки живот\", каза Борисов.", "date": "2018.09.28", "title": "Борисов пред ООН: България постави Западните Балкани в центъра на политиката на Европа"}
{"url": "https://news.bg/bulgaria/semeystva-ostavat-bez-dom-sled-pozhara-v-bozhurishte.html", "text": "Няколко семейства остават без дом след като снощи пламна блокът в Божурище, в който живеят. Унищожен е покривът на сградата. От 7 апартамента, три са негодни за живеене, предаде \"Нова\". Въпреки предложението на кмета да прекарат нощта в хотел, хората не са пожелали да оставят жилищата си, защото се страхуват от крадци. Осигурени са им обаче временни жилища. Припомняме, че сигнал за палежа без подаден след 22 часа вчера. При инцидента няма пострадали. Според съседи, възрастен мъж с психични отклонения може да е отговорен за пожара.Той заплашил, че ще се самозапали, а към момента на евакуацията никой не го е видял да напуска дома си.", "date": "2018.09.28", "title": "Семейства остават без дом след пожара в Божурище "}
{"url": "https://news.bg/int-politics/borisov-i-guterish-obsadiha-es-zapadnite-balkani-i-blizkiya-iztok.html", "text": "ЕС, Западните Балкани и Близкия изток. Това обсъдиха премиерът Бойко Борисов и генералният секретар на ООН Антонио Гутериш в Ню Йорк. Двамата разговаряха в рамките на 73-ата сесия на Общото събрание на ООН., заяви Борисов.Това съобщиха от правителствената пресслужба. Борисов посочи, че съвместните усилия на държавите от Балканите да насърчат инвестициите и свързаността в региона са насочени към подобряването на стандарта на живот на хората. \"\", обясни премиерът.България поставя особен акцент в областта на превенцията и противодействието на дискриминацията, расизма, ксенофобията, антисемитизма, престъпленията от омраза и всички други прояви на нетолерантност, каза още Борисов.Той сподели надеждата си и за скорошно разрешаване на конфликта в Близкия изток.", "date": "2018.09.28", "title": "Борисов и Гутериш обсъдиха ЕС, Западните Балкани и Близкия изток  "}
{"url": "https://news.bg/crime/broyat-glasopodavateli-v-balgariya-se-okazva-neproverim.html", "text": "Възможно е мащабна фалшификация да е извършвана на всички провеждани досега избори в България. Другият вариант е броят на хората в избирателните списъци да е перманентно неточен заради софтуерна грешка.За това съобщиха от инициативния комитет \"За Зелен Младост\" след заседание на делото, с което ИК \"За Зелен Младост\" обжалват отказ на Столичен общински съвет (СОС). От СОС не искат да признаят, че в подписката срещу презастрояването са се подписали над 10% от постоянно живеещите в \"Младост\". Ако това бъде признато, решението за провеждане на референдум може да стане задължително.Очаква се в 14-дневен срок да се представят писмено заключенията от двете страни, след което съдът ще излезе с окончателно решение.На делото в Софийския административен съд бяха разпитани вещите лица Даниела Събева и Борислав Радайски. Те са изготвили съдебна експертиза, която проверява точния брой жители на район \"Младост\", положили валиден подпис под искането за провеждане на референдум.Според протокола на Районната избирателна комисия от вота на 14 ноември 2016 г. 87 829 души са били с избирателни права и постоянен адрес в \"Младост\". Според ГД \"ГРАО\" 28 дни по-късно е имало 94 176 души с избирателни права и постоянен адрес в района. Към тази дата е приключило събирането на подписката. Съдът имаше за цел да установи дали са необходими 8 783 или над 9417 валидни подписа, за да бъде референдумът задължителен. Основен мотив на СОС да го отхвърли е позоваването на протокола от ГРАО, според който за по-малко от месец в района са се появили нови 6347 души с постоянен адрес и избирателни права и признаването на по-малко от 9400 валидни подписа.Според адвокат Радан Кънев, който защитава правото на жителите на района да гласуват на референдума, е нереалистично броя на постоянните жители на столичния район \"Младост\" да е нараснал значително за толкова кратък срок.\"Абсолютно нереалистично е за 20 работни дни общинската администрация дневно да е обработвала средно по над 300 заявления за смяна на постоянен адрес. Всичко това се извършва на едно гише, но в същото време е свързано и със смяна на лични документи. Съвсем логично е, че едно от числата е невярно \", категоричен е Кънев.В отговор на въпрос дали експертите са успели да проверят какъв е бил броят на избирателите към 12 декември 2016 г., те отговориха, че им е било \"обяснено, че според изискванията на закона цялата информация се изтрива след 6 месеца и нищо не се съхранява\".Кънев разясни, че промените в Закона за защита на личните данни все още не са приети.\"Има два варианта. Увеличението с над 6300 човека за 28 дни или е грешка на системата или фалшификация, но в никакъв случай достоверна информация\", категоричен е юристът.С подобна грешка се засяга истинността на много важни документи. Оказва се, че говорим и за данни, които не могат да се верифицират. Тук проблемът е много по-широк и засяга не само референдума в \"Младост\", а всички избори в България, при които може да е извършвана фалшификация или да е допускана подобна софтуерна грешка\", продължи с пледоарията си Кънев.Вещите лица са проверявали данните само на електронен носител, не и на хартиените подписки - системата е автоматизирана само отчасти. Тя показва грешни записи, които след това трябва ръчно да се проверяват. Програмата е генерирала много по-голямо количество некоректни записи, част от които впоследствие се оказали верни, признаха експерти.Радан Кънев поиска допълнителни доказателства, за да се оспори твърдението, че няколкохилядното увеличение на жителите няма как да се провери за заден период. Точно това бе оспорено от представителят на Столичен общински съвет.Съдът отхвърли исканията за събиране на още доказателства и постанови 14-дневен срок за писмено представяне на заключенията от двете страни, след което ще излезе с окончателно решение.", "date": "2018.09.28", "title": "Броят гласоподаватели в България се оказва непроверим "}
{"url": "https://news.bg/bulgaria/kam-edinstvo-prizova-natsiyata-rumen-radev.html", "text": "На единението на нацията акцентира в речта си президента Румен Радев. Такъв призив отправи той към сънародниците си. Той предупреди, че това е дълъг и труден процес и ще срещне противници. Разколът е стогодишен и няма да приключи днес или утре, убеден е той. Това припомни държавният глава. каза още той. ", "date": "2018.09.28", "title": "Към единство призова нацията Румен Радев"}
{"url": "https://news.bg/health/nov-shef-v-bolnitsata-v-dobrich.html", "text": "Избраха нов директор на директорския борд на Многопрофилната болница в Добрич, съобщи БНР.Областната многопрофилна болница в Добрич продължава да е в тежко състояние поради недостиг на кадри и финансови средства. Новият председател на борда на директорите е предложената от Министерството на здравеопазването Милена Гюрова-Гунчева. Тя беше избрана само с един глас \"против\" от страна на Община Добрич.Мотивът е, че нейното назначаването ѝ струва на здравното заведение годишно с около 30 000 лв. за заплати и осигуровки.Според председателя на Здравната комисия към Общинския съвет д-р Явор Милушев не са ясни причините за назначаването на нов човек на Борда на директорите на болницата в Добрич.\"Досегашният представител на министерството не получаваше заплата от ИНБАЛ, новото назначение, председателят на Съвета на директорите на болницата ще получава в размер заедно с осигуровките приблизително около 30 000 лева\", заяви Милушев.Директорът на болницата д-р Светозар Байчев заяви, че тепърва ще се правят икономическите разчети по отношение на заплатата на новия председател на Борда на директорите.В самата болница са необходими 60 000 лева за закупуването на два апарата - за реанимация и анестезиология, скенерът не работи, а Здравната каса е спряла финансирането по пет клинични пътеки.Над 20% от работещите в здравното заведение са пенсионери.Лечебницата се нуждае от 30 лекари и 50 медицински сестри, за да не се стигне до затваряне на отделения.Болницата се нуждае от пари за поддръжка на апаратурата. От месец и скенерът не работи.От Здравната каса спряха пет от клиничните пътеки, като по този начин само за два месеца здравното заведение търпи загуби от близо 7600 лева.", "date": "2018.09.28", "title": "Нов шеф в болницата в Добрич"}
{"url": "https://news.bg/tourism/6-919-493-chuzhdi-turisti-sa-doshli-u-nas-za-parvite-8-mesetsa-na-2018-g.html", "text": "5,9% повече туристи са посетили България през първите осем месеца на 2018 г. в сравнение със същия период за 2017 г. Броят на чуждестранните туристи от януари до август т.г. е 6 919 493 души, съобщиха от Министерството на туризма, позовавайки се на последните данни на Националния статистически институт (НСИ).През юни, юли и август туристическите посещения на чужденци у нас са 4 483 099. Увеличението е от 3,3 % в сравнение с периода юни-август 2017 г. Само през август тази година 1 654 126 чуждестранни туристи са избрали дестинация България, като отчетения ръст е от 2,8%.Данните оправдават нашите очаквания за устойчив ръст на туризма. Изключително важно е чуждите туристи да остават доволни и да се връщат отново в България. Статистиката е и потвърждение на факта, че страната ни се утвърждава на международния пазар като конкурентна и разпознаваема дестинация за четири сезона, предлагаща качествен продукт, коментира министърът на туризма Николина Ангелкова.Класацията за входящ туризъм за осемте месеца на 2018 г. се оглавява от Румъния с 991 853 визити и 28,4 % увеличение спрямо същия период на 2017 година. Втора позиция заема Гърция със 765 647 посещения, а на трето място се нарежда Германия, откъдето са дошли 640 424 туристи. През месеците юни-август отново в Топ 3 се нареждат Румъния, Германия и Гърция.Значителни ръстове се отбелязват на повечето от пазарите, включени в топ 50 на класацията, в сравнение с първите 8 месеца на 2017 г.Гостите от Великобритания са с 16,4% повече, от Украйна - 25,6 % увеличение, от Чехия се отбелязва 11,6 на сто ръст. От САЩ нарастването на туристите е с 12,1 на сто, а от Испания и Норвегия чуждестранните посещения нарастват съответно с 20,7% и 32%.", "date": "2018.09.28", "title": "6 919 493 чужди туристи са дошли у нас за първите 8 месеца на 2018 г."}
{"url": "https://news.bg/world/50-mln-akaunta-vav-feysbuk-podlozheni-na-hakerska-ataka.html", "text": "Близо 50 млн. акаунта във \"Фейсбук\" са били подложени на хакерска атака. Това е било установено по-рано тази седмица, предаде CNN. На 90 млн. потребители се е наложило да излязат и да влязат отново в профилите си. Съобщава се, че хакерите са използвали опцията \"View as\", за да влязат в профилите. За момента не е ясно дали са били извършвани злонамерени действия чрез тях. Атаката обаче е била спряна, а съответната опция - временно изключена. Вече е известно кои са и от къде са действали хакерите. Предприети са били съответните действия. Това е пореден пробив със сигурността за компанията за последните години. Съоснователят на \"Фейсбук\" Марк Зукърбърг е признавал по-рано, че битката с хакерите е вечна. ", "date": "2018.09.28", "title": "50 млн. акаунта във \"Фейсбук\" подложени на хакерска атака "}
{"url": "https://news.bg/world/erdogan-i-merkel-dogovoriha-chetiristranna-sreshta-s-makron-i-putin-za-siriya.html", "text": "Канцлерът на Германия Ангела Меркел заяви, че планира среща на върха с лидерите на Турция, Русия и Франция през октомври, на която ще обсъдят ситуацията в Сирия, информират АФП и \"Дейли сабах\".\"\", каза Меркел пред журналисти след разговори с турския президент Реджеп Ердоган, който е на тридневно посещение в Германия.\"Възнамеряваме да проведем срещата през месец октомври\", добави тя.", "date": "2018.09.28", "title": "Ердоган и Меркел договориха четиристранна среща с Макрон и Путин за Сирия"}
{"url": "https://news.bg/politics/neno-dimov-s-edna-duma-promenya-situatsiyata-na-vitosha.html", "text": "Министърът на околната среда и водите Нено Димов и вицепремиерът Валери Симеонов, председателят на Столичния общински съвет - СОС Елен Герджиков и представители на спортното министерство инспектираха състоянието на Драгалевския лифт и съоръженията на Витоша по покана на \"Витоша ски\".Представителите на институциите се качиха на първата отсечка, след което инспектираха и други съоръжения, спрени заради амортизация, провериха как столичани се возят на лифт строен преди повече от половин век. След Драгалевския лифт инспекцията продължи до хижа \"Алеко\" и неработещият \"Романски\" лифт, съобщаваПромяна трябва в действащия план за управление на Природен парк \"Витоша\", където \"забранено\" трябва да се смени с \"разрешено\" строителството и подмяната в тези трасета, обясни Димов и допълни, че за тази зима няма да стане.Промяна на плана, вероятно и на закона, така че съоръженията да бъдат подменени и софиянци да имат възможност да се възползват от красотите на Витоша, добави Симеонов.Димов коментира, че се очаква всеки момент искане за промяна на закона и плана и доклад, който да се внесе в МОСВ от Столична община или Министерство на спорта.Нужно е неговото министерско одобрение, както и за всички предложения за нови съоръжения, а самите предложения ще преминат през всички оценки, предвидени от екологичното законодателство на България.Според \"Витоша ски\", твърденият, че Витоша е занемарена, за да има туристи в Боровец и Банско, са смешни. Фирмата е готова да инвестира между 50 и 70 милиона евро и са готови да започнат процедура веднага, след промените в плана за управление и закона.Припомняме, вицепремиерът Симеонов обясни, че . \"Трябва да отпаднат всички абсурдни клаузи в законите, вкарани от псевдозелените в България, по-специално - групата около Тома Белев\", посочи той.. \"Установено е, че в момента сградите имат забележки, които обаче не са тежки. Собствениците знаят за какво става дума\", обясниха в средата на септември от Столична община.Фандъкова да се качи на служебния автомобил и отиде до Княжево. \"Нямаме концесионери в парк \"Витоша\", имаме собственици на лифтове и на влекови съоръжения\", коментира тогава Тома Белев.На 13 септември, . \"Промяната на сега действащия план ще даде възможност да се подменят лифтовете и влековете и разрухата на Витоша да спре ... ако не, то ще се наредите в кохортите на зелените кресливи НПО-та, които блокират и задушават Витоша\", заявява тогава председателят на групата \"Патриоти за София - ВМРО и АТАКА\" в СОС.В края на август, тт \"Витоша ски\" обясниха, че искат , защото приетият закон за горите изисквал стъпките на лифтовете и влековете да бъдат изключени от горския фонд, а действащият план за управление в режим забранявал това.В началото на годината . Тогава от \"Политическа група 5\" поискаха лифтовете на Витоша отново да се върнат под шапката на общината.Също тогава, \"Витоша ски\" се съгласи с критики на ДСБ и Зелените за туризма във Витоша. Компанията изрази  за туризма във Витоша. Все пак те обясниха, че липсата на реализация на проекта е заради това, че той е блокиран в съда от зелени неправителствени организации.Вече над , коментираха в своя позиция през януари ДСБ, \"Да, България\" и \"Зелените\".СДС поискаха  за управление \"Витоша\" за периода 2015-2024 г., но при стриктно спазване на законите и регламентите, касаещи планинския туризъм и опазване на природната среда.", "date": "2018.09.28", "title": "Нено Димов с една дума променя ситуацията на Витоша"}
{"url": "https://news.bg/world/v-berlin-zakopchaha-siriets-planiral-himicheska-ataka-v-izrael.html", "text": "Германските власти са арестували 21-годишен сириец в Берлин през миналата седмица, който планирал заговор за извършването на химическа атака в Израел, съобщиха от германската полиция, цитирани от израелските медии.Сириецът, за когото се смята, че е пристигнал в Либия с фалшив паспорт и преди е бил арестуван за кражба, е набирал терористи за ДАЕШ (\"Ислямска държава\").Уточнява се , че германското разузнаване е получило сведение от чужда служба за заподозрения и е предало информацията на местните власти, които са започнали да подслушват телефона му. Полицията заяви, че той също така е бил издирван за нападение по време на ареста му.Новината за ареста идва два дни след като двама души бяха арестувани в Копенхаген и им бяха повдигнати обвинения, че са снабдявали ДАЕШ с безпилотни самолети, които терористите са използвали за извършване на атаки.Двамата бяха арестувани, след като полицията и датските специални служби извършиха спецакции в Копенхаген.", "date": "2018.09.28", "title": "В Берлин закопчаха сириец, планирал химическа атака в Израел"}
{"url": "https://news.bg/crime/moldovtsi-razbili-bankomata-v-stara-zagora.html", "text": "\"Молдовци са разбили банкомата в Стара Загора.\" Това потвърди пред БНР министърът на вътрешните работи Младен Маринов в Нова Загора при откриването на реновирана сграда.Според Маринов открадната сума вероятно е над 50 хиляди лева, тъй като банкоматът е бил зареден преди два дни с около 100 хиляди лева.Маринов подчерта, че полицаите много бързо са задържали тримата молдовски граждани.По думите му сумата, която е задигната е възстановена почти напълно.Припомняме, че . Тогава са задържани 22-годишен молдовец и 25-годишният му съучастник за общо е 215 хил. лв.От крупната сума възстановени са само 88 хил. лв., останалите пари липсват.Маринов тогава коментира случая като заяви, че двамата мъже са имали отношение към опита за ", "date": "2018.09.28", "title": "Молдовци разбили банкомата в Стара Загора"}
{"url": "https://news.bg/world/erdogan-pred-merkel-v-germaniya-ima-hilyadi-teroristi-ot-pkk-i-stotitsi-gyulenisti-dayte-ni-gi.html", "text": "Президентът на Турция Реджеп Ердоган призова Берлин да екстрадира стотици поддръжници на проповедника Фетхуллах Гюлен от Германия, информират \"Ройтерс\" и \"Дейли сабах\".Ердоган направи коментара по време на съвместна пресконференция с германския канцлер Ангела Меркел. Турският лидер е на тридневна визита в европейската държава. Той желае подобряване на отношенията с най-голямата икономика в Европа и осигуряване на инвестиции.Той също призова Германия да определи мрежата на Гюлен за терористична организация.Има хиляди терористи от Кюрдската работническа партия (ПКК) и стотици поддръжници на \"Гюленистката терористична организация\" в Германия. Турция очаква да бъдат екстрадирани, обяви той.Меркел отбеляза, че Германия гледа много сериозно на доказателствата на Турция за организацията на Гюлен и търси заподозрени гюленисти, които са издирвани от Турция. Тя допълни, че Германия се нуждае от повече доказателства, за да обяви организацията за терористична.По темата за борбата срещу тероризма Ердоган изтъкна, че Турция очаква по-тясно сътрудничество с Германия срещу всички терористични групировки, включително Кюрдската работническа партия (ПКК) и гюленистите, които са обвинявани от Анкара за опита за преврат в Турция през 2016 г.Естествено право е на Турция да иска екстрадирането на бившия главен редактор на турския вестник \"Джумхуриет\" Чан Дюндар, каза още Ердоган. Дюндар е осъден на пет години и 10 месеца затвор за шпионаж.\"\", смята Ердоган.Той също призова Германия да покаже уважение към правосъдната система на Турция, имайки предвид критики на Берлин във връзка с арестувани германски граждани в турската държава, които са обвинени в тероризъм.Междувременно турско-германски журналист от Avrupa Postasi, носещ тениска с искане да се освободят задържаните в Турция журналисти, беше изведен от охраната по време на пресконференцията.", "date": "2018.09.28", "title": "Ердоган пред Меркел: В Германия има хиляди терористи от ПКК и стотици гюленисти, дайте ни ги"}
{"url": "https://news.bg/crime/deloto-sreshtu-borshosh-otnovo-ne-tragna.html", "text": "Отсъствие на адвокати отложи отново делото срещу бившия шеф на НДК Мирослав Боршош.Така за пореден път разпоредителното заседание на тръгна и съдът го отложи за ноември месец.Бившият изпълнителен директор на НДК Мирослав Боршош и Валентин Кръстев са обвинени в нецелево разходване на средства и в умишлена безстопанственост, от която са последвали щети за НДК.И двамата се явиха днес в съда, но без адвокатите си.Другата причина, поради която съдът отложи днешното съдебно заседание е, че подсъдимият Кръстев не е получил навреме обвинителния акт.От прокуратурата се съгласиха, че са налице предпоставки да не се даде ход на делото, поради отсъствието на адвокатите на двамата обвиняеми.Съдът насрочи следващото съдебно заседание за 12 ноември от 13:30 ч.Припомняме,  изпълнителен директор на НДК в края на юни 2017 г. от вицепремиера Лиляна Павлова, но няколко дни по-късно Окончателното отстраняване на Боршош се случи едва след като  за нецелесъобразно изразходване на средства.", "date": "2018.09.28", "title": "Делото срещу Боршош отново не тръгна"}
{"url": "https://news.bg/crime/mvr-sofiya-izdirva-45-godishna-zhena.html", "text": "Столичната полиция издирва 45-годишната Антоанета Димитрова. Жената е напуснала дома си в ж.к. \"Младост 1\" на 25 септември е в неизвестност до сега.Антоанета Димитрова е висока около 165 см, с дълга до раменете светло-кестенява коса и светло кафяви очи. Била е облечена с черно дълго палто, сини дънкови панталони и обута с кафяви обувки.Умоляват се всички, който имат информация за издирваната, да се обадят на тел.112, 982 87 60, 982 87 31 или в най близкото районно управление на МВР.", "date": "2018.09.28", "title": "МВР-София издирва 45-годишна жена"}
{"url": "https://news.bg/health/18-stanaha-zhertvite-ot-katastrofata-kray-svoge.html", "text": "Жертвите от катастрофата край Своге станаха 18 след като почина още една жена от ранените, потвърдиха от \"Пирогов\". Повече от месец лекарите се бореха за живота на пострадалата.Припомняме, . Автобусът с екскурзианти излезе от пътя и се преобърна на асфалтова площадка под нивото на пътното платно на изхода на града.Разследването на фаталното произшествие продължава. Към момента единственият обвиняем е шофьорът на автобуса, който е на свобода под гаранция.В подкрепа на шофьора и с искане за справедлив процес са се подписали няколко стотин души. След инцидента от фирмата, която бе правила ремонт, преасфалтираха пътния участък. Излязоха съобщения за недоброто състояние на пътя.", "date": "2018.09.28", "title": "18 станаха жертвите от катастрофата край Своге "}
{"url": "https://news.bg/disasters/za-prav-pat-chovek-zarazen-s-hepatit-e-otkrivan-dosega-samo-pri-plahove.html", "text": "56-годишен мъж от Хонконг е първият човек в света, заразен с хепатит Е, който досега е откриван само при плъховете, съобщават световните информационни агенции.Изследователи изтъкват, че остава неясно по какъв начин мъжът се е заразил с вируса, но кофи за боклук пред жилището му гъмжали от плъхове.Досега не е имало доказателства, че този щам на вируса може да бъде предаван на хората.Човешката версия на хепатит Е обикновено се разпространява чрез замърсена питейна вода.Лекарите са открили случая, след като тестовете на човека са показали абнормна чернодробна функция след чернодробна трансплантация.По-нататъшни тестове са показали, че той е носил щам на хепатит, \"силно различаващ се\" от щама, който засяга хората, изтъкнаха изследователи от Университета в Хонконг.\"Ние предполагаме, че замърсяването на храната с инфектирани фекалии на плъхове в хранителното снабдяване е възможно\", изтъкват учените в доклад.Заразеният мъж се възстановява.Симптомите на човешкия щам на хепатит Е включват жълтеница и понякога умора, треска, гадене, повръщане и болки в корема.Повечето хора ще преодолеят вируса, въпреки че за някои, като тези с имунна недостатъчност или бременни жени, той може да се окаже фатален.Често заболяванията се разпространяват от животни на хора. Повече от 60% от възникващите инфекциозни заболявания произхождат от животни.Продължителният период на горещо и влажно време е предизвикало ескалиране на проблемите с гризачите в Хонконг.", "date": "2018.09.28", "title": "За пръв път човек заразен с хепатит Е, откриван досега само при плъхове"}
{"url": "https://news.bg/society/ekoorganizatsii-ne-iskat-promeni-v-planove-i-zakoni-a-remont-na-vitosha.html", "text": "Нужен е ремонт и пълна подмяна на лифтове в Природен парк \"Витоша\", няма нужда от промяна в плана за управление или в други закони. След Пирин започва нова кампания - за застрояване на най-стария природен парк на Балканите, коментират коалицията от неправителствени организации и граждански групи \"За да остане природа в България\".Те подчертават, както през последните 10 години, че лифтовете в Природен парк \"Витоша\" спокойно могат да бъдат модернизирани и подменени, без да има нужда да се променят закони.Действащият план за управление на Природен парк \"Витоша\" забранява изключване на горски територии с цел ново строителство, но Законът за горите, с поправка отпреди 6 години, след протестите от Орлов мост, позволява модернизиране или подмяна на лифтовете без изключване от горските територии.Организациите цитират и текст на закона: Коалицията от неправителствени организации доплва, че \"собственикът на по-голямата част от съоръженията на Витоша, на практика е същият като концесионера в Национален парк \"Пирин\" и е свързан с най-голямата изцяло българска банка, упражнява натиск върху институциите за падане на забраната за строителство в Природен парк \"Витоша\".\"Там той планира трикратно увеличаване на съществуващите съоръжения, което е свързано с изсичане на гори и бетониране. Планът беше блокиран от Министерство на околната среда и водите през 2009 г., поради което собственикът на съоръженията възприе друга тактика - лобистки натиск за поправки в Закона за горите, приети през юни 2012 г. Няколкодневното блокиране на Орлов мост тогава не позволи това да се случи и поправките отпаднаха след президентско вето върху закона и решение на тогавашния премиер Бойко Борисов\", обясняват те.\"След като и този опит не успя - поредният тактически ход беше да се използва приятелски настроена към \"Витоша ски\" фирма за изпълнител на проект за актуализация на плана за управление на Природен парк \"Витоша\", коментират организациите.\"Фирмата \"Пролес ООД\", автор и на проблемния план за управление на Национален парк \"Пирин\", разработи проект, който предвижда възможността да се строи в рамките на 40% от територията на Природен парк \"Витоша\", допълват те.Витоша е уникален обект от световен мащаб - малко са столиците по света, чиито жители могат да се радват на дива природна среда до самия град. София е единствената, която може да покаже мечки, вълци, диви кози на половин час от центъра на града. И всичко това - защото Природен парк \"Витоша\" е създаден от прозорливи политици и управленци през 1934 година - първият парк на Балканския полуостров. От тогава паркът е опазван и развиван, коментират екоорганизациите.\"Българските граждани са успели да опазят дивата природа до столицата в продължение на 84 години. И ще продължат да го правят независимо от лобисткия натиск на офшорни фирми, свързани с български олигарси и техните очевидно обслужващи политици-еднодневки\", допълват от коалицията \"За да остане природа в България\".", "date": "2018.09.28", "title": "Екоорганизации не искат промени в планове и закони, а ремонт на Витоша"}
{"url": "https://news.bg/crime/tir-i-dve-koli-se-udariha-na-am-trakiya.html", "text": "Тир и две коли се удариха на автомагистрала \"Тракия\", съобщи Нова телевизия. Тежка катастрофа е предизвикала километрично задръстване на магистралата. Инцидентът е станал на 90-ия километър в посока София.Все още няма информация за жертви и пострадали.Тежкотоварният автомобил е блокирал напълно активната и изпреварващата лента на аутобана.Движението се извършва само в аварийната лента. ", "date": "2018.09.28", "title": "Тир и две коли се удариха на АМ \"Тракия\""}
{"url": "https://news.bg/society/alarmiraha-za-biskviti-s-iztekal-srok-na-godnost-v-tri-stolichni-uchilishta.html", "text": "Родители сигнализираха директора на столичното 39-то училище, че на децата им са били раздавани бисквити, които обаче се оказали с два етикета, съобщиха от Нова телевизия. След като ги разлепили се оказало, че всъщност срокът на безплатните закуски е изтекъл в началото на септември.Агенцията по храните вече е направила проверка.Общо поръчаните бисквити били 400 пакета, а фирмата, която отговаря за стола в 39-то училище, обслужва още две училища в София. Оттам са сигнализирали за същия проблем.За сега няма коментар от фирмата.", "date": "2018.09.28", "title": "Алармираха за бисквити с изтекъл срок на годност в три столични училища"}
{"url": "https://news.bg/world/v-daniya-blokirat-mostove-i-feriboti-kam-germaniya-i-shvetsiya.html", "text": "Полицейска хайка е затворила мостовете до и от най-големия и най-населен остров в Дания - Зийланд, където се намира столицанта Копенхаген, съобщиха местните власти, цитирани от световните осведомителни агенции.Местни медии посочват, че полицията е предприела голяма операция за издирването на трима души, извършили \"опасно престъпление\", като те се придвижвали с черно Volvo V90 с шведски регистрационен номер ZBP 546. Шведски медии отбелязват, цитирайки неназован полицейски източник, че става въпрос за отвличане. \"Бях служител на датската полиция в продължение на 41 години и никога не съм бил свидетел на подобна операция\", коментира бившият шеф на датското разузнаване Ханс Йорген Бонихсен. Мостът Great Belt в Дания е бил напълно затворен, докато фериботи и влакове също са спрени.Отцепването на остров Зийланд е предизвикало големи задръствания.Местна телевизия твърди обаче, че полицията не очаква операцията да продължи дълго.Полицията в столицата Копенхаген написа в \"Туитър\", че мостът Йоресунд, който свързва Дания с Швеция, ще бъде отворен. Жп гарата в Копенхаген също ще бъде отворена.", "date": "2018.09.28", "title": "В Дания блокират мостове и фериботи към Германия и Швеция"}
{"url": "https://news.bg/education/valchev-se-pritesni-ot-tsenata-na-uchebnitsite-za-gimnazistite.html", "text": "И на мен ми се струват високи част от цените на учебниците. Това призна министърът на образованието и науката Красимир Вълчев пред журналисти в Пловдив.В коментар за високата цена на учебниците, конкретно - учебниците за 9 клас, министърът обясни, че за тази година те са нови заради новите учебни програми.\"Възложил съм на служители да направят пълно пазарно проучване. Докладват ми че това са цени само на някои от издателствата. Нормално е да има по-високи цени, но не до такава степен\", каза Вълчев и поясни, че има повишение на цената на труда и това е вероятният мотив за по-скъпите цени.Следващата седмица ще анализираме, ще проговорим възможностите и защо се е стигнало до тук и ще проговорим възможностите за намаляване на цените, каза министърът за предстоящата среща с издателствата.По думите му министерството не е предвидило да финансира закупуване на учебници, които да предостави безплатно на учениците и на училищата.Последните години с бюджета правим редица крачки за по-добро финансиране на системата. С един бюджет не можем да изпълним всички добри намерения и тази година.С бюджета, който сега ще подготвим за следващата година, ще имаме увеличение от над 400 млн. лева на разходите за образование. Голяма част от него ще бъде за финансиране на заплатите на учителите. Ще финансираме дейности по интереси - над 25 млн. лева. Разширили сме редица други дейности в системата, обясни образователният министър.\"Надявам се в следващите години да можем да покриваме част от разходите. Преди 10 дни отпуснахме 7 млн. лева за училищата, които нямат шкафчета. Оборудваме училищата с wi fi (свободен интернет) и други неща, които предполагат въвеждане на електронно обучение\", допълни министър Вълчев.", "date": "2018.09.28", "title": "Вълчев се притесни от цената на учебниците за гимназистите"}
{"url": "https://news.bg/regions/ek-sanktsionira-balgariya-zaradi-boykota-na-stopani-sreshtu-veterinari.html", "text": "Във връзка с бойкота на ветеринари да ликвидират огнището на чума по дребните преживни животни в Болярово и продължаващото разпространение на заболяването, Европейската комисия предприема нови санкции срещу България, съобщават от БАБХ.Изготвен е проект за изменение на действащо решение, според което ще бъде увеличена територията с наложените рестрикции.Вместо 7 погранични общини, санкциите ще обхванат целите Бургаска, Ямболска и Хасковска области.Според новите ограничения ще бъде забранено излизането на животни и добитата от тях продукция извън упоменатите области. Проекторешението ще мине на писмена процедура и се очаква да бъде публикувано от ЕК следващата седмица.БАБХ коментира, че нееднократно са алармирали за опасността за нови рестрикции, след като стопаните на стадото в Болярово Ана Петрова и съпругът й Тодор, заедно с техни съмишленици, повече от два месеца възпрепятстват ветеринарните власти да унищожат огнището на заразата във фермата в Болярово, където са открити положителни проби за чума по дребните преживни животни. Междувременно 11 животни умират, като според стопаните, причината е преяждане.След проведената  официалните ветеринарни лекари от Областната дирекция по безопастност на храните извършват аутопсия на една от умрелите овце.Съгласно протокола за аутопсия, животното няма типичната находка за прехранване с концентриран фураж. Констатирано е, че той е само 10% от търбушното съдържание. Липсват и други признаци за прехранване със зърно.На 18 септември вземането на кръвни проби е възпрепятствано от страна на стопаните, а наличието на антитела за чума по дребните преживни животни не може да бъде констатирано на база аутопсия. Припомняме, БАБХ обясни, че п в референтната за ЕС лаборатория в Монпелие, Франция. Огнището влезе  и в системата на Международната организация за болести по животните.На 18 септември,  за блокираната ферма в Болярово.От агенцията изпратиха писмо до главния прокурор Сотир Цацаров във връзка с организираното  в Болярово.През юли, лидерът на БСП Корнелия Нинова опроверга вътрешния министър Валентин Радев, че . Нинова недоумява и . Корнелия Нинова иска и оставката на Румен Порожанов. Тя не приема .На брифинг вътрешният министър Валентин Радев обяви, че с министър Порожанов ще отидат в Народното събрание, .По думите на Радев поведението на някои политически сили застрашава националната сигурност. Порожанов и шефът на . Експертите са категорични, че към момента две са огнищата на чума в страната - стадото на баба Дора в Шарково и едно в Болярово., именно заради напрежението в обществото, но общините със зараза от чума бяха поставени под строг контрол.Премиерът . Нейни депутати завели Нинова при чумата да погали козичката. Много умилително, завидях ви и аз исках да отида, обясни Борисов.Според  риск е нямало, а те изразяват съпричастност към стопаните и стояха пред входа на стопанството с ясната мисъл, че няма да допуснат органите да вземат втори проби.", "date": "2018.09.28", "title": "ЕК санкционира България заради бойкота на стопани срещу ветеринари"}
{"url": "https://news.bg/disasters/video-pokazva-moshtna-valna-tsunami-pomela-ostrov-v-indoneziya.html", "text": "Агенцията по геофизика на Индонезия потвърди, че днешното земетресение на остров Сулавеси е предизвикало цунами, съобщават АП и \"Ройтерс\".Изявлението идва, след като в интернет се появи видео на огромна вълна цунами, помитаща крайбрежието на град Палу на острова.Вълни цунами с размер до два метра са ударили Палу и още един град след земетресението, но според местните власти водите са се отдръпнали. Засега няма данни за жертви, но цунамито е отнесло къщи и няколко семейства се водят за изчезнали. По-рано земетресение с магнитуд 7,5 по скалата на Рихтер удари край крайбрежието на остров Сулавеси. Първоначално беше издадено предупреждение за цунами от метеорологичната агенция на страната, но впоследствие то беше отменено.Това беше второто земетресение в района в днешния ден, като първото беше с магнитуд от 6 по Рихтер, при което е загинал един човек и най-малко 10 са били ранени.", "date": "2018.09.28", "title": "Видео показва мощна вълна цунами, помела остров в Индонезия"}
{"url": "https://news.bg/energy/bulgargaz-poluchi-svoite-13-89-uvelichenie.html", "text": "Комисията за енергийно и водно регулиране - КЕВР, взе решение за исканата от \"Булгаргаз\" ЕАД цена на газа за IV-то тримесечие на 2018 г.Тя е с 13,89 % по-висока от досегашната цена за ІІІ-то тримесечие на 2018 г., но поради запазване размера на съпътстващите такси за достъп, пренос, разпределение и снабдяване с природен газ, повишението на цената за крайните битови и стопански клиенти - ползватели на природен газ, ще бъде под 8%.Близо 14-те процента се определят въз основа на анализ на икономическата обосновка в заявлението на \"Булгаргаз\" ЕАД, отчитане на настъпилата промяна в ценообразуващите фактори и след направени изчисления, съгласно прилагания ценови модел, се посочва в окончателното решение на КЕВР.Регулаторът отчита действащия договор между \"Булгаргаз\" ЕАД и \"Газпром Експорт\" и прилага изцяло залегналата в него методика, съгласно която се вземат предвид промените на цената на петрола и на алтернативните на природния газ горива на световните пазари през последните 9 месеца, калоричността на природния газ, както и измененията в курса на щатския долар спрямо лева.Правомощията на регулатора са единствено да установи дали заявлението на обществения доставчик \"Булгаргаз\" ЕАД отговаря на изискванията на Наредба № 2 за определяне цените на природния газ и на договора за доставка между двете дружества.В Решението на КЕВР утвърдената цена на природния газ за четвъртото тримесечие на 2018 г., на която \"Булгаргаз\" ЕАД продава природен газ на крайните снабдители и на клиенти, присъединени към газопреносната мрежа, е в размер на 456,65 лв./1000 нм3 или 43,28 лв./MWh (без акциз и ДДС).Цената включва компонента за услугата \"обществена доставка\" в размер на 6,17 лв./1000 нм3. В цената е включена и компонентата \"задължение към обществото\" от 1,40 лв./1000 нм3, която покрива разходите на \"Булгаргаз\" ЕАД за съхранение на количества в газохранилището Чирен в изпълнение на задължения по Плана за действие при извънредни ситуации.В предлаганата цена не са включени цени за достъп и пренос през газопреносната мрежа и клиентите следва да ги заплащат на крайните снабдители по реда на методиката за определяне на цени за достъп и пренос на природен газ през газопреносните мрежи, собственост на \"Булгартрансгаз\" ЕАД.", "date": "2018.09.28", "title": "\"Булгаргаз\" получи своите 13,89% увеличение "}
{"url": "https://news.bg/society/futbolna-vrata-padna-varhu-13-godishno-momche-v-pazardzhik.html", "text": "Футболна врата падна върху 13-годишно момче на игрище в Пазарджик, съобщи Дарик. Той е прието в изключително тежко състояние в интензивното отделение на Областната болница.Детето е пострадало на спортно игрище, намиращо се близо до бул. \"Мария Луиза\" в града. Не е известно как се е стигнало до злополучното падане на тежката врата.От болницата съобщават, че момчето е с тежка черепно-мозъчна травма, множество кръвоизливи, друга тежка травма на гръдния кош и белия дроб. След направени консултации станало ясно, че не може да се оперира.От няколко дни пострадалото момче е на командно дишане. Лекарите продължават да се борят за живота му.Заради инцидента шефа на Областната дирекция на МВР Йордан Рогачев е разпоредил проверки на спортни и детски площадки. ", "date": "2018.09.28", "title": "Футболна врата падна върху 13-годишно момче в Пазарджик "}
{"url": "https://news.bg/world/52-ot-britantsite-podkrepyat-ostavane-v-es.html", "text": "52% от британците срещу 48 на сто биха гласували за оставане в ЕС при втори референдум, разкрива социологическо изследване, цитирано от \"Ройтерс\".Агенцията отбелязва, че резултатът показва малка промяна в нагласите в британското общество от вота през 2016 г.Данните се основават на последните шест социологически проучвания на големи агенции между 21 август и 10 септември.Лондон и Брюксел бързат да договорят споразумение, след като предложенията на премиера Тереза Мей са критикувани от ЕС и евроскептиците в партията й. Тя изключва вероятността за провеждане на втори референдум. Но Лейбъристката партия е открита за втори референдум.", "date": "2018.09.28", "title": "52% от британците подкрепят оставане в ЕС"}
{"url": "https://news.bg/economics/vasil-velev-klyuchovi-sektori-sa-bez-kadri.html", "text": "С внос на човешки ресурси и с мобилизиране на вътрешните ресурси, като реформа в образованието и повишаване привлекателността на професиите - така може да се реши проблемът на дефицита на пазара на труда според АИКБ.Идеите представи председателят на Асоциацията на индустриалния капитал в България (АИКБ) Васил Велев на пресконференция на тема \"Професии с дефицит на кадри - мерки и решения за повишаване на привлекателността\".Велев посочи, че България е сравнително развита индустриална страна с индустрия, която дава 24.4% дял в брутната добавена стойност при среден за Европейския съюз - 19.4%.Направления като машиностроене, електротехника и електроника, обединени в мехатроника като направление за интелигентна специализация в стратегията, се развиват много динамично, похвали се шефът на АИКБ. Той добави, че за миналата година износът е бил за над 13 милиарда лева в сектор мехатроника, а пък 55 милиарда е бил общият износ.Велев изрази съжаление, че има един дисбаланс на пазара на труда и то в сектори, които имат значителен дял в брутната добавена стойност и хранят България, българите и бюджета.От АИКБ поставят като основна цел решаването на проблема с недостига на кадри в дефицитните професии освен чрез внос на човешки ресурси и чрез мобилизиране на вътрешните ресурси, като реформа в образованието и повишаване на привлекателността на професиите, които са с дефицит на пазара на труда.Ако не се вземат спешни мерки, то скоро ключови сектори в българската икономика се очаква да останат без кадри, изрази съжаление Васил Велев.", "date": "2018.09.28", "title": "Васил Велев: Ключови сектори са без кадри"}
{"url": "https://news.bg/crime/za-sedmitsa-hvanaha-662-vodachi-da-govoryat-po-telefon-dokato-shofirat.html", "text": "Европейската организация на службите на пътна полиция - TISPOL хвана 662 водачи да говорят по телефон докато шофират.В хода на акцията у нас са проверени 24 807 автомобила и 29 340 души.Най-много нарушения за говорене по телефон зад волана са регистрирани в София- 80, Велико Търново - 60 и Бургас - 53.От 17 до 23 септември на територията на всички държави членки на ЕС бе извършен контрол за неправомерно използване на мобилни телефони от водачите на МПС.При предишна полицейска операция на TISPOL, проведена от 14 до 20 февруари 2018 г., са проверени 17 616 автомобила и 20 272 души.Тогава са установени 565 случая на аналогични нарушения.", "date": "2018.09.28", "title": "За седмица хванаха 662 водачи да говорят по телефон, докато шофират"}
{"url": "https://news.bg/crime/prokuraturata-iska-postoyanen-arest-za-obvineniya-v-chetvornoto-ubiystvo-v-kaspichan.html", "text": "Постоянен арест за обвинения в четворното убийство поискаха от Шуменската окръжна прокуратура. Искането бе внесено в Шуменския окръжен съд, съобщиха от прокуратурата.63-годишният Петър П. е обвиняем за четворното убийство на семейство в Каспичан, което бе разкрито на 26 септември. Жертвите на умишленото убийство са 81-годишният Георги В., 70-годишната му съпруга Гуля В., 48-годишната им дъщеря им Славка и 46-годишният им син Веселин. Обвиняемият Петър е син на брата на убития Георги и първи братовчед на неговите син и дъщеря.На обвиняемия Петър П. е повдигнато обвинение за предумишлено убийство на повече от едно лице по особено мъчителен начин и с особена жестокост. По това обвинение може да получи затвор от 15 до 20 години, доживотен затвор или доживотен затвор без замяна.Мотивът на магистратите е, че 63-годишният Петър П. е вероятният извършител на умишленото убийство на четири лица и има опасност да се укрие.Окръжната прокуратура в Шумен е назначила съдебномедицинска експертиза на 63-годишния обвиняем. Оръжието на престъплението - брадва с 35-сантиметрова дръжка, с която той е нанесъл смъртоносни порезни и посечни рани на убитите, е иззета от къщата. Петър е обитавал втория етаж, а убитото семейство живеело на първия етаж.Обвиненият в квалифицираното умишлено убийство е осъждан в Смолян за опит за убийство. Присъдата му е била условна и вече е реабилитиран за това престъпление, извършено още през 1989 г.", "date": "2018.09.28", "title": "Прокуратурата иска постоянен арест за обвинения в четворното убийство в Каспичан"}
{"url": "https://news.bg/int-politics/sasht-ostavat-v-siriya-dotogava-dokogato-i-iran-e-tam.html", "text": "САЩ ще останат в Сирия дотогава, докогато противникът им Иран поддържа присъствието си в страната, но ролята на САЩ няма да включва непременно войски. Това обяви специалният представител на САЩ в Сирия Джеймс Джефри, цитиран от \"Франс прес\".Джефри е разяснил неотдавнашни коментари на високопоставени официални лица, които изглежда са намеквали, че войските на САЩ ще останат за неопределено време в Сирия, за да се противопоставят на Иран.Такава цел би променила драстично американската мисия в Сирия, която първо беше възложена от предишния американски президент Барак Обама, който постави целта за разгрома на терористичната групировка ДАЕШ (\"Ислямска държава\"), която също разглежда Иран като враг.Запитан дали президентът Доналд Тръмп е направил американското изтегляне зависимо от отстраняването на иранските сили, Джефри заяви пред журналисти в кулоарите на Общото събрание на ООН: \"Президентът ни иска в Сирия, докато това и другите условия бъдат изпълнени. Под \"ние\" не се разбира непременно американски войници на терен.\"\"Има много начини, по които можем да бъдем на място. Ние със сигурност сме на терен дипломатически\", допълни представителят на САЩ, добавяйки, че никоя от опциите не е дефинитивна.\"Войските на терен имат сегашната мисия за трайното разгромяване на ДАЕШ\", заяви той.САЩ имат около 2000 военнослужещи в Сирия, като основно обучават и съветват както кюрдските сили, така и сирийските араби, които се противопоставят на сирийския президент Башар ал Асад.Съветникът по въпросите на националната сигурност на Тръмп - Джон Болтън, който е дългогодишен \"ястреб\" по отношение на Иран, изтъкна в понеделник за Сирия: \"Няма да напускаме дотогава, докогато иранските войски са извън границите на Иран.\"Иран, който е управляван от шиитски ислямски духовници, оказва пряка поддръжка на Асад, който е светски настроен и който произлиза от етническото малцинство на алеуитите, а го подпомага чрез шиитското ливанско радикално движение \"Хизбула\".Президентът на Иран Хасан Рохани, говорейки пред журналисти в сряда, заяви, че Техеран е в Сирия, за да победи ДАЕШ и ще остане толкова дълго, колкото желае сирийското правителство.Той отхвърли предупрежденията на администрацията на Тръмп, като постави под въпрос защо САЩ се включиха военно толкова далеч от вкъщи.Администрацията на Тръмп, която е близка с противниците на Иран - Саудитска Арабия и Израел, се оттегли от споразумението за ядрената програма на Иран и се зарече да се противопостави на влиянието на Техеран в Сирия, както и в Йемен и Ирак.", "date": "2018.09.28", "title": "САЩ остават в Сирия дотогава, докогато и Иран е там"}
{"url": "https://news.bg/politics/karakachanov-uveryava-che-nyama-lobizam-pri-iztrebitelite.html", "text": "Лобирам за едно- за българската армия и нейните бойни способности. Това заяви военният министър Красимир Каракачанов в отговор на въпрос на News.bg за срещите на заместникът му Атанас Запрянов, който е в Швеция, където има разговори и със SAAB.Шведската компания е кандидат да ни достави изтребители Грипен. Това, което е добре за армията, е добре и за България, убеден е министърът. Няма никакъв лобизъм, отсече Каракачанов. Нямало как да се приеме поканата на една компания, а да се откаже на друга.Лобизъм би бил подборът на компании, според него. Аз съм лобирал и ще лобирам за това българската армия и въоръжените ни сили да получат най-доброто възможно решение, смята Каракачанов.Той нямал идеологически скрупули или предпочитания. Който отговори на изискванията, заложени в проекта и даде най-добра оферта за изтребители, той ще спечели.В понеделник 12.00 часа е срокът за подаване на оферти. До средата на декември би трябвало да е ясен победителя, но военният министър се надява да има и подобрени оферти.Парламентът трябва да работи. Това коментира военният министър и лидер на ВМРО Красимир Каракачанов в НС за оттеглянето на Закона за местното самоуправление в името на кворума днес. Съвносител е заместникът му в партията Искрен Веселинов.Оттеглянето от дневния ред на проекта днес, не означавало оттеглянето му изобщо. Трябва да има диалог, не извиване на ръце, смята Каракачанов. Стига сме си играли на управляващи и опозиция, от това страдат обикновените хора, подчерта той.Това, което е добре за България, трябва да се подкрепя от всички, заяви още военният министър. Трябвало да се търси консенсус. Той обаче не знае дали е имало извиване на ръце и пазарлъци с ДПС.", "date": "2018.09.28", "title": "Каракачанов уверява, че няма лобизъм при изтребителите"}
{"url": "https://news.bg/world/es-investira-eur1-mlrd-v-superkompyutri-ot-svetovna-klasa.html", "text": "Европейският съюз ще инвестира 1 милиард евро в суперкомпютри от световна класа, съобщават от Европейската комисия.Съветът на министрите прие регулация за създаване на европейски високопроизводителни изчислителни технологии, които ще използват ресурсите на 25 страни членки за изграждане на инфраструктура от суперкомпютри и подкрепа на изследвания в сферата. Съюзът ще инвестира общо 1 милиард евро и допълнителни 400 милиона евро ще дойдат от частни партньори, докато от дългосрочния бюджет са планирани други 2,7 милиарда евро за финансиране на проекти.Програмата ще е базирана в Люксембург и ще започне през ноември, като ще продължи до края на 2026 г.ЕС цели закупуване на четири суперкомпютъра, които ще бъдат свързани със съществуващата национална инфраструктура, като публичните и частните потребители в цяла Европа ще могат да ги ползват в повече от 800 научни и промишлени области на приложение.Към днешна дата ангажимент за присъединяване към съвместното предприятие са поели следните европейски държави: Австрия, Белгия, България, Хърватия, Чешката република, Дания, Естония, Финландия, Франция, Германия, Гърция, Унгария, Ирландия, Италия, Латвия, Литва, Люксембург, Нидерландия, Норвегия, Полша, Португалия, Румъния, Словакия, Словения и Испания.", "date": "2018.09.28", "title": "ЕС  инвестира €1 млрд. в суперкомпютри от световна класа"}
{"url": "https://news.bg/economics/50-sa-nezaetite-rabotni-mesta-v-chetiri-sektora.html", "text": "По данни на Бюрото по труда в секторите машиностроене, електротехника, медицина и транспорт делът на заетите позиции е 50%, а свободните работните места са над 1 400.Данните представи заместник-министърът на труда и социалната политика Зорница Русинова на пресконференция на тема \"Професии с дефицит на кадри - мерки и решения за повишаване на привлекателността\".Заместник министър Русинова потвърди, че в четирите сектора недостигът на кадри е най-съществен. Най-големият интерес е в търсеното на електротехници и машиностроители.Тя изрази надежда да се разбере какви са причините за незапълването на работните места, за да се реши един от най-големите проблеми на пазара на труда, защото безработицата в момента е около 5.5%.Няма работодател, който да не се оплаква от липсата на работна ръка, изрази съжаление Русинова и добави, че целта на проучването е да се провери заплащането и привлекателността на професиите.Тя уточни, че професионалната ориентация трябва да започне в най-ранна детска възраст, а увеличаването на заплатите на учителите е един от стимулите, с които трябва да се подобри качеството на образование у нас.\"Влизайки в професионална гимназия са много важни практическите умения, които ще се научат от едно дете\", подчерта зам.-социалния министър.Русинова не пожела да направи съпоставка в едно машиностроително предприятие и IT технологиите, но по думите й за всяка една професия си има човек, който да я практикува спрямо качествата си.Внасянето на работна ръка винаги е бил един от начините, за да се разреши проблема с дефицита на кадри, но механизмът, който се търси, е по-доброто обвързване на образователната система в системата на средното и висше образование, подчерта Русинова.Предвиждат се 40 милиона лева от ОП \"Развитие на човешките ресурси\" за финансиране на българските работодатели, каза още тя и посочи, че трябва да се работи повече с дълготрайно безработните хора.Относно дефицита на медици и медицински сестри у нас, вицепрезидентът на КНСБ Иван Кокалов коментира в отговор на въпрос на News.bg, че едно драстично увеличение на заплатата на една медицинска сестра на 1 000 лв. и минимум 1 500 лв. за един лекар, би намалило емигрирането на млади специалисти от общинските болници в страната.Синдикалистът призова за драстично увеличение на заплатите, за да могат да се задържат младите специалисти у нас. Той изрази съжаление, че ниските доходи карат младите хора да търсят препитание в чужбина. Според Кокалов вносът работна ръка също не би решил проблема, защото доходите в другите страни са много по-високи отколкото в България.По отношение на новата здравна реформа, която предлагат от Министерството на здравеопазването, Кокалов отбеляза, че предлаганите нови модели в здравеопазването не са правилните, които да решат проблемите на хората, защото ако се прави реформа, то центърът на реформата трябва да бъдат пациентите, а не парите.", "date": "2018.09.28", "title": "50% са незаетите работни места в четири сектора"}
{"url": "https://news.bg/politics/do-4-mesetsa-izgrazhdat-elektronna-sistema-za-lekarstvata.html", "text": "Електронната система за недостиг на лекарствени продукти на пазара ще бъде изградена до 4 месеца. Това заяви в кулоарите на парламента председателят на здравната комисия Даниела Дариткова, след като окончателно бяха приети промените в Закона за лекарствените продукти в хуманната медицина.Системата ще се управлява от Изпълнителната агенция по лекарствата. Системата е свързана с всички, които са на лекарствения пазар, по думите на Дариткова. Всички търговци и болници трябва да подават информация до системата за лекарствените продукти, които са налични и които са продадени, каза тя.Така системата ще генерира количества, които ще се сравняват с необходимите за задоволяване на нуждите на българските граждани, увери шефката на здравната комисия. Ако се установи недостиг, ще се генерира забранителен списък за износ, който ще се изпраща на Агенция \"Митници\".С промените се създава правна възможност пациенти, които не са включени в клинични изпитания, да получат достъп до лечение, когато липсва терапевтична алтернатива и лекарственият продукт не е разрешен за употреба в друга държава, като тези лекарствени продукти няма да се заплащат с публични средства. Предлага се критериите и редът за извършване на лечение с лекарствен продукт за състрадателна употреба да се определят в наредба на министъра на здравеопазването.Със законопроекта се въвеждат мерки за наблюдение на лекарствените продукти, включени в Позитивния лекарствен списък, и за ограничаване на износа им при наличие на липса или недостиг на територията на страната.Предвижда се създаване на Експертен съвет към Изпълнителната агенция по лекарствата (ИАЛ), който да изготвя списък с лекарствени продукти, за които може да се ограничава износът. Списъкът ще се публикува на интернет страницата на агенцията и търговците на едро с лекарствени продукти ще са длъжни да подават уведомление преди извършване на планиран износ на тези лекарствени продукти.Преди изготвяне на списъка на лекарствените продукти, за които може да се ограничава износът, ИАЛ ще изготви списък на наблюдавани лекарствени продукти, съдържащ лекарствените продукти, за които през последните три месеца в Изпълнителната агенция по лекарствата са постъпили уведомления за планиран износ.Въвежда се задължение към притежателите на разрешение за употреба да поддържат резерв, в количества до 10 % за лекарствените продукти, изчислен въз основа на потреблението на съответните лекарствени продукти през последните шест месеца.Предвижда се анализът за установяване на липса и недостиг да се извършва при условия и по ред, определени в наредба на министъра на здравеопазването, по предложение на изпълнителния директор на Изпълнителната агенция по лекарствата.За проектите за здравна реформа, председателят на здравната комисия Даниела Дариткова заяви, че депутатите от комисията ще подкрепят реформа в полза на гражданите.Няма вариант за промяна на здравноосигурителния модел, към който Комисията по здравеопазване да има пристрастия, успокои тя. Дариткова поясни, че предложенията на здравния министър Кирил Ананиев са заради решение на законодателя от юни да се представи вариант на реформа.Изрично сме записали, че трябва да протече широко обществено обсъждане преди внасянето в Народното събрание на вариантите, каза още Даниела Дариткова. Все още предстоят редица дискусии. Идеята е да се намери вариант, който да усъвършенства здравно осигурителния модел.", "date": "2018.09.28", "title": "До 4 месеца изграждат електронна система за лекарствата"}
{"url": "https://news.bg/world/yapontsite-publikuvaha-snimki-ot-sondite-na-asteroid.html", "text": "Нови снимки, направени на повърхността на астероида Райгю, показват, че има скали и камъни. Може би не е изненада, но учените и инженерите от Японската агенция за космически изследвания (JAXA) са развълнувани от изображенията, информира АП.Снимките са изпратени на Земята от два подскачащи робота, които кацнаха на астероида на около 280 милиона километра от планетата ни.Агенцията публикува снимките на сайта си в четвъртък вечерта. Те показват скалистата повърхност от различни места.\"Не мога да намеря думи да изразя колко съм щастлив, че успяхме да осъществим мобилно изследване на повърхността на астероида\", обяви мениджърът на проекта Юичи Цуда.Отне повече от три години на космическия кораб Hayabusa2 да достигне астероида. Преди по-малко от седмица корабът успешно пусна на повърхността малка капсула с две сонди.През следващата седмица е планирано Hayabusa2 да пусне германско-френски модул с четири устройства за наблюдение. По-късно самият кораб ще се опита да кацне на астероида, за да събере проби и да ги върне на Земята за проучване.", "date": "2018.09.28", "title": "Японците публикуваха снимки от сондите на астероид"}
{"url": "https://news.bg/regions/badeshteto-na-sofiya-e-v-inovativnite-mladi-hora.html", "text": "Фандъкова : Иновативните млади хора са големият капитал на СофияИнвестициите в инфраструктура са инвестиции в днешния ден, а инвестициите в образование и иновации са инвестиции в бъдещето. Това каза кметът на София Йорданка Фандъкова при откриването на конференцията за IT -сектора. Вие тук сте част от онези хора, които изграждат бъдещето на този град. По един нов и специален начин вие сте част от учителите, които превръщат новите умения в нови възможности, а новите възможности са ново качество на живот. Аз вярвам че професионалистите и иновативните млади хора са големият капитал на София, каза още Фандъкова.Кметът на София припомни, че София е в топ 10 на световните градове по започване на стартъп и е притегателен център за все по-големи компании в IT-сектора. Само за 5 години софтуерният сектор бележи ръст от 120 процента и е най-бързоразвиващият се сектор, които създава нови високоплатени работни места.Кметът посочи, че често пъти администрацията е скептична към иновативните технологични подходи и в своята работа тя насърчава отварянето и към младите иновативни хора в столицата.В нашата работа на терен не всичко може да стане с бързината на дигиталния свят, но съм убедена, че с новите технологични решения все по-бързо успяваме да решаваме реални проблеми. Затова се радвам на всяка компания, която се включва в решаването на градските предизвикателства, посочи още Фандъкова.", "date": "2018.09.28", "title": "Бъдещето на София е в иновативните млади хора "}
{"url": "https://news.bg/crime/piyana-shofyorka-udari-6-koli-vav-varna.html", "text": "24-годишна пияна шофьорка блъсна с джипа си шест коли, паркирани на ул. \"Струга\" във Варна, съобщава Дарик.Щетите са нанесени на автомобили с варненска, плевенска и добричка регистрации. Колите са били спрени от двете страни на улицата.Джипът на шофьорката също е потрошен.При инцидента няма пострадали хора.Инцидентът станал около 00.30 ч. през нощта.", "date": "2018.09.28", "title": "Пияна шофьорка удари 6 коли във Варна"}
{"url": "https://news.bg/world/ne-tarsim-sblasak-s-es-uspokoyava-italiya.html", "text": "Вицепремиерът на Италия Луиджи ди Майо заяви, че правителството не се стреми към сблъсък с ЕС, информира АФП.Той направи коментара във връзка с решението на кабинета да се увеличат бюджетните разходи в противоречие с препоръките на Брюксел. Европейската комисия разкритикува действията на Рим.\"Сега започва диалогът с ЕС и с големите частни инвеститори, ние не се стремим към конфликт\", увери той пред журналисти.По-рано еврокомисарят по икономиката и финансите Пиер Московиси призова италианското правителство да спазва общите правила и да намали \"взривоопасния\" дълг.Според Ди Майо \"Италия иска да убеди еврокомисаря, че растежът ще позволи на страната да върне дълга си\". По думите му проектобюджетът съдържа 15 милиарда евро инвестиции. Той добави, че бюджетът за 2019 г. предвижда увеличаване на икономическия растеж.", "date": "2018.09.28", "title": "Не търсим сблъсък с ЕС, успокоява Италия"}
{"url": "https://news.bg/crime/manolova-sezira-ks-za-promenite-v-apk.html", "text": "Националният омбудсман Мая Манолова внася искане в Конституционния съд за тълкуване на разпоредби от Административнопроцесуалния кодекс (АПК), съобщиха от администрацията на омбудсмана.Манолова иска да се установи противоречат ли на Конституцията промените на АПК, с които се увеличават таксите в касационното производство, при подаване на частни жалби и при искане за отмяна на решения.Другите разпоредби, визирани в иска на Манолова, са за изключване на касационното обжалване в няколко закона - Закон за достъп до обществена информация, Закон за социално подпомагане и Закон за семейни помощи за деца.Според Манолова тези норми са в противоречие с Конституцията на Република България.Омбудсманът атакува увеличаването на таксите за граждани, които стават 14 пъти по-високи, а за организациите - 74 пъти. Според нея подобно увеличение на таксите е не само необоснована според доходите на гражданите, но и създава пречка за защита на основните права на гражданите, сред които е и правото на достъп до правосъдие.Според нея въвеждането на такса върху \"материалния интерес\", който в голяма част от административните производства е неясен и се определя трудно, отваря възможност за нееднакво прилагане на тази норма. Това също е в ущърб на достъпа до правосъдие на гражданите за защита на техни основни права, смята Манолова.В искането до Конституционния съд (КС) омбудсманът оспорва и промяната в Закона за достъп до обществена информация. Промяната гласи, че решенията на административните съдилища по жалби на граждани срещу решения за отказ за предоставяне на обществена информация не могат да се обжалват в касационния съд.Нормата е в ущърб на гражданите, тъй като въвежда едноистанционно съдебно производство за защита на техните основни права. Аналогично нарушение на конституционните принципи и норми е допуснато и с промяната в Закона за социално подпомагане и Закона за семейни помощи за деца, мотивира искането си Манолова.Според Манолова приетите промени в законите не дават баланс между достъпа до правосъдие и защита на основните права на гражданите, гарантирана от Конституцията.\"Разглеждането на спорове от касационната инстанция е дължима гаранция за запазването и зачитането на правата и свободите на гражданите. Те трябва да имат сигурността, че достъпът до правосъдие е гарантиран чрез различни способи, но ще бъде осигурен по непротиворечив начин\", аргументира се Манолова.", "date": "2018.09.28", "title": "Манолова сезира КС за промените в АПК "}
{"url": "https://news.bg/crime/zhilishten-blok-gorya-v-bozhurishte-nyama-raneni.html", "text": "Жилищен блок горя тази нощ в Божурище, предаде \"Нова\". Сигналът за пожара е подаден в 22:11 часа.Вследствие на пожара е паднал покривът на сградата. На място са били изпратени 4 пожарни автомобила.Няма данни за пострадали и загинали хора. Не са ясни и причините за пожара. По информация на БНТ не е ясно какво се случва с възрастен мъж, живеещ сам в един от апартаментите. Човекът е на възраст около 70 години и е с психични отклонения.Според живеещите в блока вчера той заплашил, че ще се самозапали, а към момента на евакуацията никой не го е видял да напуска дома си.На собствениците на обгорелите жилища е предложено настаняване в хотел, но голяма част от тях са останали пред сградата през нощта за да запазят имуществото си, тъй като нямали застраховка.  ", "date": "2018.09.28", "title": "Жилищен блок горя в Божурище, няма ранени "}
{"url": "https://news.bg/world/merkel-kategorichno-izklyuchi-koalitsiya-s-alternativa-za-germaniya.html", "text": "Канцлерът на Германия Ангела Меркел заяви, че нейната Християндемократическа партия не трябва да споделя властта с крайнодясната антимигрантска партия \"Алтернатива за Германия\", информира \"Ройтерс\".\"\", каза Меркел по време на обсъждане, след като високопоставен представител на партията в източната провинция Саксония отбеляза, че не трябва да се изключва коалиция с \"Алтернатива за Германия\" след местните избори през 2019 г.Решението на Меркел да отвори границите на страната за приемането на един милион мигранти през 2015 г. помогна за влизането на крайнодясната партия в парламента след миналогодишните федерални избори.На местните избори през следващата година в Саксония, Бранденбург и Тюрингия \"Алтернатива за Германия\" се очаква да получи широка подкрепа за сметка на консерваторите на Меркел и социалдемократите.Засилването на позициите на крайнодясната партия може да затрудни формирането на коалиционни правителства след изборите в Бавария и Хесен през следващия месец.Меркел призна, че мигрантската вълна през 2015 г. \"по някакъв начин\" раздели страната. Но тя настоява консервативният блок да е твърд по отношение на \"Алтернатива за Германия\" и политиците трябва да са ясни, че ксенофобията не може да се толерира.", "date": "2018.09.28", "title": "Меркел категорично изключи коалиция с „Алтернатива за Германия”"}
{"url": "https://news.bg/world/boris-dzhonsan-prizova-mey-da-se-otkazhe-ot-plana-si-za-brekzit.html", "text": "Бившият британски външен министър Борис Джонсън призова Тереза Мей да изостави плана си от \"Чекърс\" и да \"промени курса на преговорите за Брекзит\", пише \"Гардиън\".Според изданието Джонсън се опитва да привлече внимание преди конференцията на Консервативната партия.Джонсън, който признава, че алтернативният му подход вероятно се нуждае от удължаване на преходния период и след 2020 г., обвини Мей в \"доста слабо представяне\".Има колективен провал на правителството и рухване на волята на британските политици да изпълнят мандата на народа, пише той в статия за \"Дейли телеграф\".Според него в момента се смята, че Великобритания е в слаба позиция на преговорите за Брекзит. Джонсън е на мнение, че подходът на Мей в преговорите е белязан от \"неспокойствие\" и \"липса на убеденост\". Бившият министър вярва, че управлението на премиера е \"в хватката на фатална несигурност дали да се напусне митническият съюз\".В статията Джонсън не атакува пряко лидерството на Мей, но вероятно ще увеличи спекулациите, че бившият топ дипломат на Великобритания може да се противопостави на премиера преди приключването на преговорите.Джонсън предлага Великобритания да се стреми към сделка \"Супер Канада\", която ще включва регулаторните органи на ЕС и Обединеното кралство да гарантират съответствие на стандартите за стоките, нулеви мита или квоти за внос и износ, както и инвестиране в технологична поддръжка на митническия контрол.", "date": "2018.09.28", "title": "Борис Джонсън призова Мей да се откаже от плана си за Брекзит"}
{"url": "https://news.bg/entertainment/himichesko-zamarsyavane-mozhe-da-iztrebi-polovinata-kosatki-v-sveta-do-kraya-na-veka.html", "text": "Химически замърсители, забранени преди повече от 40 години, все още имат унищожителен ефект върху морския живот и могат да доведат до изчезването на половината популация на косатки в света преди края на века, съобщава Си Ен Ен.Ново проучване, публикувано в журнала Science, е установило, че за косатките има най-голям риск от полихлориран дифенил (PCB), който в миналото е бил широко използван като охлаждащa течност и в производството на безкорпусна копирна хартия. Химикалът е използван преди да бъде установено, че е високотоксичен и канцерогенен.Производството на PCB е забранено в САЩ през 1979 г. Химикалът е включен в международен договор от 2001 г., но все още се използва в много региони по света. До 2025 г. трябва окончателно да се прекрати употребата му. Попадането му в океаните представлява голям риск за морските бозайници като косатките. Тъй като химикалите не се разлагат напълно, те попадат в организма на косатките, които все повече консумират заразена риба. При бозайниците отравянето с PCB се предава и при малките от майките.Косатката е на върха на морската хранителна верига и следователно е най-засегната от този проблем през 50-80-годишната си продължителност на живот.Ситуацията с популацията на косатки е най-лоша в Бразилия, Гибралтар, североизточната част на Тихия океан и Британските острови, където рядко се наблюдават новородени косатки.Според Стокхолмската конвенция, под която са се подписали 152 държави, използването на PCB трябва да бъде прекратено до 2025 г.", "date": "2018.09.28", "title": "Химическо замърсяване може да изтреби половината косатки в света до края на века"}
{"url": "https://news.bg/crime/danachni-zapechataha-hotel-marinela.html", "text": "Хотел \"Маринела\" в София, собственост на бизнесмена Ветко Арабаджиев, е запечатан от данъчните. Това съобщи БНТ, позовавайки се на говорителят на НАП Росен Бъчваров.  Хотелът ще остане затворен за една седмица. Престоят на гостите, които вече са отседнали в хотела, няма да бъде нарушен.По информация на БНР санкцията е наложена заради данни, че част от фискалните апарати в хотела не са имали връзка с приходната агенция.Достъпът до хотела не е ограничен, но не се регистрират нови гости. Не са отменени и предварително планираните събития.От хотел \"Маринела\" обясняват, че санкцията е заради проверка, извършена на 4 септември, установила липсващо свидетелство за регистрация на Интегрирана автоматизирана система за управление на търговската дейност.На 17 септември липсващите документи са били предоставени на проверяващите.Припомняме, че вчера, 27 септември спецсъдът на Ветко и Маринела Арабаджиеви, обвинени за участие в организирана престъпна група за данъчни престъпления и пране на пари.Запорите са наложени като мярка за обезпечаване на предвидените наказания конфискации и глоби по повдигнатите им обвинения.На 11 септември съдът реши да остави в ареста за постоянно . На същото заседание, адвокат Илиян Василев,  заяви че Ветко и Маринела АрабаджиевиДвамата сеСлед това бяха  по подозрение, че са част от престъпната група по делото срещу Ветко и Маринела Арабаджиеви. След проверка в автомобила им са открити 500 хил. лева. Припомняме, в края на август месец присред които беше и синът ", "date": "2018.09.28", "title": "Данъчни запечатаха хотел \"Маринела\""}
{"url": "https://news.bg/world/sadyat-mask-za-izmama.html", "text": "Комисията по ценните книжа и борсите (SEC) на САЩ обяви, че Илън Мъск, изпълнителен директор на \"Тесла\", е подвел обществото със съобщението си в \"Туитър\" на 7 август, че обмисля да направи компанията частна с цена на акцията от 420 долара, съобщават местни медии.Комисията отбелязва, че съобщението на Мъск няма фактологична база, не е проверено и не е истина, че акционерите само трябва да гласуват, за да направят \"Тесла\" частна компания. Комисията предлага да се забрани на Мъск да заема позиция на директор на публична компания в бъдеще.Според SEC Мъск е изправен пред обвинения в измама, тъй като позицията е довела до объркване на пазара, където цената и акциите на \"Тесла\" са били повлияни за кратък период.Комисията реши да съди Мъск и \"Тесла\".Предприемачът нарече съдебния иск на комисията срещу него \"неоправдан\" и се защити, че винаги е действал \"в най-добрия интерес на истината, прозрачността и инвеститорите\".\"\", отбеляза Мъск.", "date": "2018.09.28", "title": "Съдят Мъск за измама"}
{"url": "https://news.bg/world/britanskite-sluzhbi-identifitsirali-treti-ruski-razuznavach-po-sluchaya-skripal.html", "text": "Британските тайни служби и звеното за борба с тероризма към полицията са установили самоличността на трети агент на руското военно разузнаване, който е свързан със случая \"Скрипал\", пише британският вестник \"Дейли телеграф\".Третият руски агент е провел разузнавателна мисия преди отравянето на Сергей и Юлия Скрипал в английския град Солсбъри през март тази година. Вярва се, че руският разузнавач на Главното разузнавателно управление е посетил Солбсъри, за да помогне за изготвянето на план за нападение преди двамата му колеги да вкарат химическото оръжие в Обединеното кралство.Установена е самоличността на третия разузнавач.Филип Инграм, бивш служител на разузнаването, коментира пред \"Дейли телеграф\", че почти със сигурност е извършена разузнавателна операция преди провеждането на атаката. Той смята, че са проучени ежедневието и навиците на Сергей Скрипал.По-рано тази седмица беше разкрито, че единият от заподозрените за нападението, Руслан Боширов, е руският разузнавач Анатолий Чепига, който лично е бил награден от Владимир Путин през 2014 г.", "date": "2018.09.28", "title": "Британските служби идентифицирали трети руски разузнавач по случая „Скрипал”"}
{"url": "https://news.bg/politics/donchev-izklyuchi-referendum-za-smyanata-na-chasa-predpolaga-che-ostavame-na-lyatno.html", "text": "\"Изключвам възможността за референдум, както се предвижда в други страни. Смятам, че е напълно възможно от догодина да останем на лятно часово време. Това заяви пред БНТ вицепремиерът Томислав Дончев. Според него първо трябва да се направят конкретни проучвания и анализи от експерти, но по-голямата част от хората желаят да се запази лятното часове време.Вицепремиерът коментира и отношенията между институциите като подчерта, че силно напрежение има, но не и война.\"Война между институциите означава, че едно ведомство се използва срещу друго\", категоричен е той.Дончев допълни, че без да влиза в ролята на съветник на президента смята, че той трябва да вкара повече усилия в работата на президентската институция.\"Понякога в политическите спорове се мисли повече за нашите и вашите и забравяме за обществото и обществения интерес.По отношение на електронния регистър за обществени поръчки Дончев отбеляза, че се работи по него и до една година хартиената кореспонденция между администрациите трябва да е в миналото.Според него това е част от пътя към електронното правителство.Вицепремиерът разясни също така, че се работи усилено и върху  след срива на Търговския регистър.", "date": "2018.09.28", "title": "Дончев изключи референдум за смяната на часа, предполага, че оставаме на лятно "}
{"url": "https://news.bg/world/iran-othvarli-nelepite-obvineniya-na-izrael.html", "text": "Иран отхвърли обвиненията на Израел, че притежава \"секретен ядрен склад\", пише \"Аарец\".Израелският премиер Бенямин Нетаняху разкри информацията в реч пред Общото събрание на ООН, по време на която остро нападна Ислямската република.Твърденията са \"безпочвени и нелепи\", отговори говорителят на външното министерство на Иран Бахрам Касеми, цитиран от местната агенция ISNA.Той добави, че единственият признат надзорен орган за ядрени обекти е Международната агенция за атомна енергия, която е потвърдила 12 пъти през последните три години, че ядрената програма на Иран е мирна.По време на речта си в Ню Йорк Нетаняху представи карти и снимки на секретния обект.Иранският външен министър Мохамед Джавад Зариф отхвърли презентацията на премиера на еврейската държава.\"Време е Израел да признае и открие незаконната си програма за ядрени оръжия пред международни инспектори\", отбеляза той и нарече презентацията на Нетаняху \"арт шоу\".", "date": "2018.09.28", "title": "Иран отхвърли нелепите обвинения на Израел"}
{"url": "https://news.bg/bulgaria/dps-spasi-rabotata-na-narodnoto-sabranie.html", "text": "ДПС спаси работата на Народното събрание.Законодателният орган беше близо да не събере нужния кворум за втори пореден ден.Днес в 09,00 часа сутринта 116 депутати се регистрираха. Още минимум петима депутати бяха необходими, за да стартира законотворческата дейност. Председателят на парламента Цвета Караянчева реши да направи втори опит след 15 минути.След първия опит депутатите от БСП дори не влязоха в зала. Опозицията от ДПС остана в пленарна зала и Караянчева в крайна сметка успя да събере кворум. 135 депутати се регистрираха.Според Рамадан Аталай една от причините за липсата на кворум вчера и днес е точката от дневния ред Закон за местното самоуправление. Проектът бил неприемлив за обществото. Той поиска да се отложи точката, за да влязат и социалистите в зала.Данаил Кирилов не се даде. Поиска да се отвори дебатът по законопроекта.Цветан Цветанов сподели, че не е очаквал, че проектът щял да предизвика такова недоволство.Национално сдружение на общините в България (НСОРБ) подкрепя проекта.За да има съгласие в събранието, ГЕРБ склониха да не се гледа законопроектът.Социалистът Красимир Янков също не иска да се гледа законопроектът. Той цитира вчерашното становище на ВАС за противоконституционността на текстовете.Припомняме, вчера парламентът не успя да събере нужния кворум след три неуспешни опита. Така законодателният орган не успя да си свърши задълженията.", "date": "2018.09.28", "title": "ДПС спаси работата на Народното събрание"}
{"url": "https://news.bg/world/rusiya-s-tayna-propagandna-kampaniya-za-torpilirane-na-referenduma-v-makedoniya.html", "text": "Русия провежда тайна пропагандна кампания за торпилиране на референдума в Македония през тази седмица, който може да открие пътя на малката балканска държава за присъединяване към НАТО и ЕС, предупреждават дипломати и анализатори, цитирани от \"Дейли телеграф\".От тази нощ агитацията за националното допитване е забранена. Македонците ще гласуват в неделя дали да сменят името на страната си на Северна Македония. Споразумението на Скопие с Атина има за цел да разреши 27-годишен дипломатически спор.Но Москва категорично се противопоставя на разширяването на НАТО на Балканите, тъй като разглежда региона като част от сферата си на влияние. Руснаците наводняват социалните мрежи в Македония с фалшиви профили, които призовават за бойкот на референдума, разкрива македонската Лаборатория за разследваща журналистика.Целта на руснаците е да намалят избирателната активност на допитването под 50%, което означава липса на легитимност.Социологическо проучване показва, че 57% от респондентите планират да гласуват, но много хора коментираха пред британския вестник по улиците на Скопие, че все още не са сигурни дали ще участват.Някои руски ботове се опитват да предизвикат търкания между славянското мнозинство и етническото албанско малцинство, което представлява около 25% от населението на Македония.Етническите албанци подкрепят споразумението, тъй като виждат членство в ЕС като единствения начин за справяне с бедността и дискриминацията, но сделката е дълбоко непопулярна сред някои македонци.Британското издание припомня, че през 2001 г. възникна въоръжен конфликт между албанците и македонците., коментира Хийтър Конли, директор на програма за Европа към Центъра за стратегически и международни изследвания във Вашингтон.Целта е да се създаде пълно объркване и да се направи така, че Западът да изглежда възможно най-упадъчен и нефункциониращ, добави тя.По-рано този месец британски представители предупредиха, че Москва може да се опита да се намеси на референдума чрез онлайн дезинформационна кампания.През миналия месец беше разпространена фалшива история, че американски войници са използвали муниции с обеднен уран по време на военни учения в Македония.Историята беше \"фалшива новина\", която имаше за цел да засегне доверието към НАТО и да подкопае референдума, подчерта Конли.", "date": "2018.09.28", "title": "Русия с тайна пропагандна кампания за торпилиране на референдума в Македония"}
{"url": "https://news.bg/politics/tsvetanov-i-siderov-ubezhdavat-dps-za-zakona-za-mestnata-vlast.html", "text": "Импровизиран коалиционен съвет си спретнаха в Народното събрание ГЕРБ и Патриотите.Лидерът на \"Атака\" Волен Сидеров обясни след разговора с Цветан Цветанов, че двамата обсъдили законодателната дейност. Заместник-председателят на ГЕРБ благодари на Сидеров.Предстои да се обсъди . Депутатите от ДПС ще бъдат убедени за спорните текстове. Именно заради притесненията им Иначе Цветанов посочи, че задръстванията в София спънали някои депутати да дойдат навреме на работа. Припомняме, че и днес Народното събрание започна работа след като събра кворум от второ преброяване. Двама законотворци на ГЕРБ са с болница и също не могли да дойдат. Цветанов увери, че управляващите искат разбирателство в парламента.", "date": "2018.09.28", "title": "Цветанов и Сидеров убеждават ДПС за Закона за местната власт"}
{"url": "https://news.bg/world/upravlyavashtite-v-italiya-nadviha-v-borbata-za-fiskalnite-tseli.html", "text": "Управляващите партии в Италия спечелиха битка срещу икономическия министър за необходимите ресурси да финансират скъпите си предизборни обещания, информира \"Политико\".Решението най-вероятно ще вбеси Брюксел и ще притесни пазарите.Вчера вечерта Движение \"Пет звезди\" и крайнодясната партия \"Лига\" принудиха технократа Джовани Триа да приеме бюджета за 2019 г. с дефицит 2,4% от БВП - много по-висок от поискания от икономическия министър дефицит от 1,6 на сто.Кабинетът, включително Триа, се подписаха под документа, който очертава рамката на бюджета за 2019 г. Проектобюджетът трябва да бъде представен на Брюксел до 15 октомври и на парламента в Рим до 20 октомври преди да бъде одобрен до края на годината.\"Днес Италия се промени, ние подготвихме бюджет за народа\", каза лидерът на \"Пет звезди\" Луиджи ди Майо след срещата на кабинета пред поддръжници и депутати, развяващи флагове пред сградата на правителството.\"Тези 2,4% са победа за италианските граждани. Този бюджет ще позволи на икономиката да расте и инвестициите да се увеличат\", добави той.2,4% е под изисквания от ЕС таван от 3%, но може да разтревожи Европейската комисия, тъй като Рим постепенно се отклонява от пътя на намаляване на дълга, който е около 130% от БВП - най-високият в еврозоната след Гърция.Италия се нуждае от голям бюджет, за да може управляващите партии да изпълнят предизборните си обещания, включително основен базов доход за безработните от минимум 780 евро на месец и намаляване на данъците върху доходите на около 1 милион работници.Ди Майо съобщи, че 10 милиарда евро ще бъдат отделени за плана за универсален базов доход, който е основен приоритет на партията. Той добави, че детайлите на бюджетния план все още са предмет на преговори. Обещанията на \"Пет звезди\", ако бъдат изпълнени, ще струват на Италия допълнителни 20 милиарда евро.", "date": "2018.09.28", "title": "Управляващите в Италия надвиха в борбата за фискалните цели"}
{"url": "https://news.bg/int-politics/trite-voenni-tehnologii-koito-rusiya-nikoga-nyama-da-prodade-v-chuzhbina.html", "text": "Русия има три важни военни разработки, които Москва няма да продава в чужбина. Това пише китайското издание Jinri Toutiao, цитирано от руските медии.Москва - един от най-големите износители на оръжия и военни технологии в света - \"при никакви обстоятелства няма да продаде\" поне три от своите военни разработки.На първо място, това е технологията за производство на ядрени подводници. Както отбелязва китайското издание, още в периода на СССР Москва \"не е имала конкуренти в тази област\".По-специално в публикацията се отбелязва за намаляването на шума на подводниците. \"Ядрените подводници от проекта 955 \"Борей\" с водоизместване от 24 хиляди тона произвеждат шум от само 108 децибела. Тази технология позволява на ядрените подводници, тези морски убийци, да станат още по-незабележими\", пише китайският вестник.Сред ценните руски технологии китайското издание включва и ракетната система \"Сармат\", която не само притежава огромна смъртоносна сила, но може да \"преодолява най-сериозните средства за противовъздушна отбрана\". По-специално заради това, че атакува от орбита.Третата ценна разработка на Русия е технологията за производство на самолетни двигатели. \"Може да се каже, че руските разработки в тази област вече са надминали времето си\", смята авторът на статията.Именно тази технология, уточнява изданието, е която се стреми да получи Китай, тъй като това се явява \"слабото звено\" на военнопромишления комплекс на страната.", "date": "2018.09.28", "title": "Трите военни технологии, които Русия никога няма да продаде в чужбина"}
{"url": "https://news.bg/politics/prinosat-ni-za-zapadnite-balkani-se-otsenyava-visoko-dovolen-borisov.html", "text": "\"Мисля, че приносът на България за Западните Балкани се оценява много високо от всички.\" Това заяви премиерът Бойко Борисов в Ню Йорк.Премиерът отбеляза и дългата среща с Доналд Туск, на която са репетирали речите, които ще изнасят.\"Всички сме концентрираме върху процесите, които тикат и в същото време виждаме колко разединени са отношенията в Европа с много от партньорите ни по света\", заяви Борисов.Той не пропусна да отбележи срещата с президента Махмуд Абас и премиера на Палестина.По думите му до края на октомври се очаква Нетаняху да дойде в България, за да направят двустранното съвещание между двамата кабинета на Израел и България.\"Мисля, че България стои добре на фона на тежките междуособици между държавите в ООН\", подчерта премиерът.Той допълни, че обича да говори в настоящето, бъдещето време било присъщо на други политически формации.Борисов сподели и за срещата си премиера на Виетнам, като очаква той също да посети България до няколко месеца.", "date": "2018.09.28", "title": "Приносът ни за Западните Балкани се оценява високо, доволен Борисов"}
{"url": "https://news.bg/politics/dps-vidya-kriza-v-upravlyavashtite-zaradi-spankite-s-kvoruma.html", "text": "Лидерът на ДПС Мустафа Карадайъ призна, че партията му е дала рамо за събиране на кворума в пленарна зала днес заради съгласието да отпадне от дневния ред Закона за местната власт., анализира той и изтъкна, че . Това е криза, отсече лидерът на ДПС.Мустафа Карадайъ изтъкна, че подобни закони, като Закона за местната власт, трябва да минават през широко обществено обсъждане.Важните закони, касаещи голяма част от обществото, трябвало да се внасят от Министерски съвет. Иначе законът бил вреден, по мнението му. С този закон се опитват да създават едни наказателни отряди, обясни Карадайъ.Мустафа Карадайъ обаче е доволен, че опозицията е започнала да определя дневния ред на парламента. Партията му щяла да е конструктивна. Карадайъ поставя на първо място диалога. След това било всичко останало.", "date": "2018.09.28", "title": "ДПС видя криза в управляващите заради спънките с кворума"}
{"url": "https://news.bg/press/bum-na-hepatit-a-v-stolichnite-kvartali-fakulteta-i-krasna-polyana-televiziyata-na-levitsata-shte-nosi-imeto-balgarska-svobodna-mediya.html", "text": "Зарази. \"24 часа\":Бум на Хепатит А в столичните квартали \"Факултета\" и \"Красна поляна\"Бум на Хепатит А в столичните квартали \"Факултета\" и \"Красна поляна\". Вече са засегнати няколко училища и детски градини, предаде Би Ти Ви.Огнището на Хепатит А тръгва от квартал \"Факултета. През юли месец за първи път са регистрирани 6 случая, а днес лекувани и заболели са вече 86.\"В огнището на заболяването има около 260 контактни лица по битов път и в детски заведения и училища около 130 контактни от първи ред\", съобщи д-р Данчо Пенчев, директор на РЗИ.Повечето заболели са на възраст между 2 и 16 години. Заразени деца са регистрирани вече в няколко детски учебни заведения.\"Най-заразни са хората 1-2 седмици преди клиничните изяви на заболяването и в първата седмица от клиничните изяви на заболяването\", обясни д-р Пенчев.В околните учебни заведения вече допускат ученици само срещу медицински изследвания. Нова телевизия. \"Дума\":Телевизията на левицата ще носи името \"Българска свободна медия\"\"Телевизията на БСП ще носи името \"Българска свободна медия\". Вярваме, че в нея ще бъде изразявано свободно мнението на хората, без страх, а истината и фактите да се представят такива, каквито са, без цензура\". Това заяви вчера лидерът на БСП Корнелия Нинова, след като внесе документите за лиценз в СЕМ. С откриването на медията левицата иска да помогне на България от 111-то място да се придвижи напред. Желанието ни е до декември т.г. телевизията да стартира, но това зависи от регулаторния орган. Засега ще се разпространява по сателит и кабелната мрежа, ще има основно новини и публицистични предавания\", обясни Нинова.\"Българска свободна медия\" ще се помещава в сградата на бившия хладилен завод, намираща се на ул. \"Индустриална\" 11, която сега е модернизирана. Вече са подготвени всички студия и офиси. Имало е доста подадени кандидатури за работа. Катастрофа. \"Сега\":Жертвите на катастрофата край Своге вече са 18Почина жена, тежко ранена при инцидента край Своге. От болница \"Пирогов\" потвърдиха пред агенция \"Фокус\" тъжната новина. Така жертвите на катастрофата станаха 18.Тежкото пътно произшествие, случило се на 25 август, имаше големи политически последствия. Трима министри от третото правителство на ГЕРБ - Ивайло Московски, Валентин Радев и Николай Нанков - подадоха оставки след настояване на Бойко Борисов. Един от коалиционните партньори - НФСБ - критикува премиера, че взема еднолично решенията.  Дело. \"Сега\":Тр.Трайков: КОНПИ като че ли не желае да чуе обясненията миНаказателните обвинения срещу мен са абсолютно неиздържани. Това каза в предаването \"Лице в лице\" бившият енергиен министър Трайчо Трайков в първия кабинет на Бойко Борисов по повод запора, който КОНПИ наложи на имуществото му.\"Обвинението към мен е, че не съм предотвратил продажбата, която извършва Агенцията за приватизация, като министър, каквито правомощия аз като министър нямам и не бих могъл да имам. Аз би трябвало да съм укорим от закона, ако се опитам да се бъркам в работата на Агенцията за приватизация. От друга страна пък тяхната работа се смята за добре свършена, защото тогавашният й шеф сега е министър на икономиката\", добави той.По думите му той не може да докаже и да възрази нищо за момента, защото не знае коя част от активите му комисията намира за незакони. Обир. \"24 часа\":Задържаха мъжете, взривили банкомат в Стара ЗагораКъсно след обяд днес на входа на Пловдив, в района на \"Скобелева майка\", са задържани 3 мъже, които пътували в лек автомобил \"Нисан\".Един от тях е гражданин на Молдова, потвърдиха от старозагорската полиция. Те се разпитват във връзка с взривения в Стара Загора банкомат, собственост на банка.Банкоматът беше взривен през нощта в кв. \"Железник\" в Стара Загора. Извършителите задигнаха между 50 и 60 000 лева.Те са били с маски и са действали бързо. ", "date": "2018.09.28", "title": "Бум на Хепатит А в столичните квартали \"Факултета\" и \"Красна поляна\"; Телевизията на левицата ще носи името \"Българска свободна медия\""}
{"url": "https://news.bg/world/asandzh-veche-ne-e-glaven-redaktor-na-uikiliyks.html", "text": "Джулиан Асандж вече не е главен редактор на \"Уикилийкс\", но ще продължава да работи за него. Това са съобщили от екипа на сайта. Избран е и наследникът му на поста - исландска журналистка. Асандж, който все още се намира в еквадорското посолство в Лондон, от 6 месец няма достъп до интернет, което затруднява работата му. Затова е взето решението за оттеглянето му. Създателят на \"Уикилийкс\" Асандж живее в посолството на Еквадор в британската столица от юни 2012 г. Той се укрива в посолството, след като шведските власти повдигнаха обвинения срещу него в сексуални престъпления. Въпреки че Стокхолм свали обвиненията, той се страхува, че Лондон може да го екстрадира в САЩ, където е издирван за разпространение на класифицирана информация за войната в Ирак.Преди дни стана ясно, че Асандж се е отказал от предоставеното му убежище. ", "date": "2018.09.28", "title": "Асандж вече не е главен редактор на \"Уикилийкс\""}
{"url": "https://news.bg/world/abas-s-antiizraelska-rech-pred-oon.html", "text": "Антиизраелска реч изнесе по време на 73-та сесия на Общото събрание на ООН палестинският лидер Махмуд Абас, предадоха световните информационни агенции. Той отново обвини Израел в окупация и неспазване на палестинските граници. Той не спести критики и към САЩ, традиционен посредник в преговорите за мир. Политиката на настоящия американски президент Доналд Тръмп обаче разгневи не само плестинците, но и мюсюлманите от региона и по вета. Абас призова Вашингтон да преосмислят решението си да преместят посолството си от Тел Авив в Йерусалим и по този начин да признаят официално спорния град като израелска столица.Това тяхно решение не срещна подкрепата и на Европейския съюз. Йерусалим не е за продан и не е предмет на договорки, отсече лидерът. САЩ преразгледаха и решението си за отпускане на помощ на Палестина в размер на 200 млн. долара.Мярката е взета по искане на президента Доналд Тръмп. Орязването на финансовата инжекция е отговор на Белия дом за действията на групировката \"Хамас\". Държавният департамент обясни, че парите ще отидат за редица други проекти в Западния бряг и ивицата Газа.", "date": "2018.09.28", "title": "Абас с антиизраелска реч пред ООН "}
{"url": "https://news.bg/world/tramp-podkrepi-kavano-sled-dramatichnoto-izslushvane-v-senata.html", "text": "Очаквано американският президент Доналд Тръмп изрази подкрепата си за своята номинация за съдия във Върховния съд на САЩ - Брет Кавано. Това направи той по познатия за него начин - със съобщение в профила си в \"Туитър\". В него, Тръмп заяви, че Кавано ясно е показал защо е неговият избор.  написа Тръмп. Днес трябва да се проведе гласуването и се счита, че въпреки напрежението, Кавано е направил стъпка напред към поста. Той не пропусна възможността да \"удари\" и своите противници - демократите, които обвини в позорна кампания, организирана, за да сринат съдията. Припомняме, че скандалното изслушване пред сенатската комисия започна около 18 часа българско време вчера и продължи часове наред. То бе доминирано от разкритията на жени, че преди десетилетия Кавано ги е насилил сексуално.Самият той категорично отрече това да е вярно и обвини враговете на Тръмп в опит да го отстранят. Не всички сенатори обаче бяха убедени от изказването му, че е невинен. По време на изслушването се проведоха и протести срещу съдията. ", "date": "2018.09.28", "title": "Тръмп подкрепи Кавано след драматичното изслушване в Сената "}
{"url": "https://news.bg/regions/ogranicheniya-prechat-na-dvizhenieto-po-patishtata-12.html", "text": "Забранява се движението на моторни превозни средства, предназначени за превоз на товари с техническа допустима максимална са над 12 тона, съобщават от АПИ. Забраната е в включително състав с ремаркета и полуремаркета, селскостопанска и земеделска техника, трактори и специализирана строителна техника, както следва:целогодишно за периода на официалните празници: последния работен ден преди празници - от 16:00 часа до 20:00 часа и последния почивен /празничен/ ден - от 14:00 часа до 20:00 часа. Забраната се отнася за всички периоди, в които е определен повече от един празничен ден.Забраната се отнася за всички периоди, в които е определен повече от един почивен или празничен ден.Ограниченията важат само за участъците от републиканската пътна мрежа, както следва:• Всички автомагистрали;• път I-1 с. Ребърково-Ботевград, като движението се пренасочва по път II-16 Ребърково-Своге-София;• път I-1 Благоевград-ГКПП \"Кулата\";• път I-4 п. в. \"Коритна\"-Велико Търново-Шумен;• път I-5 Русе-Велико Търново;• път I-8 ГКПП \"Калотина\"-София;• път I-9 Варна-Бургас;• път II-18 Околовръстен път София;• път II-99 Бургас-Царево.Забраната не важи за моторни превозни средства, които извършват превози на опасни товари (ADR), живи животни, бързо развалящи се хранителни продукти и товари на температурен режим.ІІ. СЪСТОЯНИЕ НА АВТОМАГИСТРАЛИТЕ: АМ \"Тракия\":Област София:Движението от км 14+270 до км 20+660 в посока Бургас е ограничено поради ремонтни-възстановителни дейности на виадукти при км 17+440 и км 18+140. Движението се осъществява двупосочно в платното посока София. В празничните и почивни дни се въвежда реверсивно движение както следва: за посока Бургас се обособяват две ленти на движение и една посока София. През последния почивен или празничен ден - една лента за движение посока Бургас и две посока София. Срок 20.12.2018 г.Движението по АМ \"Тракия\" от 45+900 до км 53+000 и в двете посоки се осъществява с повишено внимание поради констатирани неравности по пътната настилка. Скоростта на движение се ограничава до 90 км/ч. Срок 20.12.2018 г.Движението по АМ \"Тракия\" при Ихтиман от км 34+980 до км 41+560 в посока Бургас е ограничено поради ремонтно-възстановителни дейности на виадукти при км 37+390 и км 38+240. Движението се осъществява двупосочно в платното посока София.Област Пазарджик:Движението по АМ Тракия от км 89+000 до км 89+600 в посока София е ограничено поради ремонт на пътно съоръжение над р. Елшишка. Движението се осъществява двупосочно в платното посока Пловдив. Срок до 15.10.2018 г.Област Стара Загора:Въведено е ограничение на скоростта до 90 км/ч по АМ \"Тракия\" в участъка Чирпан - Стара Загора от 168-ми до 208-ми км поради неравности на настилката. Срок до 20.12.2018 г.Област Сливен:Движението по АМ Тракия в участъка на с. Загорци от км 232+300 до км 232+500 в посока Бургас се осъществява в едната лента поради ремонт на ОС /мантинела/. Ограничено е движението по изпреварващата лента.Област Бургас:Движението от км 308+107 до км 359+475 в участъка Деветак - Ветрен се извършва косене на тревни площи. Организацията на движение е сигнализирана с пътни знаци и конуси. Срок до 30.10.2018 г.АМ \"Хемус\":Област София:Движението от км 29+860 до км 35+150 в посока София е ограничено поради ремонтни дейности на виадукт при км 33+600 и тунел \"Витиня\". Движението се осъществява двупосочно в платното посока Варна. Срок 20.12.2018 г.Движението от км 34+010 до км 40+510 в посока София е ограничено поради аварийно - възстановителни дейности по виадукт \"Коренишки дол\" при км 36+450 и виадукти при км 37+520 км 37+920. Движението се извършва двупосочно в платното посока Варна. Срок до 15.12.2018 г.Движението от км 30+260 до км 47+060 /от п.в. \"Витинска река\" до п.в. Ботевград/ е ограничено за МПС над 12 тона в двете посоки поради ремонтно - възстановителни дейности по виадукт \"Коренишки дол\" при км 36+450. Движението се осъществява по обходен маршрут: п.в. \"Витинска река\" - път I-1 /София - Ботевград/ - път II-17 /Ботевград - АМ \"Хемус\"/ - п.в. Ботевград. Срок 20.12.2018 г.Движението по АМ \"Хемус\" от км 34+010 до км 40+510 посока София е ограничено поради ремонтни дейности по виадукт \"Коренишки дол\" при км 36+450 и виадукти при км 37+520 и км 37+920. Движението се осъществява двупосочно в платното посока Варна. Срок 15.12.2018 г.Движението по АМ \"Хемус\" от км 6+790 до км 11+850 посока София е ограничено поради ремонтни дейности по виадукт при км 9+360. Движението се осъществява двупосочно в платното посока Варна. Срок 28.09.2018 г.Движението по АМ \"Хемус\" от км 48+800 до км 53+690 в посока Варна е ограничено поради ремонтни дейности по виадукт при км 51+360. Движението се осъществява двупосочно в платното посока София. Срок 15.12.2018 г.Движението по АМ \"Хемус\" в посока София от км 0+370 до км 0+480 се осъществява с повишено внимание поради ремонтни дейности по две от активните ленти. Скоростта на движение се ограничава до 50 км/ч., което е обозначено със знак В26 поставен при км 0+880. Срок 29.09.2018 г.Област Шумен:Временно движението на МПС в участъка от жп надлез на км 364+744 до надлез на км 365+597 се осъществява двупосочно в едно платно поради извършване на строителни и монтажни работи по мостовите съоръжения. Срок до 17:00 часа на 15.11.2018 г.АМ \"Струма\": няма ограничения. АМ \"Марица\":Област Хасково:Движението по АМ \"Марица\" в посока Пловдив в района на с. Капитан Андреево в участъка от км 115+326 до км 115+160 се осъществява в една лента поради изпълнението на строително - монтажни работи за изграждане на пътни връзки към търговски крайпътен комплекс. Затворена за движение е външната активна пътна лента. Движението се осъществява в изпреварващата лента. Водачите да се движат с повишено внимание и съобразена скорост при спазване на въведените ограничения и поставената пътна сигнализация. Срок до 17.00 часа на 01.10.2018 г. АМ\"Черно море\":област Варна: Движението от км 0+000 до км 8+600 се осъществява двупосочно в едното платно посока Варна - Бургас поради ремонтни дейности на асфалтовата настилка съобразно ВОБД. Срок 23.12 2018 г.АМ \"Люлин\":Област София:Движението по АМ \"Люлин\" в посока София от км 7+100 до км 12+860 е ограничено за всички МПС поради изтичане на кална маса и опасност от срутване на скална маса на пътното платно при км 9+600. Ограничението е от втори тунел \"Люлин\" до първи тунел \"Мало Бучино\", където движението на всички МПС се осъществява двупосочно в платното посока София - Перник. Скоростта на движение се ограничава до 50 км/ч. Срок 30.09.2018 г.ІІI. ВЪВЕДЕНИ ОГРАНИЧЕНИЯ ПО ОСНОВНИТЕ ПЪТНИ НАПРАВЛЕНИЯ:1. Проходи:- \"Върбишки\" - затворен за всички МПС. Срок: целогодишно;- \"Златишки\" - затворен за всички МПС. Срок: целогодишно;- \"Айтоски\" - отворен за всички МПС;- \"Котленски\" - отворен за всички МПС;- \"Обзорски\" - отворен за всички МПС;- \"Печинско\" - отворен за всички МПС;- \"Превала\" - отворен за всички МПС;- \"Предел\" - отворен за всички МПС;- \"Републиката\" - отворен за всички МПС;- \"Ришки\" - отворен за всички МПС;- \"Рожен\" - отворен за всички МПС;- \"Троянски\" - отворен за всички МПС;- \"Пампорово\" - забранен за МПС над 3,5 т. Срок: целогодишно;- \"Вратник\" - забранен за МПС над 10 т. Срок: целогодишно;- \"Дюлински\" - забранен за МПС над 3,5 т. Срок: целогодишно;- \"Петрохан\" - забранен за МПС над 12 т както и тегленето на ремаркета и полуремаркета. Срок целогодишно;- \"Твърдишки\" - забранен за МПС над 10 т. Срок: целогодишно;- \"Шипка\" - забранено е движението на МПС, предназначени за превоз на товари с технически допустима максимална масанад 12 т от категория N3, както и тегленето на ремаркета и полуремаркета с технически допустима максимална маса над 10 т от категория О4. Срок: целогодишно.", "date": "2018.09.28", "title": "Ограничения пречат на движението по пътищата "}
{"url": "https://news.bg/world/merkel-i-erdogan-provezhdat-sreshta-na-fona-na-protesti.html", "text": "Германският канцлер Ангела Меркел и турският президент Реджеп Ердоган проведоха срещата си на фона на протести. Двамата се срещнаха в германската столица Берлин в опит да подобрят влошените през последните години двустранни отношения. Реджеп Тайип Ердоган призова в коментар във в. \"Франкфуртер алгемайне цайтунг\" Германия и Турция да рестартират двустранните отношения, които в момента се намират в сложна ситуация.Президентът на Турция предложи да се обърне нова страница на връзките с Германия. Ердоган предупреждава и срещу нарастването на крайнодесния екстремизъм и срещу ислямофобията в Германия и Европа.Турският президент пък трябва да даде ясни гаранции за регулиране на конфликта в Сирия и спирането на бежанския поток. Гарантирането на демокрацията в Турция се очаква да бъде другата точка в разговорите в Берлин.Очаквани демонстрации се проведоха по същото време на противници и на двамата лидери. Прокюрдски привърженици \"посрещнаха\" Ердоган с \"Не си желан\", а противници на Меркел настояха тя да бъде дадена под съд. Очаква се днес протестите да продължат, като организаторите се надяват поне 10 000 души да вземат участие. ", "date": "2018.09.28", "title": "Меркел и Ердоган провеждат среща на фона на протести "}
{"url": "https://news.bg/world/tayfun-otmeni-stotitsi-poleti-v-yaponiya.html", "text": "Около 200 вътрешни полети са били отменени в южната част на Япония заради тайфуна Трами, предаде РИА \"Новости\". Очаква се бедствието да се засили през следващите дни и да обхване цялата страна. Скоростта на ветровете достига 162 км/час. Припомняме, че преди седмици Япония преживя преминаването на тайфуна Джеби, който уби десетки и рани стотици. Милиони бяха евакуирани. Това беше най-мощното подобно бедствие, ударило страната за последните 25 години. То засегна най-тежко западната част на страната. ", "date": "2018.09.28", "title": "Тайфун отмени стотици полети в Япония "}
{"url": "https://news.bg/weather/predimno-slanchev-i-topal-petak.html", "text": "Предимно слънчев и топъл петък ни очаква, съобщават от НИМХ. Вятърът ще отслабва. Максимални температури ще продължават да се повишават и ще са между 14 и 19 градуса.Атмосферното налягане ще се понижава. ", "date": "2018.09.28", "title": "Предимно слънчев и топъл петък "}
{"url": "https://news.bg/world/bryuksel-nedovolstva-ot-byudzhetniya-plan-na-italiya.html", "text": "Плановете на италианското правителство за увеличаване на бюджетния дефицит изглежда са в нарушение на бюджетните правила на ЕС.Това заяви еврокомисарят Пиер Московиси, който отговоря за икономиката и финансите на съюза, цитиран от АФП.\"Това е бюджет, който изглежда преминава границите на нашите общи правила\", коментира Московиси пред BFMTV и RMC.Вчера вечерта италианското правителство постигна споразумение да увеличи дефицита с 2,4% от БВП през следващите 3 години, което е в разрез с препоръките на Европейската комисия. Предишното правителство планираше 0,8%.", "date": "2018.09.28", "title": "Брюксел недоволства от бюджетния план на Италия"}
{"url": "https://news.bg/politics/plevneliev-razkritikuva-bavnata-modernizatsiya-na-armiyata.html", "text": "Модернизацията на българската армия се случва с изключително бавни темпове, а същевременно зависимостта от руски въоръжени системи остава.Това каза президентът Росен Плевнелиев (2012-2017г.) на международна конференция на тема \"Усилване на сдържащия потенциал на НАТО: източните съюзни държави и усилията на Алианса за гарантиране на тяхната национална сигурност и отбрана\".Плевнелиев заяви, че се чувства много свързан и посветен на темата за дългосрочната визия и в бизнеса, и в политиката, и в личния живот на човека. Плевнелиев изрази надежда България да има мисия, визия и да знае къде отива и добави, че с \"Визия 2020-2030\" трябва да намерим общото съгласие за армията, която българският народ да види със самочувствие и визия.Президентът отбеляза, че във време на нестабилност, в което има конфликти, войни, бежанци и атаки, в България дори и на най-високо политическо ниво оставя по-скоро встрани дебатът по същество за това какво се случва и кои са основните фактори за развитието на армията.\"Замразени конфликти бяха въведени в няколко държави, на път са нови такива, а целта е трайно дестабилизиране и поставяне в трайна зависимост на Русия\", уточни Плевнелиев.Той изрази съжаление, че много малко български политици поставят въпроса за разрешаване на проблема. Плевнелиев припомни, че през 2015 г. България е била подложена на кибератака, именно преди изборите.Кой от български политици излезе да говори и тръгна да търси инициаторите и извършителите на кибератаката, запита той и посочи, че първият отдел на руското военно разузнаване е отговорен за кибератаката.Президентът изрази надежда да има честен дебат затова как бихме могли да гарантираме сигурността и посочи, че към днешна дата България продължава да бъде зависима от руските отбранителни системи.Плевнелиев призова да си дадем сметка как руското влияние в България пречи да се надграждат отбранителните способности на българската армия. Той отправи апел към всички политици да работят върху всички интеграционни програми, за да се постигне превъоръжаване и интегрирана армия в НАТО и Европейския съюз.", "date": "2018.09.28", "title": "Плевнелиев разкритикува бавната модернизация на армията"}
{"url": "https://news.bg/society/dvama-kursanti-spasiha-zhena-ot-udavyane.html", "text": "Курсантите Мирослав Каров и Михаил Михайлов спасиха жена от удавяне край езерото \"Рибката\", близо до Смолян, съобщиха от министерството на отбраната.С риск за собствения си живот момчетата спасяват давещата се Радка Стоименова и се обаждат на спешния телефон 112.Те помагат и на пристигналия екип да изнесе пострадалата жена с носилка до линейката.Курсантите ще бъдат наградени от Национален военен университет \"Васил Левски\" за проявена всеотдайност и храброст.Инцидентът е станал на 30 юли.", "date": "2018.09.28", "title": "Двама курсанти спасиха жена от удавяне"}
{"url": "https://news.bg/world/poslanikat-na-sasht-v-oon-pribyagna-kam-megafonna-diplomatsiya-s-priziv-za-svalyane-na-maduro.html", "text": "Посланикът на САЩ в ООН Ники Хейли използва мегафонна дипломация, за да призове за свалянето на венецуелския президент Николас Мадуро, информира АФП.Хейли говори на протест на венецуелци, организиран пред централата на световната организация.Според осведомителната агенция поведението на Хейли е изключително необичайно за дипломат на голяма сила.Само преди ден президентът на САЩ Доналд Тръмп намекна, че могат да използват военна опция срещу лявото правителство на Мадуро.\"\", обърна се Хейли към демонстрантите с помощта на мегафон.\"\", добави тя и отбеляза, че е посетила границата с Колумбия, която прие повече от 1 милион венецуелци, избягали от хиперинфлацията в латиноамериканската страна.\"Това, което видяхме, никой не трябва да го преживява...докато Мадуро хапва в хубави ресторанти\", обяви посланикът на САЩ.Демонстрантите носеха банери като \"SOS Венецуела\" и скандираха \"Какво искаме? Свобода!\".", "date": "2018.09.28", "title": "Посланикът на САЩ в ООН прибягна към мегафонна дипломация с призив за сваляне на Мадуро"}
{"url": "https://news.bg/int-politics/erdogan-smamri-sasht-zaradi-kyurdite-v-siriya.html", "text": "Президентът на Турция Реджеп Тайип Ердоган обяви, че САЩ не са спазили договореното време за изтегляне кюрдските милиции \"Отряди за защита на народа\" от северния сирийски град Манбидж, съобщава турският в. \"Хюриет\".Както се договориха двете съюзнички от НАТО през юни, турските и американските сили понастоящем извършват патрули в Манбидж, за да прочистят района от \"Отрядите за защита на народа\", които Турция смята за терористична организация, свързана с Кюрдската работническа партия (ПКК), която води въоръжен бунт срещу турската държава на нейна територия.Ала Ердоган изтъкна, че силите на \"Отрядите за защита на народа\" остават в Манбидж и обвини САЩ, че не изпълняват ангажиментите си по пътната карта, договорена през юни.\"САЩ несъмнено не спазиха договорения график на пътната карта на Манбидж; \"Отрядите за защита на народа\" не напуснаха района. Но истинските собственици на региона все още не са се установили там\", коментирал Ердоган пред журналисти.\"САЩ не спазиха обещанието си\", натъртил турският държавен глава.Турция е гневна заради подкрепата на Вашингтон за \"Отрядите за защита на народа\", като преди споразумението през юни заплаши да продължи със сухопътната си офанзива срещу кюрдските милиции в Манбидж, въпреки разположените там войски на САЩ.Преди споразумението с Вашингтон, Турция проведе две трансгранични операции срещу \"Отрядите за защита на народа\" в Сирия.Ердоган също така заяви, че Турция дава приоритет на разполагането на тежко въоръжение, притежавано от \"радикални\" бунтовнически групировки в Идлиб в северозападната част на Сирия, където руските и турски войски се опитват да наложат нова демилитаризирана зона.\"Ние придаваме голямо значение на разполагането на тежки оръжия от радикални групировки. Голяма част от тежестта пада върху нашето разузнаване. Усилията се развиват добре\", посочи Ердоган.Съгласно плана бунтовниците ще трябва да се изтеглят от Идлиб до средата на следващия месец.", "date": "2018.09.28", "title": "Ердоган смъмри САЩ заради кюрдите в Сирия"}
{"url": "https://news.bg/world/belgiya-sadi-google.html", "text": "Министерството на отбраната на Белгия ще съди Google за неизпълнение на молби да се заличат сателитни снимки със стратегически обекти, обяви говорител на ведомството, цитиран от \"Ройтерс\".Позовавайки се на националната сигурност, министерството отбеляза, че е поискало местата, такива като военновъздушни бази и атомни централи, да бъдат премахнати от услугата за сателитни карти на технологичния гигант.\"Министерството на отбраната ще съди Google\", съобщи говорителят, но не разкри подробности.Други правителства отправиха подобни молби към Google заради сателитни изображения, които могат да компрометират сигурността.Компанията не е коментирала информацията.", "date": "2018.09.28", "title": "Белгия съди Google"}
{"url": "https://news.bg/disasters/zemetresenie-ot-7-5-v-indoneziya-opasnost-ot-tsunami.html", "text": "Много силно земетресение с магнитуд 7,5 по скалата на Рихтер удари край бреговете на индонезийския остров Сулавеси, предизвиквайки предупреждения за вълни цунами, часове след като по-леко земетресение събори къщи в същия район и имаше загинали и ранени хора, а властите очакват още материални щети и жертви, съобщава \"Ройтерс\".Агенцията по метеорология и геофизика на Индонезия издаде предупреждение за цунами за хората в провинциите Централно Сулавеси и Западно Сулавеси, като помоли хората да се евакуират на по-високо място.\"Хората в крайбрежните райони, моля, отдалечете се от бреговата линия\", настоя говорителят на Агенцията за борба с бедствията на Индонезия по телевизията.Американският геофизически институт първоначално обяви, че земетресението е със сила 7,7 по Рихтер, но впоследствие коригира данните.По-ранното земетресение днес, което според Европейския средиземноморски сеизмологичен център е било с магнитуд 6 по Рихтер, е разрушило някои къщи, при което е загинал 1 човек и са били ранени най-малко 10 души.\"Земетресението беше почувствано много силно, очакваме още разрушения и жертви\", допълниха от Агенцията за борба с бедствията.Серия от земетресения през юли и август убиха най-малко 500 души на туристическия остров Ломбок, който се намира на няколкостотин километра от Сулавеси.Индонезия се намира на Огнения пръстен в Тихия океан и редовно е удряна от земетресения.През 2004 г. голямо земетресение край северния индонезийски остров Суматра предизвика вълни цунами в Индийския океан, при което загинаха 226 хил. души в 13 страни, включително повече от 120 хил. в Индонезия.", "date": "2018.09.28", "title": "Земетресение от 7,5 в Индонезия, опасност от цунами"}
{"url": "https://news.bg/world/merkel-kam-krititsi-zhiva-i-zdrava-sam-nyama-da-se-otteglya.html", "text": "Канцлерът на Германия Ангела Меркел изключи вероятността да напусне поста предсрочно на фона на критики от опозицията и от нейната партия, информира \"Политико\".\"Стоя тук жива и здрава, планирам да продължа да върша работата си\", каза Меркел в баварския град Аугсбург в интервю за \"Аугсбургер алгемайне\".Меркел, която е канцлер на Германия от 2005 г., е под засилващ се натиск през последните седмици във връзка с казуса с уволнения шеф на вътрешното разузнаване Ханс-Георг Маасен. През миналата седмица тя призна, че са допуснати грешки по случая. Канцлерът изключително рядко се извинява за грешни решения.Отделно Фолкер Каудер, близък съюзник на Меркел през последните 13 г., беше свален от поста председател на парламентарната група на Християндемократическия съюз и Християнсоциалния съюз на вътрешен вот от Ралф Бринкхаус. Загубата на Каудер предизвика трус в политическите кръгове в германската столица. Според анализатори резултатът от вота е признак, че канцлерът губи влиянието си.Меркел отново отхвърли призивите на опозицията за вот на доверие и подчерта, че планира отново да се бори за лидерския пост в Християндемократическата партия през декември.Социологическо проучване от днес показва, че само 23% смятат, че Меркел е показала силно лидерство през последните седмици, а 71% не са съгласни. Рейтингът на одобрение на Меркел падна с 5% до 55 на сто от средата на септември.", "date": "2018.09.28", "title": "Меркел към критици: Жива и здрава съм, няма да се оттегля"}
{"url": "https://news.bg/int-politics/obama-prizova-kompaniite-da-izbegnat-sadbata-na-feysbuk-okolo-ruskata-afera.html", "text": "Бившият американски президент Барак Обама призова частния бизнес да излезе от \"изолацията\" и да се ангажира повече с правителствата, когато разработва нови продукти и услуги, за да избегне проблеми като тези, пред които е изправен \"Фейсбук\", съобщава \"Асошиейтед прес\".Обама е казал на бизнес лидери, присъстващи на Скандинавския бизнес форум във финландската столица Хелзинки, че \"не можете да отделяте бизнес средата от политическата и социалната среда\".\"Добър пример е Фейсбук\", коментирал Обама, имайки предвид ударите, които социалната мрежа получи след разкритията на американските специални служби, че \"Фейсбук\" е бил канал за намесата на Русия в американските президентски избори през 2016 г.Обама отбелязал, че той лично познавал шефа на \"Фейсбук\" Марк Зукърбърг и изпълнителния директор Шерил Сандберг, и заявил, че истински вярва, че силата на социалните мрежи да свързват хората \"е нещо, което е потенциално изключително ценно и може да бъде положително\".\"Но също така е вярно, че тези системи са изградени в изолация (от частни компании), откъснати от потенциални социални последици\", добавил той.Обама е направил коментарите, докато е бил интервюиран от Никлас Зенстрьом, шведския милиардер, който е основател на технологичната инвестиционна компания Atomico, а също е съосновател на \"Скайп\".Обама заяви, че се надява да види бизнес лидерите да се ангажират \"по-пряко\" с правителствата, за да държат политиците в течение с новите продукти и приложения, но също и като признание, че \"ще има проблеми, свързани с технологичните иновации\".\"Твърде често, поне в САЩ, има тенденция бизнес лидерите да казват: \"Нека просто да избягваме правителството колкото се може повече\". Тази стратегия може да работи за известно време, но в края на краищата - както смятам, че \"Фейсбук\" сега откриха - ще трябва да се ангажирате\", коментира бившият държавен глава на САЩ.Зукърбърг се появи пред Конгреса на САЩ по-рано тази година, за да бъде изслушан за поверителността на данните в мрежата и други въпроси.През последните години \"Фейсбук\" беше изправен пред силен обществен натиск заради размера на фалшивите новини, речта на омразата и изобразяването на насилието, които се разпространяват чрез услугите му.", "date": "2018.09.28", "title": "Обама призова компаниите да избегнат съдбата на \"Фейсбук\" около руската афера"}
{"url": "https://news.bg/regions/obshtinari-zasedavaha-na-patya-kato-protest-za-okayanoto-mu-sastoyanie.html", "text": "На пътя между Ветово и Глоджево се проведе редовното заседание на общинските съветници от Ветово. По този начин - седнали на столчета на друма, общинарите изразиха протеста си за окаяното състояние на републиканската пътна мрежа в региона, съобщи БНР.На шосето по столовете седнаха съветници от всички партии - ГЕРБ, ДПС и БСП. \"Това е проблем за всички граждани на общината и тук политическа окраска няма\", каза председателят на Общинския съвет във Ветово д-р Мехмед Мехмед.Той призна, че състоянието на републиканската пътна мрежа в община Ветово въобще не е добро. Няма път, който да не е в окаяно състояние. Цялата общественост във Ветово има усещане, че общината е изключена от Република България. Че това се прави умишлено, за да няма достъп общината с външния свят\", посочи д-р Мехмед.Без реакция от страна на държавата, жителите на регион Ветово са готови на следващ протест. При него затворят всички пътища в общината.Пътят от Ветово за Глоджево днес бе затворен за движение на автомобили. Предварително определеното място за редовно заседание на Общинския съвет принуди шофьорите да търсят обходен маршрут.Междувременно bTV съобщи, че жителите на три ломски села блокираха пътя Видин-Лом също като протест срещу лошото му състояние.Хората настояват за спешен ремонт. Блокадата е край село Добри дол, подкрепен е от хората от селата Орсоя и Сливата.Пътят е основна връзка с Видин, АЕЦ \"Козлодуй\" и пристанището на Лом. По него минават денонощно тежкотоварни камиони.Интензивният трафик руши и къщите, сградите са напукани. След първия протест на хората в началото на месеца, от Пътната агенция заявиха, че ремонтът започва до дни. При днешния протест от АПИ увериха, че започват да ремонтират другата седмица.", "date": "2018.09.28", "title": "Общинари заседаваха на пътя като протест за окаяното му състояние"}
{"url": "https://news.bg/regions/7-firmi-se-yaviha-na-konkursa-za-prouchvane-na-tunel-pod-petrohan.html", "text": "В агенция \"Пътна инфраструктура\" отвориха седем оферти в откритата процедура за изпълнител на прединвестиционно проучване за трасе по направлението Монтана - София, с тунел под Петрохан, съобщиха от АПИ.Стойността на обществената поръчка е 500 000 лв. без ДДС. Срокът за изпълнение е 180 дни. Критерият за оценка на офертите е \"икономически най-изгодна оферта\".Бъдещият изпълнител трябва да посочи минимум три варианта за развитие на ново пътно трасе с тунел под Петрохан.Проучването ще определи пътния габарит на направлението. Ще бъдат проучени необходимите капиталовложения за реализацията на проекта, както и разходите за поддържане и годишна издръжка на пътя и пътните съоръжения след тяхното реализиране.След като приключи прединвестиционното проучване следва процедура за оценка на въздействието върху околната среда (ОВОС). След оценката ще бъде взето решение за одобрение на вариант за бъдещото трасе. След влизането в сила на решението по ОВОС ще бъде изработен и идеен проект по одобреното трасе.От АПИ представиха фирмите според реда на постъпването им в деловодството на агенцията.", "date": "2018.09.28", "title": "7 фирми се явиха на конкурса за проучване на тунел под Петрохан"}
{"url": "https://news.bg/health/sled-bezplatnite-pregledi-za-visoko-kravno-vav-vma-vseki-treti-u-nas-e-hipertonik.html", "text": "30% от българите над 15 години са с хипертония, показват данните на последното мащабно проучване, проведено в Европейския съюз в периода 2008-2017 г. Данните коментира началникът на Клиниката по кардиология във ВМА полковник проф. д-р Ивайло Даскалов. Високото кръвно има лек превес при жените - 32 срещу 28 на сто, каза той.Повод за думите му е Световният ден на сърцето - 29 септември, за което във ВМА бяха организирани безплатни прегледи, от които се възползваха десетки пациенти.Фокусът на прегледите т.г. бе високото кръвно налягане, а пациентите имаха възможност да се консултират и да получат насоки за лечение от специалистите от Клиниката по кардиология д-р Татяна Вълова, д-р Наталия Велковска и д-р Михаил Амиорков.\"Наричат хипертонията \"тихия убиец\", защото често протича безсимптомно, но може директно да се прояви и с някои от тежките и смъртоносни усложнения - като инсулт, инфаркт, дисекация на аортата или бъбречна недостатъчност\", заяви проф. Даскалов.Според него редовната профилактика е изключително важна. Кардиологът препоръчва преглед веднъж годишно - с измерване на артериалното налягане, холестерол и кръвна захар.\"Хубавото е, че броят на пациентите, които се възползват от нашите кампании, нараства, особено на младите\", допълни още медикът. Тенденцията е позитивна, защото \"подмладяване\" има и при хипертонията. \"Все по-често високото кръвно налягане започва да е проблем още във възрастта след 45 години\", призна проф. Даскалов.Причините за \"подмладяването\" са много - стрес, липса на движение, лошо хранене, злоупотреба с алкохол, цигари и наглед безобидни медикаменти като болкоуспокояващи и капки за нос.Шефът на клиниката по кардиология във ВМА препоръчва да ограничим вредните навици и солта, да включим в диетата си повече плодове и зеленчуци, риба, пилешко и нискомаслени млечни продукти и да правим поне две разходки по 30 минути всеки ден.", "date": "2018.09.28", "title": "След безплатните прегледи за високо кръвно във ВМА: Всеки трети у нас е хипертоник"}
{"url": "https://news.bg/comments/5-izvoda-ot-foruma-na-oon.html", "text": "При все че все още не е приключила, възможни са няколко извода по отношение на протичащата 73-та сесия на Генералното събрание на ООН.Извод №1: Тръмп - Нетаняху и религиозното дясноВъпреки че тандемът Доналд Тръмп - Бенямин Нетаняху се роди още с избирането на първия за президент на САЩ, то кръщението на този съюз се извърши окончателно на тазгодишното Общо събрание на ООН. Зад двамата стоят сходни електорални коалиции, а те самите формулират идентични послания и политики. С оглед на тази симбиоза между тях, тандемът Нетаняху - Тръмп може да наречем глобалния център на религиозното дясно.Когато се отнася до вътрешната политика, религиозното дясно поставя акцент върху запазването на традициите и обичаите на обществата, съхранени от рамката на суверенната национална държава. Човекът не е полово-неутрален и ценностно-релативизиран. Човекът и колективът са духовни площи, върху които има родствен и културен отпечатък.Ето защо например съвсем скоро в Кнесета бе гласуван закон за Израел като държава на еврейския народ.Когато се отнася до външната политика, религиозното дясно е скептично по отношение на глобалните политически проекти. В тях, според него, се \"претопяват\" националните специфики и интереси. Религиозното дясно има и по-скоро цивилизационно и историческо, отколкото другарско и вестникарско мислене: то възприема света като културно-хетерогенен, а не като културно-унифициран. В този смисъл, то е прагматично и реалистично, вместо да е идеалистично и глобално.Оттук и частичното оттегляне на американски пари за звена и програми на ООН, така както и съображенията на САЩ срещу Международния криминален съд.Извод №2: Иран е новата Северна КореяАко в речта си миналата година Доналд Тръмп отрупа Северна Корея с критично говорене и с някои и друг цветущ епитет, то в тазгодишната му реч мястото на Пхенян бе заето от Техеран: Иран бе посочен като хулигана на световната сцена, който трябва да бъде санкциониран.По всичко личи, че американската външна политика чертае пред Иран път, който е идентичен на този, който извървя Северна Корея през последната година. А именно: налагането на интензивни санкции, които да не оставят друг вариант пред санкционираната страна, освен същата да \"мигне\" първа и да предложи среща на американския президент.Въпреки че ЕС, Русия и Китай останаха в Ядрената сделка с Техеран и всички те се договарят за изработка на специален механизъм, чрез който да продължат търговията помежду си, американските санкции вече дават очевидни резултати: от Иран се оттеглят френският петролен и газов гигант \"Тотал\" и немският автомобилен производител \"Фолксваген\".На практика никой едър бизнес не иска да рискува позициите си на американския пазар заради тези, които има на иранския. Така например, ако за 2017-та година на иранския пазар са отишли германски стоки на обща стойност малко под 4 млрд. долара, то германските такива на американския са на стойност почти 120 млрд. долара.Ерго, когато от началото на ноември месец тази година влезе в сила вторият кръг от американски санкции срещу Иран - таргетиращи ключовия за икономиката на страната петролен и газов сектор - въпросът за евентуална среща между Доналд Тръмп и Хасан Рохани ще добие нова актуалност.Извод №3: Енергиен суверенитет от Русия Германия и строенето на \"Северен поток 2\" се превръща като брошката на ревера на Европейския съюз, която брошка е причина за гнева на американския президент. \"Хвърлянето\" на Германия и Полша в речта на Доналд Тръмп пред делегатите на ООН бе с идеята да ги противопостави като примери за две коренно-различни тенденции.Първата тенденция, в случая с Германия, олицетворява енергийната зависимост от Русия и липсата на суверенитет на Берлин. Втората тенденция, в случая на Полша, представлява желанието за енергийна диверсификация на Варшава, така че тя да съхрани своя суверенитет.Всичко това, разбира се, може да има и друг прочит, далеч не толкова идеалистичен и благороден. А именно: желанието на американската страна да намери пазар за своя втечнен природен газ (LNG). През 2017-та година едва около 10% от изнесения американски LNG е акостирал в Европа.Така или иначе, Доналд Тръмп достатъчно ясно показва, че енергийната зависимост от Русия на трети държави е нещо, което не е по вкуса му и което може да формира отношението му спрямо тези страни.Извод №4: Тръмп и Макрон - голямото съперничествоАко Нетаняху и Тръмп формираха коалицията на религиозното дясно, то като техен основен опонент, изразяващ се от либерални и центристки позиции, се очертава френският президент Емануел Макрон. Същият полемизира с Доналд Тръмп (а де факто и с Нетаняху) по отношение на всички теми, които бяха засегнати на Общото събрание на ООН: Ядрената сделка с Иран, Израелско-палестинските отношения, миграцията, Парижките климатични промени, свободната търговия/протекционизма, глобализма/патриотизма.Това е идеологически дебат, в който френският президент участва от името на либерално-секуларната и глобалистки ориентирана ос Париж - Берлин. Същата се очертава като конкурентна на оста на интровертното религиозно дясно: Вашингтон - Тел Авив/Йерусалим. Явно съперничеството между тези две оси и напрежението от него ще определят в голяма степен процесите в международните отношения оттук нататък.Извод №5: Много шум за нищоПрез последните години ООН не е формат, който може да се отличи с рационалност и ефективност. По-скоро по правило, отколкото по изключение, Съветът за сигурност на организацията е блокирал, което принуждава постоянните му членки да търсят други форми, чрез които да реализират интересите си.Речите, които чухме на форума, със сигурност са интересни, доколкото те подсказват в какви ценностни хоризонти ще се движи светът в идните месеци и години.Не трябва да придаваме обаче кой знае какво значение на тези речи. Не само заради това, че те бяха използвани в не малко случаи, за да бъдат адресирани вътрешно-политически аудитории, а не делегатите от Общото събрание.Но най-вече поради това, че истински важните неща са били изговорени не пред широката публика, а на осъществените двустранни срещи.В крайна сметка, някои от вас разбра ли какви ще са търговските отношения между САЩ и Обединеното Кралство след Брекзит? Докъде реално е стигнала денуклеаризацията на Северна Корея? Какъв вид има \"сделката на века\" (американският план за израелско-палестинската подредба)? Какво се случи с уж постигнатото по-рано през годината съгласие между ЕС и САЩ за премахването на митата между тях?Ако тези въпроси получат отговора си, то това едва ли ще се случи в Ню Йорк.", "date": "2018.09.28", "title": "5 извода от форума на ООН"}
{"url": "https://news.bg/int-politics/kitay-uveryava-ne-se-stremim-da-zamestim-sasht-kato-svetoven-hegemon.html", "text": "Външният министър на Китай Ван И отхвърли опасенията, че страната му се опитва да измести САЩ като водещата световна сила, подчертавайки, че Пекин не желаел световна хармония, съобщава \"Франс прес\".Позовавайки се на неотдавнашните произведения на американски учени, които изтъкват, че Китай засилва опитите си за хегемония, Ван И подчертал: \"Искам да ви кажа много ясно, че това е сериозна стратегическа погрешна преценка.\"\"Това е погрешно очакване,, което ще бъде изключително пагубно за американските интереси и бъдещето на САЩ\", коментирал Ван И пред Съвета за външни отношения в Ню Йорк, където той присъства на 73-тата сесия на Общото събрание на ООН.Китайският първи дипломат допълнил колко е важно да се поддържат отношенията между САЩ и Китай \"в нормално русло\", въпреки че отбелязал, че настоящите спорове по отношение на търговията между двете страни \"не са причина за паника\".Коментарите на китайския външен министър идват в период на влошаване на отношенията между двете най-големи икономики в света. Освен продължаващата търговска война, американският президент Доналд Тръмп обяви по-рано тази седмица, че Китай се е опитал да се намеси в предстоящите междинни избори за Конгреса на САЩ през ноември, като по думите му, той имал доказателства за твърденията си.", "date": "2018.09.28", "title": "Китай уверява: Не се стремим да заместим САЩ като световен хегемон"}
{"url": "https://news.bg/crime/traykov-iska-udalzhavane-na-sroka-za-deklaratsiyata-do-antikoruptsionnata-komisiya.html", "text": "Бившият енергиен министър Трайчо Трайков е поискал удължаване на срока, в който да предостави документи за произход на запорираното му имущество. Искането си е отправил към Антикорупционната комисия - Комисията за противодействие на корупцията и за отнемане на незаконно придобитото имущество (КПКОНПИ), съобщи БНР.Припомняме, на 25 септември стана ясно, че са запорирани имоти и банкови сметки за почти 2,4 милиона лева на бившия министър Трайков. Според Антикорупционната комисия това е разлика между разходите и доходите му през последните десет години. Шефът на комисията обясни, че срокът, в който Трайков може да подаде декларация е до днес - 28 септември.Според Трайков подобна отсрочка би му дала възможност да убеди антикорупционната комисия в законността на доходите си, за да може запорът над негови имоти и средства да бъде вдигнат.\"Аз не мога да се защитя, докато не знам точно коя част от доходите ми те смятат, че са с неясен произход. Когато вече имам възможност да се възползвам от материалите, които те са събрали, за да подготвят това обяснение, тогава няма да имаме никакъв проблем\", каза Трайков.По думите му, той още преди време е обжалвал акта на предварително запориране и процедурата все още не е приключила. Бившият икономически министър е убеден, че може да представи всички документи, които комисията смята, че им липсват, за да си обяснят произхода на всички средства, които ги интересуват.Според него може да се избегне съдебната процедура, ако комисарите от антикорупционната комисия разберат декларацията и ако са добросъвестни.\"Веднъж вече съм бил под ударите на част от тази комисия - небезизвестната комисия на Златанов с тефтерчето и тогава констатациите на комисията бяха опровергани и отхвърлени от съда на всички инстанции. Аз тогава не се възползвах от правото си да съдя държавата, защото ми се стори, че не всички българи са виновни за действията на определена група хора, но очевидно това не е имало голям смисъл, защото нещата продължиха. Човекът, който ме наклевети тогава, продължава да достига нови низини и да каля хората. Това е Николай Бареков\", каза отново Трайчо Трайков.", "date": "2018.09.28", "title": "Трайков иска удължаване на срока за декларацията до Антикорупционната комисия"}
{"url": "https://news.bg/politics/tsvetanov-opozitsiya-v-parlamenta-nyama-ne-tarsim-konfrontatsiya-s-radev.html", "text": ". Това заяви председателят на ПГ на ГЕРБ Цветан Цветанов в студиото на \"Панорама\".По думите му мнозинството е стабилно, тъй като няма различия по управленската програма. Той изтъкна 4% икономически растеж, както и планираното 10-процентно увеличение на бюджетните заплати. убеден е той.Цветанов отново декларира, че ГЕРБ не търсят конфронтация с президента Румен Радев. По думите му държавният глава иска да задържа орбитата на държавата на изток.Според Цветан Цветанов това, че трябва да говорим за деинтегритет на ЕС, е несериозно. Припомняме, че днес , тъй като бе възможно законодателният орган  за втори пореден ден. заради спънките с кворума.", "date": "2018.09.28", "title": "Цветанов: Опозиция в парламента няма, не търсим конфронтация с Радев"}
{"url": "https://news.bg/bulgaria/es-evropredsedatelstvoto-i-brekzit-obsadiha-pavlova-i-yunker.html", "text": "Приключилото българско европредседателство, както и актуални европейски теми като миграцията, Брекзит и приемането на европейския бюджет бяха основните теми, които обсъдиха по време на срещата си министърът на българското председателство на Съвета на Европейския съюз Лиляна Павлова и председателят на Европейската комисия Жан-Клод Юнкер, предаде БНТ.Двамата са обсъдили и създаването на Глобален партньорски център в рамките на инициативата 16+1 за връзки с Китай.заяви ПавловаНа 20 октомври София ще бъде домакин на следващата голяма среща в рамките на формата, на която ще присъстват лидери от Китай, България и страните от Централна и Източна Европа.", "date": "2018.09.28", "title": "ЕС, Европредседателството  и Брекзит обсъдиха Павлова и Юнкер "}
{"url": "https://news.bg/int-politics/satrudnichestvoto-mezhdu-balgariya-i-sasht-ostava-sred-prioritetite.html", "text": "Сътрудничеството между България и САЩ бе сред основните теми, които обсъди премиерът Бойко Борисов по време на среща с държавния секретар на САЩ Майк Помпео в Ню Йорк, съобщиха от правителствената пресслужба. САЩ и България имат установени отлични отношения в областта на сигурността и отбраната както в двустранен план, така и в рамките на НАТО.\"\", каза още Бойко Борисов.В тази връзка българският премиер оцени високо решителните действия, предприети от страна на САЩ чрез Инициативата за гарантиране на сигурността на европейските съюзници (ERI) и операцията \"Атлантическа решителност\".По време на разговора българският министър-председател посочи, че в началото на година правителството одобри национален план за постепенно повишаване на разходите за отбрана до 2 % от БВП до 2024 година. \"\", допълни още премиерът Борисов.Със задоволство двамата отбелязаха, че взаимодействието между българските и американските правоохранителни органи е последователно и практически ориентирано. В разговора беше отбелязано, че службите на двете страни си сътрудничат ефективно в борбата срещу организираната престъпност, тероризма, трафика на хора и наркотици, киберсигурността, корупцията и др.", "date": "2018.09.28", "title": "Сътрудничеството между  България и САЩ остава сред приоритетите"}
{"url": "https://news.bg/world/razsledvane-na-fbr-otlaga-glasuvaneto-za-kavano.html", "text": "ФБР да проведе разследване относно обвиненията в изнасилване срещу номинирания за върховен съдия на САЩ от президента Доналд Тръмп Брет Кавано, съобщиха световните информационни агенции. Това реши американският Сенат, който в полунощ трябваше да гласува номинацията. Това поиска сенаторът републиканец Джеф Флейк по време на гласуването в Сената. Сенаторът подкрепя кандидатурата, но държи на изясняване, тъй като счита това за дълг на институциите. Разследването трябва да продължи една седмица и да даде след това възможност за завършване на процедурата. Самият Доналд Тръмп не е убеден как ще гласуват съпартийците му сред сенаторите.  Припомняме, че изслушването от сенатска комисия се проведе вчера, продължи 9 часа и премина драматично. Две жени обвиниха Кавано в насилие, като при едната то се е случило преди 36 години. Тръмп изрази уважение към нея и показанията, които тя даде, но не оттегля подкрепата си за Кавано. Въпреки скандала, номинацията бе гласувана от комисията и бе придвижена за гласуване от Сената. Самият Кавано отрече всички обвинения като политически и обвини противниците на Тръмп, че се опитват да му навредят. Това, което се случва, е отмъщение на Клинтън, обвини той. Срещу номинацията на съдията обаче бяха организирани протести, на които бе изразена подкрепа за жените, които обвиниха Кавано в насилие. Това е поредният скандал, разтърсил президентската администрация, като в същото време е и част от набиращата сила кампания #MeToo, която уличи поредица от влиятелни мъже в насилие над жени или мъже. ", "date": "2018.09.28", "title": "Разследване на ФБР отлага гласуването за Кавано "}
