{"url": "https://news.bg/world/buteflika-hvarli-ostavka.html", "text": "Дългогодишният президент на Алжир Абделазиз Бутефлика подаде оставка, предаде \"Спутник\", като цитира държавни медии.Той е уведомил Конституционния съвет за решението си. Очаква се то да бъде обсъдено на заседание. По-рано от ръководството на армията настояха за незабавното му оттегляне от власт. Припомняме, вчера стана ясно, че че Бутефлика ще изтичане на мандата му на 28 април. 82-годишният алжирският лидер е на власт от 1999 г., но не се е появявал на обществени събития след прекаран удар през 2013 г.През последните седмици в страната бяха организирани многобройни протести с искане Бутефлика да се оттегли.", "date": "2019.04.02", "title": "Бутефлика хвърли оставка "}
{"url": "https://news.bg/crime/ostaviha-v-aresta-trima-ot-zadarzhanite-pri-spetsaktsiyata-v-kazanlak.html", "text": "Спецсъдът остави в ареста трима от задържаните при акцията в Казанлък, предаде БГНЕС.Припомняме, преди дни  в Казанлък и околностите на града срещу нелегално съхранение и търговия с оръжие. Тогава бяха задържани шестима души. По-късно се оказа, че На брифинг от полицията съобщиха, че  или да е била съпричастна към терористична организация. Някои от членовете й са криминално проявени, а по време на обиските в домовете им са открити части за сглобяване на автомати и карабини, боеприпаси, разсад за марихуана, както и незаконно убита кафява мечка.Днес съдът уважи искането на прокуратурата за налагане на най-строгата мярка и остави задържаните Петър Гидиклийски, Ерол Алендаров и Красимир Стефанов за постоянно в ареста.Според държавното обвинение съществува опасност те да се укрият или да извършат друго престъпление.Спрямо обвиняемия Горо Чаушев съдът наложи мярка \"парична гаранция\" в размер на 3 000 лева, а останалите двама задържани - Назъм Неби и Николай Убчев, остави без мярка за неотклонение.Ако днешното решение на съда бъде обжалвано, Апелативният наказателен съд ще преразгледа мерките на свое заседание, насрочено за 9 април.", "date": "2019.04.02", "title": "Оставиха в ареста трима от задържаните при спецакцията в Казанлък"}
{"url": "https://news.bg/regions/katastrofa-mezhdu-kola-tir-i-bus-blokira-vitinya.html", "text": "Движението в тунел \"Витиня\" е временно спряно заради катастрофа.Инцидентът е станал около 17.16 часа. По първоначална информация лек автомобил, който е пътувал в посока София се е блъснал челно в ТИР, завъртял се е и се е ударил в бус.Пострадал е шофьорът на колата. Към мястото пътуват екипи на \"Пътна полиция\" и Спешна помощ.Движението в района по АМ \"Хемус\" ще се осъществява по стария път за София.", "date": "2019.04.02", "title": "Катастрофа между кола, тир и бус блокира \"Витиня\""}
{"url": "https://news.bg/world/frenski-ministar-poiska-nova-evropeyska-imperiya-sreshtu-kitay-i-sasht.html", "text": "Министърът на икономиката и финансите на Франция Бруно льо Мер се обяви за създаване на \"европейска империя\", която е способна да се противопостави на Китай и САЩ и в която страните от Източна Европа играят по-важна роля, информират АФП и \"Файненшъл таймс\".Льо Мер представя визията в книгата си \"Новата империя: Европа в XXI век\".\"Ние сме в много специален момент от европейската история\", коментира той по време на представянето на книгата, която той е написал по коледните празници.За първи от 1957 г. ЕС може да изчезне или да бъде сведен до нищо на международната сцена, предупреди той.В книгата министърът анализира необходимостта ЕС да отстоява \"европейския суверенитет\" пред Китай и \"новия Път на коприната\", както и пред \"Америка първа\" на президента Доналд Тръмп.\"Ние сме изправени пред прост избор: по-силен съюз или васалност\", предупреждава той и призовава за \"нова империя\". Мер обяснява, че е използвал \"нова империя\" с цел да \"събуди духа...на европейската сила\".Империя с правила, която спазва върховенството на закона, с граници, с култура, с държави, които имат своята идентичност, култура, памет, която трябва да се уважава, предлага той.Бруно льо Мер обаче разяснява, че идеята не е \"доминираща империя\", а \"мирна империя\".\"Тази васалност е реалност\", пише той.\"Васализация е, когато САЩ налагат екстериториални санкции на ЕС. Когато налагат мита върху стомана и алуминий, което пряко засяга живота на работниците и заводите за стомана в Северна Франция. Васализация е, когато Китай реши да купи голям брой стратегическа инфраструктура в Европа. Васализация е, когато автономни коли ще имат американски навигационни системи и азиатски батерии\", пише Льо Мер в книгата.Според него Брекзит е показал, че \"европейският проект е смъртен\".В началото на март френският лидер Еманюел Макрон представи своята визия за бъдещето на ЕС. Манифестът \"Европейско възраждане\" се отнася до най-различни сфери, включително търговия, бизнес среда, земеделие, околна среда, сигурност, бюджет, технологии и други.", "date": "2019.04.02", "title": "Френски министър поиска нова европейска империя срещу Китай и САЩ"}
{"url": "https://news.bg/crime/pusnaha-pod-domashen-arest-bivshiya-shef-na-telk-lovech.html", "text": "Пуснаха под домашен арест бившия шеф на ТЕЛК-Ловеч, предаде Нова телевизия.Днес Окръжният съд в Ловеч промени постоянната мярка за неотклонение на Донка Минкова от \"задържане под стража\" в \"под домашен арест\".Мотивите на съда са, че няма опасност обвиняемата да се укрие или да извърши друго престъпление. Съдът прие и заключението на съдебно-медицинската експертиза, че условията в ареста не са подходящи за здравословното състояние на подсъдимата.Решението на съда може да се обжалва в тридневен срок пред Апелативен съд - Велико Търново. От прокуратурата заявиха, че ще го сторят.По искане на Минкова днешното заседание се проведе при закрити врати. Адвокатът на обвиняемата Стефан Гецов заяви, че няма доказателства Минкова да е взела подкуп, тъй като няма нейни отпечатъци нито върху парите, нито върху документите и папките, които са били открити в дома й.Припомняме, в края на януарии обвинена във взимане на подкуп. При претърсване на жилището й бяха открити голяма сума пари, както и три папки с медицински документи, необходими за издаване на ТЕЛК решения, в които е имало по 500 лева.На 9 февруари Апелативният  въпреки настояването на адвоката й за домашен арест заради тежките заболявания, които тя има.", "date": "2019.04.02", "title": "Пуснаха под домашен арест бившия шеф на ТЕЛК-Ловеч"}
{"url": "https://news.bg/entertainment/festival-za-aziatska-kultura-zavarshva-proletnata-vakantsiya-v-sofiya.html", "text": "AnimeS Expo - Фестивалът за азиатска култура, навършва 14 години и тази години ще се проведе в края на пролетната ваканция на 6 и 7 април. За поредна година събитието ще приветства хиляди гости от цял свят.Фестивалът всяка година еволюира, става все по-мащабен и предлага повече и повече преживявания. Добавят се нови зони, нови квалификации, разширява се пространството и привлича все повече хора.Аниме и манга, косплей, гейминг, к-поп, арт, музика, прожекции, образователни дискусии с международни лектори, томболи, награди и изключително много различни спортни и развлекателни площадки ви очакват в зала \"Универсиада\" в столицата.Жури на световно ниво ще оценява множеството квалификации, сред които е световното по косплей в Япония - World Cosplay Summit (WCS). Победителите от тази квалификация заминават за 10 дни в Япония, за да представят страната ни на световното и да разгледат страната на изгряващото слънце.Другата ни групова квалификация за Clara Cow\"s Cosplay Cup ще изпрати победителите в Ротердам, Холандия, където те ще състезават с отбори от цял свят за голямата награда - една седмица екскурзия в Япония.Тази година събитието има 14 специални госта, като 3 от тях журират състезателния формат, а останалите се включват в любителския. TinYasuo, Sophie и Liza са почетното жури за косплея, като и тримата са представяли държавите си на световното и европейското първенство. TinYasuo се класира 2-ри в света, а миналата година успя да вземе и специалната награда на главния спонсор на световното по косплей.Гейминг зоната ще съчетае в себе си компютърни игри, конзоли, настолни игри и 3D виртуалност. Най-големият турнир е по играта League of Legends, като тази година състезателният формат е 5v5 и 1v1 с впечатляващи награди, осигурени от спонсорите на събитието. Допълнителните турнири са по OSU! и Fortnite. Подготвена е много интересна Free Play Trading Card Game зона, на която ще можете да поиграете и тествате: Yu-Gi-Oh!, Dragon Ball Super Card Game, Cardfight!! Vanguard, Universal Fighting System и Pokemon TCG!Фестивалът тази година е денонощен, като през нощта е подготвено специално техно парти за най-големите фенове. Поканени са световно известни топ DJ, които да се погрижат купона да бъде на ниво. След изключително успешните български партита на хардкор диджей №1 в света Angerfist, следващ гост от лейбъла Masters of Hardcore ще бъде Tha Playah, който пристига у нас за първи път. Продуцира и собствена музика, като неговите парчета редовно влизат в специализираните класации и се въртят от всички най-големи артисти в жанра.Безупречно сценично поведение и шоу, перфектна визия и страхотни сетове - всичко това е запазена марка на хардкор сцената ни, който обещава да направи незабравимо парти и в София на 06.04.2019 г.Михаел Сладкаров, главният организатор на събитието, е горд, че всяка година успяват да разрастват фестивала, да добавят все повече интересни зони и да привличат вниманието на световната косплей сцена.Наталия Гуркова ще надникне зад кулисите на събитието, което зрителите ще могат да видят и във фейсбук страницата на проекта \"Те са! - специалното интервю\".Билетите могат да бъдат закупени онлайн от сайта на epay ( https://epaygo.bg/2613725031 ) или от всяка каса на ! С VIP билетите получавате:- двудневен достъп до цялото събитие;- възможност да се снимате в специалната ни фото зона заедно с тримата гост-жури - TinYasuo, Sophie и Liza;- автографи от тримата ни гост-жури върху снимката/плаката A3 формат;- ексклузивен мърчандайз;- запазено място на първи ред в косплей залата пред главната сцена;- достъп до VIP ложата на втория етаж;- възможност за по-ранно влизане в залата и пазаруване от мърч щандовете без опашка;- отделен специален бърз вход/изход за залата;ВИП билетите включват запазени места пред сцената, ексклузивен мърч и други екстри. Очаквайте скоро повече информация.Всички посетители до 12-годишна възраст влизат безплатно, но е необходимо да бъдат с придружител, закупил билет за събитието.", "date": "2019.04.02", "title": "Фестивал за азиатска култура завършва пролетната ваканция в София"}
{"url": "https://news.bg/education/prepodavatel-potarsil-pomosht-ot-borisov-za-psihicheski-tormoz-vav-vtu.html", "text": "Преподавател е потърсил помощ от премиера Бойко Борисов за психически тормоз на работното място. Деканът на Педагогическия факултет във Великотърновския университет проф. Венка Кутева е сезирала премиера, просветния министър Красимир Вълчев и парламентарната комисия по образование за системен психичен тормоз от ректорското ръководство на висшето училище, съобщи БНР.Проф. Кутева кандидатства за ректор на Великотърновския университет (ВТУ) на изборите, насрочени за 20 май. Тя заяви, че върху нея и деканите на още три факултета, който я подкрепят, от месец се оказва системен натиск и тормоз. Недоброжелателното отношение е от ръководството на университета.\"Връх на това е сигналът до ректора на ВТУ, в който съм обявена за член на организирана група за извършване и прикриване на нарушения\", каза проф. Кутева.По думите й тази сутрин ректорът проф. Христо Бонджолов ѝ е отправил ултиматум да подаде оставка. В противен случай ще бъде уволнена дисциплинарно.Според проф. Бонжолов има сигнал в прокуратурата за тежки административни нарушения във факултета с участието на проф. Кутева. \"Да се оттегли, за да може да се проверяват нормално документите. Казах ѝ, че другият вариант, който е по-неприятният, е дисциплинарно уволнение\", каза професорът.Преподаватели се опасяват, че ректорските избори ще са нелегитимни, защото решенията на Академическия съвет за провеждането им, са взети след отстраняване на цялата студентска квота, което е нарушение на Закона за висшето образование.", "date": "2019.04.02", "title": "Преподавател потърсил помощ от Борисов за психически тормоз във ВТУ"}
{"url": "https://news.bg/regions/kone-ubiha-stopanina-si-v-kyustendilsko-selo.html", "text": "49-годишен мъж е починал, след като е бил блъснат от коне в кюстендилското село Фролош, съобщиха от полицията.Животните били негова собственост. Той обаче ги оставил без надзор и част от тях се загубили. Стопанинът им ги намерил в покрайнините на селото, но докато ги прибирал заедно със свой приятел бил блъснат и починал на място.Тялото е откарано за аутопсия в болницата в Кюстендил.По случая е започнато досъдебно производство.", "date": "2019.04.02", "title": "Коне убиха стопанина си в кюстендилско село"}
{"url": "https://news.bg/world/es-nyama-da-bade-zalozhnik-na-politicheska-kriza-na-ostrova-zakani-se-makron.html", "text": "Президентът на Франция Еманюел Макрон предупреди, че ЕС не може да \"бъде заложник\" на кризата около Брекзит и подчерта, че по-дълго отлагане на процеса \"не е сигурно\", информират АФП и други медии.Френският лидер даде пресконференция по време на посещение на премиера на Ирландия Лео Варадкар в Париж.\"ЕС не може да бъде държан като заложник дългосрочно до разрешаването на политическа криза в Обединеното кралство\", обяви Макрон. Той добави, че Франция е \"открита\" за допълнително отлагане на Брекзит при определени условия, но това \"нито е сигурно, нито ще стане автоматично. Повтарям го тук убедително\".Според него Великобритания \"де факто\" е избрала Брекзит без споразумение.", "date": "2019.04.02", "title": "ЕС няма да бъде заложник на политическа криза на Острова, закани се Макрон"}
{"url": "https://news.bg/int-politics/papata-nastoyava-tsarkvata-da-priznae-istoriyata-na-nasilieto-nad-zheni-i-mazhkoto-gospodstvo.html", "text": "Папа Франциск обяви, че Католическата църква трябва да признае историята на мъжкото господство и сексуалните злоупотреби с жени и деца и да възстанови репутацията си сред младите хора или рискува да се превърне в \"музей\", съобщава \"Ройтерс\".Ала във важен документ, в който споменава множество скандали и отново признава значителни пропуски от страна на духовенството, той също така казва, че църквата \"не може да се съгласи с всичко, което някои феминистки групи предлагат\", което е очевидна препратка към забраната на църквата жени да стават свещеници.Папата се бори с критиките по отношение на отговора на църквата към продължаващата от десетилетия криза със сексуални посегателства от страна на католически духовници, която сериозно навреди на репутацията ѝ по целия свят и доведе до изплащането на милиарди долара обезщетения.Припомняме, че през март бившият ковчежник на Ватиканаза сексуално насилие след обвиненията на двама млади мъже срещу него. Престъпленията са извършени през 90-те години, месеци, преди Пел да бъде назначен за архиепископ на Мелбърн. Мъжете, тогава 13-годишни момчета, са пеели в църковен хор.Франциск коментира темата в простиращото се на 50 страници \"Апостолическо насърчение\" за едномесечната среща на епископите през октомври относно ролята на младите хора в наброяващата 1,3 млрд. души Католическа църква.82-годишният Франциск призова младите хора да не бъдат обезверени от скандала със сексуалното насилие, а да работят с преобладаващото мнозинство свещеници и други духовници, които са верни на призванието си.Той изтъква, че сексуалното насилие от страна на духовенството е \"трагедия\" и помоли младите хора да помогнат на църквата в \"този мрачен момент\".\"Една жива църква може да погледне назад към историята и да признае справедлив дял на мъжки авторитаризъм, господство, различни форми на поробване, насилие и сексистко насилие\", подчертава главата на Римокатолическата църква.\"С тази перспектива тя може да подкрепи призива за зачитане на правата на жените и да предложи убедителна подкрепа за по-голяма реципрочност между мъжете и жените, без да се съгласява с всичко, което някои феминистки групи предлагат\", настоява още папата.Някои женски организации се стремят жените да имат правото да са свещеници. Църквата изключи това, твърдейки, че Исус е избрал само мъже като свои апостоли.Наскоро изцяло женският екип на месечното списание на вестника на Ватикана за проблемите на жените подаде оставка, заявявайки, че нов редактор се опитва да ги постави \"под пряк мъжки контрол\".Последните истории в списанието включват и такава за сексуално насилие на монахини от свещеници. Редакторът отрече техните обвинения.Франциск призна, че църквата трябва да спечели обратно много млади хора, които я възприемат като незначителна в живота им или като досада.Той каза, че такъв възглед за църквата може \"да има сериозни и разбираеми причини: сексуални и финансови скандали; духовенство, неспособно да се ангажира ефективно с чувствителните за младите въпроси\". Църквата трябвало да запази и привлече младите хора, като обясни по-добре своята доктрина, настоя Франциск.", "date": "2019.04.02", "title": "Папата настоява църквата да признае историята на насилието над жени и мъжкото господство"}
{"url": "https://news.bg/world/latinoamerikantsite-se-opasyavat-ot-pretsedent-izpolzvan-za-namesata-v-siriya.html", "text": "Латиноамерикански държави се противопоставят на приемането на промотиран от САЩ, Великобритания и други техни съюзници правен стандарт, който оправдава военните операции в Близкия изток. Латиноамериканските страни се опасяват, че същият стандарт може в крайна сметка да бъде използван като оправдание за намеса в Западното полукълбо, пише \"Гардиън\".Мексиканското правителство води кампания ООН да осигури по-голяма прозрачност относно официалните юридически оправдания, представени от западните сили за военните операции в Сирия и на други места.Според латиноамериканските държави един от най-важните въпроси в международното право - кога е позволено да се започне война на територията на друга държава - е уреден тихомълком от малка група военни сили, но без световен дебат.Държавите, участвали в кампанията срещу ДАЕШ (\"Ислямска държава\") и други военни операции в чужбина, са предоставили на ООН писма, в които оправдават действията си. Те отбелязват, че действията им са самоотбрана срещу заплахата от тероризъм и твърдят в много случаи, че правителствата на държавите \"не са склонни или са неспособни\" да се справят със заплахите. Писмата обикновено са изпращани на организацията след започването на военните операции.Пабло Олабуенага, юридическият съветник на мексиканската мисия в ООН, писа за правния сайт JustSecurity. Според него дебатът относно легитимността и приложимостта на стандарта \"не са склонни или са неспособни\" при използването на сила срещу терористични организации до момента предимно доминира при няколко западни държави.Олабуенага твърди, че липсата на съгласувано противопоставяне на такива аргументи за самоотбрана според Член 51 от Хартата на ООН не трябва да бъде тълкувано като съгласие. Според него по-скоро е липсата на прозрачност в системата на ООН. Подаваните до Съвета за сигурност на ООН писма за оправдаване на военна операция не са публично оповестявани. Те в крайна сметка попадат в архива на Съвета.\"Повечето страни членки са оставяни на тъмно\", пише експертът.Статията в JustSecurity е личен коментар на юриста, но той подчертава, че тези притеснения са споделяни широко в Латинска Америка. През миналия октомври 33 латиноамерикански държави изразиха безпокойството си от засиленото изпращане на писма до Съвета за сигурност на ООН според Член 51, за да се оправдае използване на сила при антитерористични операции.През последните месеци има опасения, че САЩ могат да използват военна сила срещу президента на Венецуела Николас Мадуро. През февруари държавният секретар на САЩ Майк Помпео обяви, че ливанската групировка \"Хизбула\" има \"активни клетки\" във Венецуела. \"Задължени сме да намалим рисковете за САЩ\", каза той.", "date": "2019.04.02", "title": "Латиноамериканците се опасяват от прецедент, използван за намесата в Сирия"}
{"url": "https://news.bg/economics/polovinata-vodni-tsentrali-v-balgariya-sa-zaplasheni-ot-zatvaryane.html", "text": "Половината водни централи в България са заплашени от затваряне, пише \"24 часа\". Ако спрат вецовете и съоръженията им не се поддържат с години, в реките ще останат бетонните съоръжения. В тях ще се спират всякакви отломки, които реката влачи, така че я.От всички около 240 действащи водноелектрически централи у нас 138 може да бъдат затворени, предупредиха от Асоциация \"Хидроенергия\". А вецовете остават един от най-евтините източници на възобновяема енергия като цена за обществото.Причината е в една законова поправка, приета още през лятото на 2010 г. До преди две години тя не впечатлява никого. През 2010 г. в Закона за водите бе създаден нов член 118 ж. Според текста, басейновите дирекции могат да откажат да продължат действието на разрешителното за вземане на вода от една ВЕЦ, в случай че мястото, от което се взема водата, попада в защитена зона. Предполага се, че разпоредбата е останала без внимание, защото разрешителните за водовземане са със срок на действие 10 години.От Асоциацията разбрали за промените в Закона за водите от \"Държавен вестник\". Нямало дебати. Промените станали и през преходните и заключителни разпоредби на новия Закон за концесиите. \"Но както и да е направена, тази промяна руши цял отрасъл, защото след това басейновите дирекции започнаха масово да прилагат изискването и вече имаме колеги, които са със спрени разрешителни, което обжалват в съда\", каза председателят на асоциацията Боян Кършаков.Министерството на околната среда и водите, което ръководи басейновите дирекции, има малко по-друго виждане за ситуацията твърдят, че през последните две години броят на разрешителните за водовземане с изтичащ срок на действие е по-голям. Това е причина да има и повече решения за отказ, твърдят от МОСВ.", "date": "2019.04.02", "title": "Половината водни централи в България са заплашени от затваряне"}
{"url": "https://news.bg/world/sasht-obmislyat-novi-sanktsii-sreshtu-iran.html", "text": "САЩ обмислят налагането на нови санкции срещу Иран. Вероятно мерките ще бъдат наложени през май, съобщиха световните информационни агенции. Те ще засегнат сектори от икономиката, които досега не са били обект на санкции.Това е съобщил източник на президентската администрация.Месецът не е избран случайно - тогава се навършва годишнина, откакто президентът Доналд Тръмп обяви оттегляне от ядреното споразумение с Ислямската република.Вашингтон отхвърли обвиненията, че носи вина за икономическите проблеми на Техеран. Държавният секретар Майк Помпео зави, че управляващите в страната сами носят отговорност.Конкретно се споменават наводненията в Иран, причинили смъртта на най-малко 50 души.Помпео поднесе съболезнованията си за жертвите и обеща САЩ да се включат с хуманитарна помощ чрез Червения полумесец.САЩ , че са наложили санкции на 14 души и 17 компании и юридически лица, свързани с иранската Организация за иновации и изследвания в областта на отбраната, която според Вашингтон е изиграла централна роля в опитите за разработване на ядрени оръжия от страна на Иран.Иранският върховен водач аятолах Али Хаменеи настоя, че Техеран е решен да укрепи отбранителните си възможности въпреки нарастващия натиск от страна на САЩ и техните съюзници да ограничи програмата си за балистични ракети.", "date": "2019.04.02", "title": "САЩ обмислят нови санкции срещу Иран "}
{"url": "https://news.bg/crime/gori-tseh-za-peleti-v-plovdivsko.html", "text": "Пожар гори в цех за пелети в пловдивското село Рогош, предаде \"Нова\". При инцидента няма пострадали.Сигналът е получен към 17 часа, са съобщили от пловдивската полиция.На мястото пожарникари се борят със стихията.Служители на Районното управление на полицията разследват причините.", "date": "2019.04.02", "title": "Гори цех за пелети в Пловдивско "}
{"url": "https://news.bg/regions/dvizhenieto-prez-vitinya-vazstanoveno-sled-katastrofata-dva-chasa-prodalzhi-ogledat.html", "text": "Движението в тунел \"Витиня\" вече е възстановено, съобщи АПИ. Движението бе спряно за  на кола, тир и бус, при която пострада шофьорът на колата.Огледът на място ще продължи около 2 часа. Това съобщиха от пресцентъра на МВР. Раненият мъж е приет в реанимацията на УМБАЛ \"Св.Анна\" - София в тежко състояние. Има фрактура на двете бедрени кости, счупена ръка,фрактура на ребра, контузионен бял дроб, нарушена хемодинамика.Има опасност за живота му, съобщиха от болницата. Обходният маршрут в посока София е през пътен възел Ботевград по Искърското дефиле, а в посока Варна - стария път за София.Километрична е блокадата на автомагистрала \"Хемус\" заради тежката челна катастрофа, предаде БГНЕС.", "date": "2019.04.02", "title": "Движението през \"Витиня\" възстановено след катастрофата, два часа продължи огледът "}
{"url": "https://news.bg/disasters/kanada-se-zatoplya-dva-pati-po-barzo-ot-ostanaliya-svyat.html", "text": "Канада се затопля два пъти по-бързо от останалия свят. Това е установил исторически правителствен доклад, предупреждаващ, че драстичните действия са единственият начин да се избегнат катастрофални резултати, пише британският в. \"Гардиън\".\"Науката е ясна - климатът на Канада се затопля по-бързо от средното за света, а това равнище на затопляне не може да се променя ефективно\", изтъкна пред журналисти Нанси Хамзауи, която е помощник заместник-министър на науката и технологиите в Министерството на околната среда и климатичните промени на Канада.Докладът, публикуван късно вчера от ведомството, обрисува мрачна картина на бъдещето на Канада, в което смъртоносни горещини и поройни дъждове се превръщат в често срещано явление. Четиридесет и трима правителствени учени и преподаватели са автори на доклада.Въпреки че глобалните температури са се увеличили с 0,8 градуса от 1948 г. насам, Канада е отбелязала увеличение от 1,7 градуса - повече от два пъти от средното за света.А в Арктика затоплянето се случва с много по-бързите темпове от 2,3 градуса.Въпреки че увеличеното затопляне в Арктика все още не е напълно изяснено, снегът и ледът играят важна роля при отразяването на слънчевата радиация и топлина. Но учените изтъкват, че отстъплението на ледниците и изчезването на морския лед допринасят за увеличаване на затоплянето, което е един от факторите, допринасящи за непропорционалното увеличаване на температурите в Канада.Докладът предполага, че по-голямата част от затоплянето в Канада и по света е резултат от изгарянето на изкопаеми горива.Канада вече обеща да намали емисиите на газове с парников ефект с 200 млн. тона до 2030 г. - крайъгълен камък на националната стратегия за климата на премиера Джъстин Трюдо - главно чрез федерално наложен въглероден данък и затваряне на въглищни централи.Въпреки спешността, която предполага доклада, Канада остава въвлечена в политически битки за политиката в областта на климата.Трюдо настоява за национална стратегия за ценообразуване на въглеродните емисии, а в понеделник федералното правителство наложи данъка върху четири провинции, които отказват да прилагат такъв. Консервативни политици обещаха да премахнат данъка, ако спечелят парламентарните избори през есента, аргументирайки се, че това е твърде голяма тежест за канадците.Но според настоящия план, домакинствата ще получават отстъпки от федералното правителство, за да компенсират всички допълнителни разходи от данъка, което означава, че разходите за средния потребител са незначителни.Докладът дава да се разбере, че Канада е изправена пред значителна разлика в резултатите в зависимост от политиките, които избира за намаляване на емисиите.При сценарий, при който глобалните емисии бъдат намалени драстично, средните температури ще се повишат само с 3 градуса в цялата страна до 2100 г., включително в Арктическия регион.Но ако страните - включително Канада - не действат агресивно, вероятно ще има увеличение от 7-9 градуса, а Арктика е изправена пред 11 градуса затопляне.", "date": "2019.04.02", "title": "Канада се затопля два пъти по-бързо от останалия свят"}
{"url": "https://news.bg/int-politics/mey-iska-novo-otlagane-na-brekzit.html", "text": "Великобритания ще поиска от Европейския съюз ново отлагане на Брекзит. Това обяви тази вечер британският премиер Тереза Мей, съобщиха световните информационни агенции.Тя направи изявлението след 7-часово заседание на кабинета.Според нея, отлагането ще бъде \"възможно най-кратко\".Сега Лондон официално трябва да напусне Общността на 12 април. Вероятно ще бъде поискано това да се случи през май.Очаква се въпросът да бъде поставен нана 10 април.Припомняме, че от различни британски партии ще се опитат да спрат сценарий Брекзит без споразумение в сряда. Ивет Купър от Лейбъристката партия ще внесе законопроект за отлагане на Брекзит след 12 април.Депутати, които са против Брекзит без споразумение, ще внесат плана в Камарата на общините, където утре вероятно ще се проведат нови ориентировъчни гласувания, след като парламентът Усилията ще бъдат съсредоточени върху предложението на Купър, което предвижда парламентът да поиска от премиера Тереза Мей да излезе с предложение за отлагане на Брекзит, за да се гарантира, че Обединеното кралство няма да напусне Общността без споразумение.През миналата седмица , която им дава власт да поемат контрол над дневния ред на законодателния орган, както и да дебатират и прокарват промени.Към търпение в преговорите за Брекзит призова евролидерите днес председателят на Европейския съвет По думите му, британските власти в момента водят битка, за да напуснат Общността със сделка.Дори да не знаем какъв ще бъде крайният резултат, нека бъдем търпеливи, написа Туск в \"Туитър\".Междувременно продължават протестите на привържениците на оставането на Кралството в Съюза.", "date": "2019.04.02", "title": "Мей иска ново отлагане на Брекзит "}
{"url": "https://news.bg/int-politics/ukrayna-aktivno-raboti-po-proekta-stena-po-granitsata-s-rusiya.html", "text": "Украйна е започнала активно да укрепва границата си с Русия в рамките на проекта \"Стена\", съобщават от украинското министерство на вътрешните работи, цитирани от руските медии.\"Започна активна работа по укрепване на руско-украинската граница\", се изтъква в изявлението.По информация на ведомството, работата е започнала в участък в Луганска област, където се извършва монтиране на заграждения и се прокопават противотранспортни ровове.Освен това продължава работата по оборудването на система за видеонаблюдение и контрол, изграждането на преходи и доставката на продукти от трошен камък.През февруари беше съобщено, че проектът \"Стена\" е реализиран 30 процента.През 2015 година украинското правителство одобри план за действие за изпълнение на инициативата. Реализирането на проекта е било разчетено за четири години, но по-късно е било решено да бъде удължен до 2021 година.", "date": "2019.04.02", "title": "Украйна активно работи по проекта \"Стена\" по границата с Русия"}
{"url": "https://news.bg/crime/zadarzhaha-23-godishen-beglets-ot-avstriyski-zatvor-na-kalotina.html", "text": "Полицията задържа 23-годишен чужденец, избягал от австрийски затвор, съобщават от МВР.Мъжът влязъл с автобус в България. По време на паспортния контрол, граничният полицай установил разлика със снимката от паспорта.След това е отведен за допълнителна проверка на втора линия. При опит да бъде идентифициран в системата АФИС, пътникът блъснал в земята и повредил единия от четците за пръстови отпечатъци към системата.След като го задържали той заявил, че е 23-годишен турчин, признал истинското си име и това, че е използвал документите на братовчед си.Граничните полицаи на \"Калотина\" са поискали съдействие от австрийските власти.Установено е, че мъжът е австрийски гражданин от турски произход, избягал от австрийски затвор през август 2018 г.Към настоящия момент се издирва от австрийските власти за тежка телесна повреда, квалифициран случай на изнудване и незаконно проникване в частна собственост.На 23 - годишния чужденец е повдигнато обвинение за повреждане на държавно имущество и опит за незаконно влизане в страната с чужд документ за самоличност.", "date": "2019.04.02", "title": "Задържаха 23-годишен беглец от австрийски затвор на \"Калотина\""}
{"url": "https://news.bg/world/beni-gants-izrael-e-pod-zaplaha-netanyahu-se-prevrashta-v-erdogan.html", "text": "Кандидатът за премиер на Израел Бени Ганц нападна министър-председателя Бенямин Нетаняху, пише \"Таймс ъв Израел\".Според Ганц Нетаняху предприема \"екстремни\" мерки в предизборната си кампания, които \"вредят на израелската демокрация и водят дискурса към ниски места, което политическата система на Израел никога не е виждала\".В интервю за сайта Ynet Ганц сравни Нетаняху с автократичния ислямистки президент на Турция Реджеп Ердоган, който арестува десетки хиляди дисиденти и журналисти, а също така направи мащабни конституционни промени, които осигуряват властта му.\"След 13 г. на власт ние сме пред опасността Биби да се превърне в Ердоган. Това е заплаха за израелската демокрация\", предупреди Ганц, като използва прякора на Нетаняху.След седмица Израел провежда парламентарни избори.", "date": "2019.04.02", "title": "Бени Ганц: Израел е под заплаха, Нетаняху се превръща в Ердоган"}
{"url": "https://news.bg/crime/inspektoratat-na-vss-prekrati-kontraproverka-sreshtu-lozan-panov.html", "text": "Инспекторатът към Висшия съдебен съвет (ВСС) прекрати проверка срещу председателя на ВКС Лозан Панов. Това е контрапроверка, поръчана от ВСС. Тя е отговор на искането на председателя на ВКС да бъде проверена проверката на Апелативния спецсъд за ареста на бившия районен кмет на \"Младост\" Десислава Иванчева и нейната заместничка Биляна Петрова, разпоредена от Върховния касационен съд.Проверката трябваше да се произнесе дали Панов е накърнил престижа на съдебната власт и независимостта на Апелативния Спецсъд.Прокурорите предложиха документите по делото да не бъдат предоставяни на проверяващите съдии от ВКС.Решението на членовете на Съдийската колегия на Висшия съдебен съвет (ВСС) е за прекратяване на проверката срещу Лозан Панов от Инспектората на ВСС. Председателят на Върховния касационен съд (ВКС) Лозан Панов трябваше да бъде проверен и по реда на Глава IX, Раздел 1б от ЗСВ въз основа на решение на съдийската колегия на ВСС, прието на заседание на 14 декември 2018 г.Проверката срещу Панов приключи на 20 март 2019г. с доклад. В него има становище за липса на достатъчно данни за извършени нарушения по чл. 175к, ал. 3 и чл. 175к, ал. 4 от ЗСВ.На основание на доклада и събраните по преписката доказателства, Инспекторатът на ВСС (ИВСС) на свое заседание от 01 април 2019 г. прие решение за прекратяване на проверката.Припомняме, на 29 ноември 2018 г. във  след като избухна скандал за това, че  и съответно отменено, а . От спецпрокуратурата призоваха Апелативния съд да не предоставя на проверяващите (от ВКС) документите по делото, докато втората инстанция не се произнесе окончателно. Съдът обаче не се съобрази с това искане. Той отказа да направи и отвод на прокурорите по делото, поискан от защитата на обвиняемите.Мотивът на съдебните кадровици Съдебният инспекторат да провери дали Лозан Панов е дали с разпоредената проверка на Спецапелативния съд Панов случайно не е накърнил независимостта на съда.С писмото на изпълняващия функциите (и.ф.) административен ръководител на Специализираната прокуратура Димитър Петров, и.ф. административният ръководител на Апелативната специализирана прокуратура Николай Найденов, прокурорът при Върховната касационна прокуратура Илиян Рангелов и прокурорът при Апелативната специализирана прокуратура Тихомир Стоев  да провери дали е спазена процедурата и закона по обжалването на променените мерки за неотклонение на Десислава Иванчева и Биляна Петрова.Проверката , на основание чл. 114, ал. 1, т. 9 от Закона за съдебната власт. ", "date": "2019.04.02", "title": "Инспекторатът на ВСС прекрати контрапроверка срещу Лозан Панов"}
{"url": "https://news.bg/comments/za-dobrite-inzheneri-na-izhoda-i-niskite-zaplati-u-nas-na-vhoda.html", "text": "След години наблюдение как се гърчи образователната ни система, индустриалците решиха да вземат нещата в свои ръце и да предложат промени в средното и висшето образование. За да подобрят връзката му с пазара на труда. Една от мерките, които обявиха от Асоциацията на индустриалния капитал (АИК), е въвеждането на задължителна матура по математика. \"За да има на изхода от висшето образование добри инженери, трябва на входа да има добре подготвени млади хора в средните училища по природо-математическите дисциплини.\" - обясни председателят на Управителния съвет на АИК.От Министерството на образованието (МОН) побързаха да съобщят, че засега не се предвижда въвеждането на задължителна матура по математика и обявиха, че ще търсят \"други инструменти\" за мотивиране на интереса към математиката. Министър Велчев реагира светкавично, защото настоящите матури му дишат във врата и подготовката за тях е в решителния си етап. Основателни се притесненията на експертите в МОН, че след сливането на модулите в НВО за 7 клас и някои други нововъведения в тазгодишните изпити, една задължителна матура по математика ще дойде в повече и на учениците, и на родителите им. Не за друго, а защото бюджетите за частни уроци и подготвителни школи вече са разпределени.Има резон и в твърдението на образователния министър, че трябва да се мисли в посока на интердисциплинарността, защото позициите на пазара на труда все по-често изискват комплексна подготовка. Едната математика не е достатъчна, нужно е познаването на определени програмни продукти и поне два чужди езика. От друга страна, министерството е предоставило допълнително 25 млн. лв. на училищата за дейности по интереси, които се реализират основно в областта на математиката. Оказва се, че интерес към дисциплината има, вероятно няма такъв към офертите на българските компании, които търсят висококвалифицирани специалисти.Може би е добре да припомним данните от резултатите по НВО след 7 клас от миналата година, за да видим дали задължителният изпит по БЕЛ и математика събужда интереса на децата към тези предмети, както предполагат от АИК. От данните на МОН е видно, че седмокласниците имат по-лоши резултати по БЕЛ и по-добри по математика в сравнение с предходната година. Е, двойките по математика са близо 13 хиляди, но продължават да намаляват, според експертите. От друга страна, по български език и литература слабите оценки са се увеличили, въпреки перспективата за задължителни матури по предмета в края на средното образование. Техният брой надвишава 8 хиляди. Ако погледнем шестиците, ще видим, че и там нещата се развиват в полза на математиката - увеличени почти двойно, докато по български и литература са намалели почти двойно. Максималните 100 точки по български са изкарали само трима ученици в страната, докато по математика са 68. Излиза, че мотивация за успешно представяне на НВО по математика има, но дали се запазва сред завършващите средно образование?Ако кандидатствате за IT специалност в Софийския университет например, не сте особено мотивирани да се явите на матура по математика, въпреки че имате тази възможност. Защо е така?В състезателния ви бал влиза оценката по математика от дипломата за средно образование. Ако се явите на матура, резултатът ви от нея ще замени средноаритметичното от оценките през годините в гимназията. Тоест, ако сте отличник, но на матурата по математика не изкарате отлична оценка, балът ви автоматично намалява, а с това намаляват и шансовете да влезете в желаната специалност. Не е трудно да се досетим какво ще предпочетете. Такъв най-вероятно би бил изборът на дванайсетокласниците, които искат да бъдат приети в специалност, за която оценките на матурите не са задължителни.През последните години обаче университетите либерализираха условията за прием и все повече висши учебни заведения приемат с оценката от матурата, вместо с кандидатстудентски изпит. В някои случаи изпитът е с по-голяма тежест от матурата, но като се има предвид раздутия прием и слабия наплив на кандидати, това няма особено значение. Не е трудно, ако си изкарал нещо повече от тройка на матурата по математика, да влезеш в университет. Което също не е особено мотивиращо, да признаем.За кого всъщност имат значение резултатите от държавните зрелостни изпити? Най-вече за училищата, защото на базата на тези резултати се определят рейтингите, а от тях зависи престижът им. Защото той определя интереса към гимназиите и съответно стойността на делегираните им бюджети, които са обвързани с броя на учениците. В този смисъл разговорите за важността на зрелостните изпити, и още повече за тяхната задължителност, нямат особено отношение към по-нататъшната реализация на завършващите.Но да приемем, че математиката е спечелила сърцата на зрелостниците и значителна част от тях се втурват към мечтаните инженерни специалности във вузовете. Какви са възможностите за добрите инженери \"на изхода\", както се изрази представителят на индустриалците у нас.Не е трудно да разберем, ако погледнем офертите за работа насочени точно към тези специалисти, в изходно положение. Данните на компаниите за набиране на персонал сочат, че средното нетно възнаграждение за специалистите с подобна квалификация у нас варира между 1,200 - 1,700 лв. в зависимост от сектора - за сравнение средната нетна заплата за заварчици е 1,200 лв. В същото време, по данни на Института на германската икономика от 2018 г., специалистите с инженерно образование в отраслите машиностроене, енергетика, електротехника и автомобилостроене в страната получават около 5,700 евро месечно. Единствените оферти за работа, които се движат около 4000-5000 евро у нас, са за дистанционна работа в чужди компании. Те и заварчиците ни бягат навън, защото там техният труд струва 3-4000 евро.Същевременно, по данни на Евростат, от началото на тази година България е страната с най-ниска минимална работна заплата - 286 евро, далеч зад Румъния с 446 евро, Унгария с 464 евро. От дъното на таблицата още по-болезнено изглежда сравнението с онези първи седем страни, в които минималното възнаграждение надвишава 1450 евро.Това като че ли прави амбициите на нашите индустриалци да привлекат кадърни инженери \"на изхода\" напразни. И пак - като че ли топката е у тях. Защо например не последват опита на колегите си от страните-отличници в ЕС, които отпускат стипендии на изявени ученици? Отглеждат ги още в училище и финансират обучението им в университети, срещу ангажимента да работят в компаниите им. Практиката е отдавна установена, не някакво ноу хау.Преди няколко години беше направен бегъл опит в тази посока. Четири български компании отпуснаха по 1000 лв. за академична година на изявени студенти. Сумата сама по себе си е равностойна на великденските надбавки за пенсионери, но все е някакъв стимул. Миналата година българският клон на известна компания за одиторски, данъчни и консултантски услуги отпразнува 25-тата си годишнина с кампанията: \"25 причини да остана в България\". В тази кампания участваха близо 1300 студенти, които се състезаваха за 25 едногодишни стипендии от по 6 хиляди лв. Явно интерес има, трябва само да бъде предизвикан с подходящия финансов стимул.Единствената популяризирана подобна инициатива в момента у нас се поддържа от международна фондация за инженерно образование, която има изградена цялостна стратегия за подпомагане на студенти с интерес към инженерните науки. Размерът на стипендията е 5860 лв., с еднократно заплащане на 900 лв. през първата година на обучение за закупуване на компютър и максимален срок за финансиране пет години. Инициативата отново идва отвън. Иначе, по данни на Агенцията по заетостта ¾ от българските фирми изпитват недостиг на инженерни кадри.В този смисъл не е ли по-далновидно, вместо да раздаваш съвети как от \"входа\" на училището да се мотивират учениците да учат математика със задължителни матури, да си направиш \"входа\" на компанията по-привлекателен с подходящите финансови стимули? Защото атрактивни \"входове\" в чужбина има колкото щеш.", "date": "2019.04.02", "title": "За добрите инженери \"на изхода\" и ниските заплати у нас \"на входа\""}
{"url": "https://news.bg/regions/plovdivchanin-nabi-motoristi-zaradi-neprilichen-zhest.html", "text": "Пловдивчанин наби мотористи заради неприличен жест, съобщиха от Областната дирекция на МВР в Пловдив.Около 20.00 часа снощи на тел. 112 постъпил сигнал за побой на кръстовище между булевардите \"България\" и \"Васил Априлов\" в града.35-годишен водач на мотоциклет \"Ямаха\" и 19-годишният му спътник се оплакали, че докато чакали на червен светофар, мъж слязъл от лекия си автомобил \"Дачия\" и ги нападнал. Двамата са без сериозни наранявания.При предприетото издирване бил задържан 36-годишният бияч. Срещу него е образувано бързо производство.По първоначална информация действията на мъжа били провокирани от засичане на пътя и отправени към него неприлични жестове от страна на мотористите.Предстои материалите по случая да бъдат внесени в прокуратурата.", "date": "2019.04.02", "title": "Пловдивчанин наби мотористи заради неприличен жест"}
{"url": "https://news.bg/crime/zadarzhaha-36-godishen-shumenets-pri-opit-da-zapali-doma-na-sestra-si.html", "text": "Полицията задържа 36-годишен мъж при опит да запали жилището на сестра си в Шумен, информира БНР, позовавайки се на областната дирекция.Апартаментът се намира на втория етаж на ул.\"Ген. Драгомиров\" в града.Мъжът използвал бензин, залял и запалил входната врата. Нанесени били минимални щети по вратата.Все още не са ясни причините за деянието му.", "date": "2019.04.02", "title": "Задържаха 36-годишен шуменец при опит да запали дома на сестра си"}
{"url": "https://news.bg/int-politics/germaniya-skochi-sreshtu-bruney-za-zakonite-sreshtu-geyovete.html", "text": "Външното министерство на Германия протестира срещу плановете на Бруней за прилагане на ислямски наказателни закони, които наказват секса между гейове чрез убиване с камъни, съобщава \"Асошиейтед прес\".В изявление на ведомството се изтъква, че германските дипломати са изразили опасения във връзка с въвеждането на наказания по закона на шариата и са призовали посланика на Бруней да \"се придържа към съществуващите международни задължения в областта на правата на човека\".Юридическата промяна в малката, но богата на петрол монархия, която също така включва ампутация на крайник за кражба, трябва да влезе в сила в сряда.Международната правозащитна организация \"Амнести интернешънъл\" разкритикува остро наказанията като \"ужасни\".Американският актьор Джордж Клуни, който е женен за известната адвокатка по правата на човека Амал Клуни, призова наскоро за бойкот на луксозни хотели в Европа и САЩ, свързани със султана на Бруней Хасанал Болкиа.", "date": "2019.04.02", "title": "Германия скочи срещу Бруней за законите срещу гейовете"}
{"url": "https://news.bg/world/britanski-deputati-vnasyat-predlozhenie-za-otlagane-na-brekzit.html", "text": "Депутати от различни британски партии ще се опитат да спрат сценарий Брекзит без споразумение в сряда. Ивет Купър от Лейбъристката партия ще внесе законопроект за отлагане на Брекзит след 12 април, пише \"Гардиън\".Депутати, които са против Брекзит без споразумение, ще внесат плана в Камарата на общините, където утре вероятно ще се проведат нови ориентировъчни гласувания, след като парламентът Усилията ще бъдат съсредоточени върху предложението на Купър, което предвижда парламентът да поиска от премиера Тереза Мей да излезе с предложение за отлагане на Брекзит, за да се гарантира, че Обединеното кралство няма да напусне Общността без споразумение.През миналата седмица , която им дава власт да поемат контрол над дневния ред на законодателния орган, както и да дебатират и прокарват промени.Купър обясни, че правителството може да реши с каква продължителност да е отлагането на Брекзит.И ако ЕС излезе с алтернативно предложение за отлагане на Брекзит, то ще трябва да бъде подложено на гласуване в Камарата на общините.\"Ние наистина сме в опасна ситуация със сериозен и растящ риск от без сделка след 10 дни\", подчерта тя и добави, че премиерът има отговорността да предотврати това.Законопроектът е подкрепян от консерватора Оливър Летуин, който стои зад предложението за ориентировъчните гласувания. Депутатът отбеляза, че си струва да се прокара предложението, въпреки че се очаква голяма опозиция.Законопроектът с един член ще бъде внесен в британския парламент. ", "date": "2019.04.02", "title": "Британски депутати внасят предложение за отлагане на Брекзит"}
{"url": "https://news.bg/regions/bez-limiti-za-paliativni-grizhi-v-onkodispanserite-iskat-rusenski-lekari.html", "text": "В онкологичния диспансер в Русе настояват да отпаднат лимитите за палиативни грижи в онкоцентровете, предаде БНР.По думи на управителя на Комплексния онкологичен център д-р Камен Кожухаров в момента капацитетът на русенското отделение е 12 души по Здравна карта, при положение че има възможност за 30 легла.Според д-р Кожухаров за този вид медицинска услуга не трябва да има никакво лимитиране. \"Това е трагичен етап не само от живота на пациента, но и за цялото му семейство. Никой не знае кога ще му се наложи да потърси услугите на такова отделение като нашето\", обясни той.За този вид грижа има и списък на чакащи, а това е предпоставка за възникване на конфликти между медици и близки на тежко болните пациенти, посочи още д-р Кожухаров.Отделението по палиативни грижи към КОЦ-Русе е едно от трите в страната. В него се предоставя медицинска грижа на хора с напреднали онкологични заболявания, за които е трудно да бъде приложено домашно лечение от техните близки.", "date": "2019.04.02", "title": "Без лимити за палиативни грижи в онкодиспансерите искат русенски лекари"}
{"url": "https://news.bg/crime/ottegliha-nakazanieto-sreshtu-sadiya-miroslava-todorova.html", "text": "Съдия Мирослава Тодорова, известна като  по времето, когато той бе вътрешен министър, няма да бъде наказвана за бавно правосъдие. Това реши съдийската колегия на Висшия съдебен съвет (ВСС) и спаси от наказание за бавно правосъдие , пише \"24 часа\".През февруари тричленен състав с докладчик Красимир Шекерджиев предложи на съдийката от Софийския градски съд да бъде отрязана заплата с 10% за 6 месеца. Това не бе прието от колегията.Шефът на Върховния административен съд (ВАС) Георги Чолаков на закрито заседание е поискал Тодорова да бъде понижена като съдия в Софийския районен съд за 1 г. По време на дебатите било предложено и друго наказание за съдийката - \"понижаване в ранг\".След изслушването на съдия Тодорова имаше няколко отлагания, едното бе по инициатива на шефа на Върховния касационен съд (ВКС) Лозан Панов, днес кадровиците стигнаха до финала на казуса.Шестима членове на ВСС искаха съдията да бъде понижена за 1 г. в Софийския районен съд. Това са Георги Чолаков, Драгомир Кояджиков, Боян Новански, Боян Магдалинчев, Стефан Гроздев и Вероника Имова.За да се приеме решение са необходими 8 гласа. Срещу този вариант на наказанието се обявиха Панов и членовете на ВСС Олга Керелска, Атанаска Дишева, Боряна Димитрова, Даниела Марчева, Севдалин Мавров и Цветинка Пашкунова.Не мина и наказанието за Тодорова \"понижаване в ранг\" с 5 гласа \"за\" и 8 \"против\".Третото предложение било най-леката от възможните санкции - \"забележка\". Него подкрепиха само 4-ма кадровици - Панов, Пашкунова, Керелска и Дишева.Тодорова бе изправена на дисциплинарен съд през 2016 г. по искане на Инспектората към ВСС за системни забавяния.Съдебните ревизорите провериха цялата работа на Тодорова, когато правораздаваше в Софийския районен съд, и установиха забавяния по стотици дела. Преди това инспекторите получиха сигнал срещу съдийката от главния прокурор Сотир Цацаров във връзка с искане на прокуратурата за разкриване на банкова тайна. Делото било по реда на Закона за кредитните институции. Съдът е длъжен да го реши за 24 часа, но Тодорова се забавила с месец.Решението за липса на наказание на съдийката може да бъде атакувано от инспектората пред ВАС.", "date": "2019.04.02", "title": "Оттеглиха наказанието срещу съдия Мирослава Тодорова"}
{"url": "https://news.bg/world/demokratite-iskat-novo-razsledvane-na-rusiya-nyama-da-stane-otseche-tramp.html", "text": "Президентът на САЩ Доналд Тръмп отново насоли демократите след информация, че ще търсят ново разследване за сговор между Русия и предизборната кампания на американския лидер през 2016 г.В края на миналия месец стана  между Москва и Тръмп.Президентът добави, че \"няма да стане\" ново разследване и подчерта, че нищо няма да задоволи демократите.Робърт Мълър беше като Бог за демократите, докато не той реши, че няма сговор в дълго чакания доклад на Мълър за 30 000 000 долара. Сега демократите дори не признават името му, те са напълно смахнати, искат отново да преминат през целия процес. Няма да стане, закани се Тръмп в \"Туитър\" и добави, че сега е време Вашингтон да се фокусира върху управлението на страната.Демократи се заканиха да продължат да разследват президента и съветниците му за връзки с руснаците.", "date": "2019.04.02", "title": "Демократите искат ново разследване на Русия, няма да стане, отсече Тръмп"}
{"url": "https://news.bg/politics/pargov-remont-na-remonta-v-tsentara-a-v-kvartalite-asfalt-ot-sotsializma.html", "text": "София се развива в последните десет години на две скорости - дебалансирана София на добре уредения център и друго.Правят се все повече инвестиции, в които виждаме, че се случват събития като ремонт на ремонта и контрол на контрола.Такава критика отправи лидерът на столичните социалисти Калоян Паргов пред журналисти по време на кръгла маса, посветена на 140-годишнината от обявяването на София за столица на България.Паргов остро критикува политиката на столичния кмет Йорданка Фандъкова, като по думите му \"изникват паметници, после ги махаме, изникват перки на акули, после ги махаме\". Паралелно с това 2/3 от кварталите от времето на социализма стоят без сменен асфалт, паваж, градини.Паргов постави акцента на използването на европейските фондове, където им е мястото, а не с цел да се гради пиар и имидж, изтъкна Паргов.Според него повече средства трябва да отиват за районите, откъдето идват данъците. Очевидно обаче се стига само до централната част като \"Дондуков\", \"Витошка\" и \"Граф Игнатиев\".\"Друг е въпросът дали е качествен ремонтът и дали е струвал толкова\", съмнява се Паргов. Лидерът на столичните социалисти посочи, че паметникът на Борисов, който изникна вчера на площад \"Гарибалди\" си заслужава да отиде в музея на тоталитарното изкуство. \"Ако не го бяха махнали, щях да организирам група младежи, които да отидат до паметника и да им разкажем кой беше Бойко Борисов\", каза Паргов.Доста се инвестира, но има и много забележки по отношение централната част на града, отбеляза лидерът на БСП-София. \"Ако в дъждовен ден се разходим по Витошка, току виж някое паве ще ни измие очите\", каза той по повод счупените плочки.Трафика, задръстванията, презастрояването и мръсният въздух Паргов определи като основни проблеми пред Столична община.По думите му улиците в София трябва да се чистят периодично, а не няколко пъти в годината. \"Моята улица - \"Майска песен\", е измита нула пъти през последната година\", обясни още той.На форума присъства и бившият министър на културата Георги Йорданов.", "date": "2019.04.02", "title": "Паргов: Ремонт на ремонта в центъра, а в кварталите - асфалт от социализма"}
{"url": "https://news.bg/politics/fandakova-otricha-da-e-udalzheno-razreshitelnoto-za-stroezh-na-nebostargacha-zlaten-vek.html", "text": "Разрешителното на фирма \"Артекс\" за строежа на не е удължено и е изтекло на 19 ноември миналата година. Това предаде БНР, цитирайки кмета на София Йорданка Фандъкова.Тя посочи, че настоящите проверки, включително и тази от прокуратурата, ще покажат кой е прав - главният архитект на София Здравко Здравков или ДНСК, която обяви, че сградата е с удължено разрешително за строеж.По думи на Фандъкова собствениците са имали възможност до края на 2018 г. да искат удължаване на разрешителното, а всъщност са изтеглили искането си за това още през 2017 г.Тя заяви, че не разбира защо в становището си ДНСК се позовава на казус от Бургас и бе категорична, че тя самата остава на позицията на главния архитект.\"Моята позиция от самото начало е, че толкова висока сграда нямаше място там. Точно затова възложих на главния архитект да не удължава строителното разрешително\", обясни Фандъкова.Припомняме, миналата седмица шефът на ДНСК Иван Несторов заяви, че  защото има законно издадени строителни книжа. Той посочи, че през август 2018 г. е удължил срока на разрешението му.По думи на главния Здравков обаче сградата е изгубила право на строеж с всичките удължавания. От своя страна Несторов заяви, че е в пълен синхрон с главния архитект, но се позова на практика на Върховния административен съд и решение на съда за Бургас от 2018 г.Заради решението на ДНСК вчера от Инициативен комитет \"Лозенец\" обвиниха Дирекцията за национален строителен контрол в ", "date": "2019.04.02", "title": "Фандъкова отрича да е удължено разрешителното за строеж на небостъргача \"Златен век\""}
{"url": "https://news.bg/int-politics/vtora-zhena-obvinyava-dzho-baydan-za-nezhelano-dokosvane.html", "text": "Втора жена обвини бившия американски вицепрезидент Джо Байдън в неуместно докосване, след като водещият представител на Демократическата партия реши да се впусне в битката за Белия дом през 2020 година, съобщават американските медии.Ейми Лапос заяви, че Байдън я бил докоснал по лицето с двете си ръце и отъркал носа си в нейния преди десетилетие.Твърдението идва, след като друга жена - Люси Флорес, заяви, че Байдън я е целунал по задната част на главата по време на предизборен митинг.Байдън настоя, че не смята, че някога е действал неуместно.Бившият сенатор от Делауеър, който беше вицепрезидент на Барак Обама в периода между 2009 и 2017 г., се разглежда като възможен водещ кандидат в надпреварата за номинация за президент на демократите.Лапос, която е 43-годишна бивша помощничка на Байдън, твърди, че той я бил докоснал неуместно на събитие за набиране на средства в частен дом в Хартфорд, щата Кънектикът, през 2009 г.Тя уточнила, че тогавашният вицепрезидент влязъл в кухнята, за да благодари на група свои помощници, преди да сложи двете си ръце върху лицето на Лапос и да я дръпне, за да отърка носа си в нейния.Лапос призова Байдън да не се кандидатира за президент, изтъквайки: \"Неканената привързаност не е окей. Опредметяването на жените не е окей.\"Твърденията на Флорес за първи път се появиха в петък в статия, която тя е написала за сп. The Cut.Флорес е била кандидат на Демократическата партия за заместник-губернатор на щата Невада през 2014 г., когато Байдън пристигнал със самолет, за да подкрепи кандидатурата ѝ.Докато се е подготвяла да излезе на сцената, Флорес твърди, че Байдън си сложил двете ръце на раменете ѝ отзад, помирисал косата ѝ и след това я целунал по задната част на главата.Запитан за новото обвинение, говорителят на Байдън препратил журналистите към изявление, което той е направил преди дни.\"В многото ми години по кампании и в обществения живот аз предлагах безброй ръкостискания, прегръдки, изрази на привързаност, подкрепа и успокоение. И не веднъж - никога - не съм смятал, че съм действал неуместно\", подчертава бившият вицепрезидент на САЩ.", "date": "2019.04.02", "title": "Втора жена обвинява Джо Байдън за нежелано докосване"}
{"url": "https://news.bg/crime/kat-hvana-nad-7000-shofyori-s-previshena-skorost-za-den.html", "text": "7023 нарушения за превишаване на скоростта за движение установи \"Пътна полиция\" за няколко часа.Нарушителите са засечени за времето от 06.00 часа до 16.00 часа днес на 409 места за контрол.Общо 133 нарушения са установени със стационарни камери, други 3341 - със СПУКС - триноги, а останалите 3549 нарушения са регистрирани с мобилни камери, с които са оборудвани служебни автомобили.Най-много нарушения са констатирани на територията на СДВР - 713, а най-малко на територията на ОДМВР-Добрич - 55.Общо 34 водачи са превишили скоростта с повече от 50 км в населено място. Установени са и други 255 нарушения на Закона за движение по пътищата.Настъпили са 37 катастрофи с материални щети и 5 пътно-транспортни произшествия с ранени. Няма данни за ПТП със загинали.", "date": "2019.04.02", "title": "КАТ хвана над 7000 шофьори с превишена скорост за ден"}
{"url": "https://news.bg/int-politics/nasa-razkritikuva-indiya-che-zastrashava-mks-s-razrushavaneto-na-satelit.html", "text": "Американската космическа агенция НАСА нарече разрушаването на сателит от страна на Индия \"ужасно нещо\", което би могло да застраши Международната космическа станция (МКС).Ръководителят на космическата агенция Джим Брайдстин заяви, че рискът от сблъсък на отломки с МКС е нараснал с 44 процента за 10 дни заради теста.Той обаче каза: \"Международната космическа станция все още е в безопасност. Ако се наложи да я преместим, ще го сторим.\"Индия е четвъртата страна, която е провела такова изпитание.Индийският премиер Нарендра Моди обяви теста - Мисия \"Шахти\" - с големи фанфари на 27 март, изтъквайки, че той е утвърдил Индия като \"космическа сила\".В обръщение към служители Брайдстин остро разкритикува изпитанието на такива оръжия за поразяване на сателити.Той каза, че НАСА е идентифицирала 400 парчета от орбитални отломки и е проследила 60 парчета, по-големи от 10 см в диаметър. 24 от тези парчета представляват потенциален риск за МКС.\"Това е ужасно, ужасно нещо да създаваш събитие, което изпраща отломки в апогей, който се издига над Международната космическа станция. И този вид дейност не е съвместим с бъдещето на пилотиран от хора космически полет, който трябва да видим да се случи\", подчерта шефът на НАСА.Ден след като Индия успешно проведе своя тест за поразяване на сателити, изпълняващият длъжността американски министър на отбраната Патрик Шанахан предупреди, че събитието може да създаде \"бъркотия\" в космоса, но заяви, че Вашингтон все още изучава въздействието от изпитанието.Делхи настоява, че е провел теста в ниска земна орбита, на височина от 300 км над земната повърхност, за да не оставя космически отломки, които могат да се сблъскат с МКС или сателити.\"Затова го направихме на по-ниска надморска височина, ще изчезне за нула време\", изтъкна Сатиш Реди, ръководител на индийската организация за научни изследвания и развитие в областта на отбраната, в интервю през миналата седмица за \"Ройтерс\".Брайдстин коментира, че е вярно, че това в крайна сметка ще се случи. \"Хубавото е, че е достатъчно ниско в земната орбита и с времето всичко това ще се разсее\", посочи той.Китай предизвика международна тревога с подобен тест през 2007 г. Ръководителят на НАСА заяви, че \"много\" от отломките, създадени от този тест, остават в орбита. Американските военни проследяват общо около 10 000 парчета космически отломки, около една трета от които са били създадени от китайския тест.Застъпниците за контрол на оръжията изразиха тревога за нарастващата милитаризация на космоса. Технологията за поразяване на сателити ще позволи на Индия да извади от строя спътниците на вражеските сили във всеки конфликт, а тестът вероятно ще подхрани нарастващото регионално съперничество между Индия и Китай.Съобщението разгневи също така и опозиционните партии в Индия, които обвиниха Моди, че използва теста като политически трик преди провеждането на парламентарните избори, които започват на 11 април.", "date": "2019.04.02", "title": "НАСА разкритикува Индия, че застрашава МКС с разрушаването на сателит"}
{"url": "https://news.bg/crime/za-minalata-godina-v-sofiya-nyama-dete-zaginalo-v-katastrofa.html", "text": "Столичната полиция отчита намаление на регистрираните извършени престъпления с 9% и леко увеличение на разкриваемостта на престъпленията в края на 2018 г.Това стана ясно при представянето на годишния отчет на СДВР от министъра на вътрешните работи Младен Маринов.За 2019 г. пред полицията като предизвикателство стоят провеждането на изборите за Европейски парламент и за местни органи на самоуправление.Задачата пред СДВР остава основно да създаде условия за добър обществен ред и да не се допускат престъпления срещу правата на българските граждани.\"Предстои вкарване в работен режим на 85 нови автомобила, които в рамки на месец и половина се очаква да бъдат предоставени на СДВР\", отбеляза Маринов.Ще се обърне внимание и по отношение на пътната безопасност. Към настоящия момент обстановката в района на отговорност на СДВР стои по-добре в сравнение с тази в Пловдив, където имат сериозни проблеми с пътната безопасност.Полицията се похвали с това, че през миналата година в София няма загинало нито едно дете в катастрофа. Общо обаче за миналата година в сравнение с 2017 г. загиналите са с 14 души повече.За обезпечаване на пътната безопасност се предприемат необходимите мерки, но столичните пътни полицаи в София са ежедневно ангажирани в многобройните масови мероприятия, които трябва да подсигуряват.Полицията апелира водачите да спазват правилата на движение, да са по-толерантни и положителни на пътя. От СДВР ще въведат на допълнителни технически средства.На въпрос какви са мерките, които се предприемат, свързани с предстоящата визита на папа Франциск, от СДВР гарантират, че е създаден щаб на национални ниво, който ще вземе необходимите мерки. Това е едно посещение с висок риск и може да предизвика доста затруднения за гражданите, но от полицията се надяват, че ще бъдат разбрани.Отчетена е и добра комуникация и координация със Столична община. През последните два месеца СДВР е получила дарение от Столична община на два броя мобилни камери, които допълнително ще бъдат включени на територията на столицата.", "date": "2019.04.02", "title": "За миналата година в София няма дете загинало в катастрофа"}
{"url": "https://news.bg/crime/okolo-uchilishta-i-detski-gradini-stavat-mnogo-ot-katastrofite-v-sofiya.html", "text": "СДВР предприема мерки за намаляване на пътно транспортния травматизъм. Те са свързани с засилено полицейско присъствие, както и залагане на повече камери по пътищата.Повишена концентрация на катастрофи Столичната полиция отчита предимно около училищата, детските градини, както и Южната и Северната дъга. Ще бъдат засилени и мерките спрямо водачите на моторни превозни средства.Над 90% от причините за пътно транспортните произшествия в страната са по вина на шофьора. Така шефът на Главна дирекция \"Национална полиция\" Георги Терзийски коментира вчерашната \"Води се досъдебно производство, но предполагаемата причината за катастрофата е във водача\", категоричен е шефът на ГДНП.Голяма част от произшествията, вследствие на което има загинали хора, се дължат на неспазване на елементарни правила за движение.", "date": "2019.04.02", "title": "Около училища и детски градини стават много от катастрофите в София"}
{"url": "https://news.bg/world/riyad-obezshtetil-detsata-na-kashogi.html", "text": "Правителството на Саудитска Арабия обезщетява децата на убития саудитски журналист Джамал Кашоги с жилища за милиони долари и месечна компенсация в размер на хиляди долари, информира АФП, позовавайки се на вестник \"Вашингтон пост\".Кашоги, колумнист на \"Вашингтон пост\" и критик на саудитското правителство, беше в консулството на Саудитска Арабия в Истанбул от екип от 15 агенти, изпратени от Рияд. Все още не е открито тялото на журналиста.Американското издание отбелязва, че плащанията за четирите деца на Кашоги - двамата му синове и двете му дъщери - \"са част от усилия на Саудитска Арабия да постигне дългосрочно споразумение със семейството на Кашоги, като те продължат да се въздържат от публични изявления\".Къщите, предоставени на децата на Кашоги, се намират в пристанищния град Джеда и струват 4 милиона долара, пише още \"Вашингтон пост\". Салах, най-голямото дете на Кашоги, планира да продължи да живее в монархията, докато другите, които живеят САЩ, се очаква да продадат жилищата, допълва изданието.В допълнение към имотите децата получават обезщетение в размер на 10 000 долара или повече на месец. Те също могат да получат по-големи обезщетения, като всеки ще вземе десетки милиони долари, пише вестникът.", "date": "2019.04.02", "title": "Рияд обезщетил децата на Кашоги "}
{"url": "https://news.bg/regions/obshtinite-nedovolni-ot-kriteriite-za-razpredelyane-na-subsidii.html", "text": "В Троян има затруднения с обществения транспорт, предаде БНР по информация на кмета на града и зам.-председател на Националното сдружение на общините Донка Михайлова.\"В срещите си в селата непрекъснато се сблъсквам с въпросите \"Защо нямаме транспорт? Защо транспортът става все по-рядко?\". Отговорът е, че превозвачите много сериозно поставят въпроса за финансовата нерентабилност на обществения транспорт и този проблем ескалира\", обясни ситуацията Михайлова. Тя посочи, че всяка година общината допълнително дотира превозите, защото в противен случай изобщо няма да има такива.Михайлова съобщи, че НСОРБ настоява да бъдат отпуснати 6 млн. лева и изрази надежда, че държавата ще реагира адекватно, за да не се стига до съкращаване на автобусния транспорт.По отношение на  кметът на Троян подчерта, че всеки разход, който увеличава себестойността на автобусния транспорт, се отразява и върху цената на билетите. Основният проблем според нея обаче са критериите, по които се разпределя субсидията за общините.Михайлова посочи, че за Троян тази субсидия намалява - през 2016 г. общината е получила 57 000 лева от държавния бюджет, а за тази година са предвидени едва 17 000 лева.Троян е поредната община, в която жителите са заплашени да останат без превоз.Припомняме, от вчера  заради нелоялна конкуренция.През февруари пък заради нерентабилност бяха закрити и автобусните линии до няколко  Пред опасността да останат без превоз бяха изправени и .Тогава стана ясно и че жители на две кюстендилски села са принудени да вървят Заради разрастващия се проблем премиерът  на субсидиите за превоз на пътници по нерентабилни автобусни линии.", "date": "2019.04.02", "title": "Общините недоволни от критериите за разпределяне на субсидии"}
{"url": "https://news.bg/energy/s-ek-obsazhdat-kapitalizatsiya-na-dalga-na-tets-maritsa-iztok-2.html", "text": "Възможността да бъде капитализиран дългът на ТЕЦ \"Марица-изток 2\" е обсъдена с Главна дирекция \"Конкуренция\" в Европейската комисия. Това обяви енергийният министър Теменужка Петкова по време на среща със синдикатите, съобщиха от Министерството на енергетиката.Очаква се крайното решение за увеличаване на капитала на централата да бъде взето до средата на годината.По време на срещата министър Петкова запозна представителите на КТ \"Подкрепа\" и на КНСБ с изпълнението на мерките за стабилизиране на ТЕЦ \"Марица-изток 2\".Тя ги увери, че запазването на работата на комплекса \"Марица-изток\" е задача от първостепенна важност за правителството.Набелязаните краткосрочни мерки за стабилизиране на централата са изпълнени, информира тя и припомни, че \"Български енергиен холдинг\" ЕАД закупи необходимите квоти за работата на ТЕЦ \"Марица-изток 2\" до март 2020 г.Проведени са няколко срещи с Комисията за енергийно и водно регулиране по отношение на използването от страна на ТЕЦ-а на така наречения Механизъм за компенсиране на разходите за критична инфраструктура. Възможността е предвидена в Закона за енергетиката.Министър Петкова информира, че тези разходи в размер на около 500 млн. лв., са включени в обосновката на ТЕЦ-а за цените през новия регулаторен период.До края на юни \"Електроенергиен системен оператор\" ЕАД ще анализира пазара на електроенергия. Това е една от дългосрочните мерки за стабилизиране на ТЕЦ \"Марица-изток 2\". Анализът трябва да послужи за разработване и нотифициране пред Европейската комисия на така наречения Механизъм за капацитет.Механизмите за капацитет са признат от ЕК легитимен метод, чрез който държавите-членки могат да гарантират сигурност на доставките. Намерението на Министерството на енергетиката е през есента на 2019 г. да депозира пред ЕК избрания механизъм, така че нотификацията от страна на комисията да стане факт до края на годината.Министър Петкова припомни и получената безсрочна дерогация на ТЕЦ \"Марица-изток 2\", която също е необходимо условие за бъдещата й работа.", "date": "2019.04.02", "title": "С ЕК обсъждат капитализация на дълга на ТЕЦ \"Марица Изток 2\""}
{"url": "https://news.bg/int-politics/timoshenko-obvini-poroshenko-vav-falshifitsirane-na-izborite.html", "text": "Бившият премиер на Украйна Юлия Тимошенко, която зае трето място на първия тур на президентските избори в неделя, твърди, че настоящият президент Петро Порошенко е нагласил резултатите в своя полза, съобщава \"Асошиейтед прес\".Юлия Тимошенко обяви по време на пресконференция, че Порошенко, който завърши на второ място, побеждавайки Тимошенко с по-малко от 2 процентни пункта, е фалшифицирал изборите в своя полза.Тя изтъкна обаче, че нямало да оспорва резултатите, тъй като смята, че съдилищата също се контролират от президента.С почти 99 процента преброени гласове, комикът Владимир Зеленски води надпреварата с 30 на сто от гласовете. Това означава, че новият президент на Украйна ще бъде избран в балотаж между Зеленски и Порошенко, който ще се проведе по-късно този месец.Тимошенко водеше в социологическите проучвания само няколко месеца преди изборите.", "date": "2019.04.02", "title": "Тимошенко обвини Порошенко във фалшифициране на изборите"}
{"url": "https://news.bg/regions/rusentsi-s-petitsiya-sreshtu-loshata-organizatsiya-na-dvizhenieto-na-dunav-most.html", "text": "В Русе организират петиция срещу лошата организация на движението и задръстванията от камиони на ГКПП \"Дунав мост\", съобщи БНР.На 15 май недоволството на русенци ще бъде представено на ресорните служби.За дни над 200 жители са подкрепили инициативата, започната от Васил Златев. Той иска да се въведат промени в организацията на движението на граничния пункт както от българска, така и от румънска страна, за да се облекчи трафикът. Според него е необходимо да се отворят повече гишета за обработка на документи и да се създаде нов ред за преминаване на границата.Златев заяви, че винаги се образуват големи опашки от камиони, които заемат половината мост и така затрудняват и движението на колите. Абсолютно никаква организация не се създава от \"Гранична полиция\" и реших да направя тази подписка, да видим какво мислят и другите хора, обясни той.Петицията ще е отворена в специализираната платформа в интернет до 15 май. След това тя ще се представи на отговорните служби.", "date": "2019.04.02", "title": "Русенци с петиция срещу лошата организация на движението на \"Дунав мост\""}
{"url": "https://news.bg/world/netanyahu-gostuva-na-putin-pet-dni-predi-izborite.html", "text": "Премиерът на Израел Бенямин Нетаняху ще пътува до Москва за среща с руския лидер Владимир Путин по-късно тази седмица, обявиха от пресслужбата на израелския лидер, цитирана от \"Таймс ъв Израел\".От пресцентъра на Нетаняху не разкриват подробности за срещата, която ще се проведе в четвъртък в Кремъл - пет дни преди парламентарните избори.В понеделник Путин и Нетаняху разговаряха по телефона. Те обсъдиха \"регионални въпроси\".Министър-председателят на Израел засили личните си контакти със световни лидери, включително и с Путин, по време на настоящата предизборна кампания. Самият Нетаняху твърди, че дипломатическите му умения са ненадминати.Последната среща между Путин и Нетаняху се проведе в . Това бяха и първите официални разговори между двамата на четири очи след инцидента със", "date": "2019.04.02", "title": "Нетаняху гостува на Путин пет дни преди изборите"}
{"url": "https://news.bg/politics/partiya-na-zelenite-predupredi-da-ne-se-izpolzva-mnogo-mnogo-dumata-zelen.html", "text": "ПП \"Зелените\", част от коалицията \"Демократична Бъгария\", трябва да смени името си, след като Решението на Софийски градски съд бе потвърдено и от ВКС по иск на \"Партия на зелените\".На пресконференция в БТА Владимир Николов предупреди и други партии, които имат намерение да използват наименованието \"зелен\".\"Да не си мислят, че ако използват други наименования със \"зелен\", като например \"Зелен алианс\" или \"Зелена алтернатива\", номерът им ще мине. Има една \"Партия на зелените\" и това е нашата\", подчерта Николов.Николов припомни, че \"Партия на зелените\" е основана през 2001 година, а ПП \"Зелените\" - едва през 2008 г. Искът към нея е подаден през 2017.За наше огромно удоволствие към днешна дата съдът е възстановил доверието си към партията, каза на пресконференция в БТА нейният председател Владимир Николов.В решението си Софийският градски съд определя, че е налице пълно съвпадение на наименованията на партиите ПП \"Зелените и \"Партия на зелените\", а липсата на добавки в наименованията не дава основание да се приеме, че в някое от двете думата \"зелените\" има различно значение.До Софийския градски съд, Прокуратурата и ЦИК партията е изпратила писма, с които уведомява представителите им, че ПП \"Зелените\" повече не може да използва това име. Припомняме, че самите , в която съобщават, че ще предприемат действия по смяна на името.Партията ще заведе дело срещу всеки, който се опита да регистрира подобна политическа формация. Срещу \"Зелена партия\" обаче нямат възражения.От \"Партия на зелените\" настояват спекулирането с имената да приключи.На пресконференцията стана ясно, че \"Партия на зелените\" ще се яви самостоятелно на евроизборите, а листата ще бъде готова в срок.След 11 години най-накрая се разбра кои са автентичните зелени, добави председателят Владимир Николов. До няколко дни имената в листата за евровота ще бъдат публикувани. Регистрирано е желание водачът на листата да бъде жена.Една от целите на \"Партия на зелените\" за ЕП е промяна в програмата Натура 2000, която ощетява хиляди граждани и собственици на земи. На Европа е нужна нова идеология, където човекът да бъде в центъра, защото старите не вършат никаква работа, изрази мнение Николов.", "date": "2019.04.02", "title": "\"Партия на зелените\" предупреди да не се използва много-много думата \"зелен\""}
{"url": "https://news.bg/economics/strandzhanskiyat-manov-med-e-osmiyat-nash-produkt-sas-zashtiteno-naimenovanie.html", "text": "Странджанският манов мед вече официално е със защитено наименование за произход, съобщиха от Министерството на земеделието.Това е осмият хранителен продукт от България, включен от Европейската комисия в списъка със защитени наименования за произход на Европейския съюз - това е Странджанският манов мед.Продуктът \"Странджански манов мед\" , наричан още \"Maнов мед от Странджа\", е с тъмнокафяв цвят и се добива в района на Странджа, който е част от мрежата от защитени зони в ЕС \"Натура 2000\".Пчеларството отдавна е важен поминък в региона. За това свидетелстват са тръвни (примитивни кошери) и дънери с пчели, които датират от края на 19 век. От регистрацията могат да се възползват всички пчелари в географския район, които задължително трябва да са в системата на контрол от сертифицираща фирма за съответствие със спецификацията на продукта.В сряда в Брюксел комисарят по земеделие и развитие на селските райони Фил Хоган и комисарят по цифровата икономика и цифровото общество Мария Габриел ще връчат официално сертификата за вписването на двама пчелари. Единият е Манол Тодоров, председател на пчеларско сдружение \"Странджански манов мед\", другият - Елка Божилова, представител на Министерството на земеделието, храните и горите на Република България.Странджанският манов мед ще се присъедини към повече от 1445 други продукти, които вече са защитени в базата данни.Припомняме, инициативата за регистрация е на групата производители \"Странджански манов мед\", които подадоха заявлението в Министерство на земеделието, храните и горите през месец април 2016 г.След като националната процедура премина без възражения, през месец април 2017 г. заявлението бе изпратено за преглед в ЕК. Бележките и препоръките по документацията бяха отразени успешно, след което единният документ на ЗНП \"Странджански манов мед\" беше публикуван за възражение от държавите-членки и трети страни в Официалния вестник на ЕС през месец декември 2018 г. В рамките и на тази процедура не се получиха възражения.\"Странджанският манов мед\" се произвежда в общините Созопол, Приморско, Царево, Малко Търново и Средец. Пчелният мед е произведен от медоносни пчели от секретите на живите части на растенията и от екскретите на смучещите насекоми по растенията.Отделянето на т.нар. \"медена роса\" от някои насекоми, която се събира от пчелите, както и от сладката течност от жълъдите на дъба, формират продукта. Той има специфичен вкус, аромат на печени плодове и карамел и тъмно-кафяв до черен цвят със зеленикав оттенък. \"Странджански манов мед\" е с много минерали, богат ензимен състав и висока електропроводимост. Притежава висока антиоксидантна активност.Пчеларите уточняват, че Странджанският манов мед е свързан с района си на произход продукт. Той е получен в резултат от биоекологичната зависимост и баланс между популациите на листните въшки и хоботници - продуценти на маната, наличието на големи масиви дъб и бук и характерен мек климат. Този вид мед се препоръчва при проблеми в горните дихателни пътища, сърдечно-съдовата система, подобряване на храносмилането, за кожата, както и за възстановяване след боледуване.", "date": "2019.04.02", "title": "Странджанският манов мед е осмият наш продукт със защитено наименование"}
{"url": "https://news.bg/crime/piyan-naraga-svoy-priyatel-v-montansko.html", "text": "Столичанин наръга свой приятел при свада след прекомерна употреба на алкохол, пише \"24 часа\".Спречкването станало в село Громшин, община Бойчиновци, област Монтана.Изяснено е, че 54-годишният мъж бил на гости при свой приятел. В хода на вечерта, след като двамата употребили големи количества алкохол, гостът излязъл извън контрол и наръгал домакина с нож.След като наръгал приятели си, нападателят се уплашил. Той се качил на личния си автомобил и избягал.До намесата на полицията се стигнало, след като съседи станали свидетели на скандала и подали сигнал.Униформените бързо установили нападателя, който шофирал в нетрезво състояние. Последвала гонка, като полицаите успели да настигнат мъжа в село Ракево, където опитали да го спрат. Той обаче не се подчинил, ускорил и продължил по пътя за СофияМъжът стигнал до Криводол, където обаче самокатастрофирал в ограда на къща. Там го хванали полицаи от Враца, които успели да го озаптят.При последвалата проверка за алкохол дрегерът отчел 1.81 промила концентрация на алкохол в кръвта на водача.Пострадалият мъж е откаран в болницата в Монтана, където медиците установили, че вследствие на удара с нож е засегнат белият дроб на мъжа. Той е бил стабилизиран след операция без опасност за живота.Нападателят е задържан, работата по случая продължава.", "date": "2019.04.02", "title": "Пиян наръга свой приятел в Монтанско"}
{"url": "https://news.bg/int-politics/iztrebiteli-na-turtsiya-s-provokativni-poleti-nad-ostrovi-v-gartsiya.html", "text": "Два турски изтребителя F-16 са нарушили гръцкото въздушно пространство, прелитайки над източния егейски остров Инусес, съобщават гръцките медии.Самолетите са прелетели над Инусес в 12:37 часа на височина от над 8000 метра, преди да се разделят на височина от около 7300 м над остров Панагия и да се съберат отново за втори полет над Инусес няколко минути по-късно, потвърдиха гръцките военни.Турските изтребители са били идентифицирани и прогонени от гръцки изтребители, в съответствие с международните правила за действие в такива ситуации.Това е пореден подобен инцидент, като турски изтребители редовно навлизат в гръцкото въздушно пространство. Наскоро дори имаше инцидент с хеликоптер, в който се намираше гръцкият премиер Алексис Ципрас. Той обвини турските изтребители, че са принудили хеликоптера да извърши опасни маневри на ниска височина с риск за живота на хората в хеликоптера. ", "date": "2019.04.02", "title": "Изтребители на Турция с провокативни полети над острови в Гърция"}
{"url": "https://news.bg/world/v-skopie-tsipras-i-zaev-obsadiha-satrudnichestvo-s-balgariya.html", "text": "Лидерите на Гърция и Северна Македония са обсъдили начини за разширяване на сътрудничеството с България, Румъния и Сърбия, пише \"Катимерини\".Премиерът на Гърция Алексис Ципрас е на \"историческа\" визита в Скопие, след като страната промени името си на Северна Македония.В края на януари 2019 г.  с Македония за уреждане на дългогодишния спор за името. . Споразумението беше подписано край граничното По време на пресконференция премиерът на Северна Македония Зоран Заев приветства визитата на Ципрас в Скопие като \"епохално събитие\". Той поясни, че двата съседа са предприели \"историческа стъпка\" към засилване на отношенията.\"Ние сме два съседски народа, които показаха на Европа и света, че ние можем. Споразумението предостави възможност на двете държави да използват целия си потенциал в икономическите и търговските отношения\", обяви македонският министър-председател.Заев потвърди, че с Ципрас са подписали няколко споразумения, включително за търговията и търговските марки, както и за създаване на съвет за сътрудничество на високо ниво и намаляване на граничните проверки между двете държави.Ще бъде сформирана специална мисия за имената и търговските марки. Двете страни се подписаха и под Меморандум за сътрудничество в транспортната сфера. Ще си сътрудничат в земеделието и здравеопазването, изтъкна Заев.Македонският премиер каза, че Ципрас е \"близък, личен приятел\" и призова за \"близко приятелство\" между двете страни.Ципрас коментира от своя страна, че посещението му в Скопие е сигнал за начало на усилия със северномакедонския премиер да \"създадат нова история\". По думите му разговорите са включвали начини за \"разширяване\" на сътрудничеството по отношение на НАТО, но и с други балкански държави като България, Румъния и Сърбия.Той приветства засилването на дипломатическите отношения с откриването на дипломатически мисии и създаването на \"Национална организация за развитие на Балканите\".Успехът не е само за двете страни, но и за Балканите и Европа, смята той.Новите отношения на Гърция със Северна Македония трябва да бъдат изградени на \"солидна основа\", която се осланя на изпълнението на условията към Преспанското споразумение, отбеляза Ципрас и подчерта промените в учебниците по история. Премиерът на Гърция разкри още, че двете държави ще създадат специална комисия за намиране на решение на проблема с търговските марки.В края на пресконференцията Ципрас благодари на \"скъпия приятел Зоран\".Двете държави се ангажират да отворят нов гранично-пропускателен пункт.Повече от 140 представители на гръцкия бизнес ще вземат участие в първия съвместен бизнес форум в Скопие днес следобед.", "date": "2019.04.02", "title": "В Скопие Ципрас и Заев обсъдиха сътрудничество с България "}
{"url": "https://news.bg/regions/plovdivchani-nastoyavat-zastroyavaneto-na-zelenite-ploshti-da-spre.html", "text": "Пловдивчани настояват застрояването на зелените площи да спре, предаде БНР.Според местните архитекти и юристи общината трябва да помисли как да реши в дългосрочен план проблема със зелените площи, които са частна собственост. Това стана ясно на проведената обществена дискусия за дългосрочната визия за зелените площи на града, организирана от \"Съюз за Пловдив\".Повод за дискусията са  на пловдивчани за По думи на специалистите в града под тепетата зелените площи за обществено ползване са далеч под европейската норма - на човек се падат средно по 11 кв. метра зеленина, при положение че минимумът според европейската норма е 20 кв. метра на жител.От 30 години насам обаче зелените площи все повече се застрояват. Ландшафтните архитекти посочват и че парковете са неравномерно разпределени.Според специалистите трябва да се спазва градоустройствена хигиена и да се мисли в дългосрочен план за зелената система. Те отчитат като минус, че в общината няма отдел \"Зелена система\".Ръководителят на екипа, който изготвя Общия градоустройствен план на Пловдив, архитект Иван Делчев посочи, че все още няма и публичен регистър за зелените площи. По негови думи след последните промени в законодателството до три месеца всички устройствени планове, разрешителни за строеж и въведените в експлоатация обекти трябва да бъдат публични и достъпни в Национален портал.На дискусията се обсъдиха и мерките за запазване на зелените площи в частни имоти, общественият достъп до информация за устройствените планове и работата на общинските власти по градоустройствената политика.", "date": "2019.04.02", "title": "Пловдивчани настояват застрояването на зелените площи да спре"}
{"url": "https://news.bg/crime/osadiha-shestima-za-nezakonna-sech-v-lukovit.html", "text": "Осъдиха шестима за незаконна сеч в Луковит, съобщават от държавното обвинение. Съдът е признал обвиняемите за виновни за това, че на 27 октомври 2017 г. около 16.45 ч. в местността \" Родината\" в землище, собственост на община Луковит, без позволително, отсекли - 4,863 кубика дърва от благун и цер, на стойност 267.47лв., немаркирани с КГМ.За извършеното престъпление на петимата обвиняеми е наложено наказание от по четири месеца условно с три години изпитателен срок.На другият обвиняем е наложено наказание от три месеца и десет дни лишаване от свобода, с три години изпитателен срок.Шестимата извършители са осъдени да заплатят и глоба в размер на общо 6000 лв. Присъдата подлежи на обжалване пред Окръжен съд - Ловеч.", "date": "2019.04.02", "title": "Осъдиха шестима за незаконна сеч в Луковит"}
{"url": "https://news.bg/crime/zaloviha-4-zheni-s-obshto-1-5-kg-zlatni-bizhuta-na-dunav-most.html", "text": "Митничари заловиха 4 жени с общо 1,5 златни бижута в района на ГКПП Дунав мост, съобщават от Агенция \"Митници\".При извършена проверка на 28 март, митничарите спират за проверка пътнически микробус с полски регистрационен номер, пътуващ от България в посока Полша.След проверка на пътници и багажа, в дамските чанти на четири от общо дванадесетте пътници в микробуса са открити по един плик с бижутерийни изделия от жълт метал. Общото тегло на бижутата е 1,5 кг.В последствие е потвърдено, че става дума за златни верижки, пръстени и други накити с обща стойност над 72 000 лева.Четирите жени обяснили, че пакетите им били дадени преди тръгването на микробуса от Варна, от друг пътник в същия микробус- мъж на 29 години.На жените са съставени актове за установяване на административни нарушения.", "date": "2019.04.02", "title": "Заловиха 4 жени с общо 1,5 кг златни бижута на \"Дунав мост\""}
{"url": "https://news.bg/world/v-nova-zelandiya-podkrepiha-striktni-zakoni-varhu-pritezhanieto-na-orazhie.html", "text": "Нова Зеландия гласува ново законодателство за затягане на контрола над притежанието на оръжие, съобщават медии.119 депутати срещу един в 120-местния парламент гласуваха за прокарване на проектозакон, който беше внесен в понеделник. Новият закон ще влезе в сила от 12 април - по-малко от месец след атаките на 15 март. Плановете за промяна в законодателството бяха съобщени първо от премиера Джасинда Ардърн няколко дни след терора. Правителството въведе незабавна забрана за продажба на такива оръжия.Промените предвиждат забрана за всички \"военни\" полуавтоматични оръжия и пълнители с голям капацитет, както и полуавтоматични пушки и помпово оръжие. Не забранява оръжия, които често се използват от фермери и ловци, включително полуавтоматични оръжия с 22 калибър или по-малки с до 10 патрона, както и ловджийски пушки с до пет патрона.След вота министърът на полицията Стюарт Наш заяви, че нападението в Крайстчърч е показало неадекватните ограничения върху притежанието на оръжие, които са позволили на \"твърде много хора\" да \"получат достъп до тези опасни оръжия с нелегитимни цели\".Само консервативният законодател Дейвид Сиймор гласува против промените. Той разкритикува бързината, с която се подготвя и прокарва законодателството.Законопроектът ще бъде гласуван още два пъти преди да се превърне в закон.До края на годината се очаква да се прокарат и други промени, включително регистър с имената на притежателите на оръжие, по-стриктни изисквания при издаване на разрешителни за оръжие и по-стриктни правила при съхранението на оръжие.Преди премиерът на Нова Зеландия Джасинда Ардърн обяви, че правителството планира да компенсира притежателите на полуавтоматични оръжия. Пакетът ще струва на правителството между 100 и 200 милиона долара. Но днес вицепремиерът Уинстън Питърс каза пред Radio NZ, че планът ще струва 300 милиона долара.28-годишният австралиец Брентън Тарант изби близо 50 души и рани десетки други при зверско ", "date": "2019.04.02", "title": "В Нова Зеландия подкрепиха стриктни закони върху притежанието на оръжие"}
{"url": "https://news.bg/regions/targovtsite-ot-grafa-iskat-obezshtetenie-zaradi-dalgiya-remont.html", "text": "Собственици на търговски обекти на столичната ул. \"Граф Игнатиев\" завеждат колективен иск към общината, предаде БНР. Причината е продължителният ремонт на улицата и претърпените от търговците щети.По думи на адвокат Ивана Мурджева колективните искове са по-полезни от индивидуалните. Тя обясни, че основното искане на търговците е да получат справедливо обезщетение.Такъв иск дава ясен знак на онзи, който е причинил вредата, че поведението и причиняването на колективни щети трябва да бъде по някакъв начин възмездено, посочи Мурджева. Адвокатът поясни, че в случая не се оспорва необходимостта от подобряване на градската среда, а обстоятелството, че ремонтът е започнал без общината да направи оценка на последствията за бизнеса в района.По думи на собствениците на търговски обекти на ул. \"Граф Игнатиев\" там наемите варират между 1000 лева и 2000 евро. Заради ремонта обаче повече от 70% от магазините са затворили, а тези, които в момента работят, са с нови наематели.Не завеждаме иск срещу ремонта, а срещу , заявиха търговците и допълниха, че настояват за обезщетение между нормалните обороти преди и тези по време на ремонта. \"Изключваме трите месеца, в които вярваме, че е трябвало да бъде направен ремонтът. Не претендираме за целия период от 11 месеца, колкото трае ремонтът, а за около 6 от тях - другите ги приемаме, че са били необходими\", уточниха предприемачите.Зам.-кметът по финансите и транспорта в Столичната община Дончо Барбалов посочи, че искът е за сериозна сума, която няма как да бъде платена с еднолично решение на никого в общината. Той призна, че търговците имат право да се обърнат към съда. По думи на адвокат Мурджева обаче собствениците на магазини искат не да съдят общината, а да се споразумеят с нея.", "date": "2019.04.02", "title": "Търговците от \"Графа\" искат обезщетение заради дългия ремонт"}
{"url": "https://news.bg/crime/izzeha-nad-19-000-l-nelegalen-alkohol-pri-dunav-most-2.html", "text": "Над 19 000 л. нелегален алкохол иззеха митничари в района на Дунав мост 2 при Видин, съобщават от Агенция \"Митници\".Служителите на реда спряли за проверка камион излизащ от страната. Според представените документи той превозвал препарат за почистване на под от България за Холандия.Митничарите проверили 22 палета с 88 боря пластмасови бидони - всеки с вместимост 220 литра, и установили, че прозрачната течност, описана като професионален обезмаслител, мирише на алкохол.Течността е иззета, а общото ѝ количество е 19 360 литра.", "date": "2019.04.02", "title": "Иззеха над 19 000 л. нелегален алкохол при Дунав мост 2"}
{"url": "https://news.bg/crime/elena-joncheva-obvinyava-pravitelstvoto-che-unishtozhava-zemedelska-zemya.html", "text": "Правителството на Бойко Борисов нарушава закона и облагодетелства определени фирми, които унищожават българската земеделска земя.Това заяви водачът на евролистата на БСП Елена Йончева, която заедно с група с представители от левицата внесе искане в Министерството на енергетиката (МЕ) за предоставяне на информация и документи относно концесията за добив на въглища от Пернишкия въглищен басейн.Според червените там се случва \"поредната проява на мафиотската държава\". БСП има данни за извършено престъпление и възнамерява да сезира и прокуратурата.Социалистите са посетили в събота село Дивотино, Пернишко, където установили, че фирма, свързана с Христо Ковачки, унищожава земеделската земя в района. По свидетелства на хората от района са \"изчезнали\" около 200 декара обработваема земя.Левицата установила \"чудовищни закононарушения\", сред които и това, че концесията на \"Мини Открит въгледобив\" ЕАД е изтекла през 2014 г., но дейността не е прекратена. Добив се извършвал година и половина след края на разрешения срок.На 1 март 2016 г. концесията е била подновена със задна дата, което, по думите на Йончева, противоречи на всякаква правна логика. Отделно на това Министерския съвет на последното си заседание е прехвърлило правата на старата фирма към нова фирма, която отново е свързана с Христо Ковачки. Новата фирма се казва \"Мин индъстри\" ЕООД, тя е с капитал от два лева и прехвърлянето на правата на новата фирма станало без конкурс.\"Общественият натиск е много голям, хората протестират, в резултат на което мината е прекратила своята дейност\", акцентира Йончева. Тя иска да знае кой ще възстанови земята на хората и кой носи персонална отговорност за това, че една фирма е облагодетелствана от правителството на Борисов.Социалистът Крум Зарков също коментира случая, който според него е христоматиен пример за схемата, по която хора с пари помагат на една власт да се закрепи, за да върне след това услугата. По думите му дейността на новата фирма, която е получила право на концесия с капитал от 2 лева, е резултат от цялата объркана политика на правителството по отношение на концесиите като цяло.Той изтъкна, че правителството е направило така, че думата концесия в България да се превърне в мръсна дума и в синоним на грабеж.Според директора на Дирекция \"Природни ресурси и концесии\" в Министерството на енергетиката Станислав Станков тече проверка по Закона за опазване на земеделските земи, който е на подчинение на Земеделското ведомство.\"Компетентното ведомство след произнасянето според Закона за подземните богатства към момента няма нарушения. Министерството на енергетиката е компетентно по прилагане на Закона за подземните богатства. Информацията ни е, че е стартирала проверка по Закона за опазване на земеделските земи. Кога ще приключи, какви ще бъдат резултатите - няма как да се ангажираме. Не съм в детайли запознат със Закона за опазване на земеделските земи\", призна Станков.По думите му от 28 март дейностите до рудодобив (в нивите на хората - б.р.) са преустановени до произнасяне и проверяване на резултатите от проверката.\"Ако бъдат установени нарушения, бихме приложили всички възможности, които ни дава закона за временно спиране на концесията до отстраняване на установени нарушения, но пак казвам - такива нарушения трябва да бъдат констатирани от компетентния орган. В момента сме информирани, че е стартирала проверка\", каза директорът от ведомството на Петкова.Той бил уведомен, че е водена кореспонденция с арендатора на земите. Първият сигнал, постъпил при нас и сме извършили проверка, е може би от преди около месец, допълни Станислав Станков.", "date": "2019.04.02", "title": "Елена Йончева обвинява правителството, че унищожава земеделска земя"}
{"url": "https://news.bg/energy/i-trite-kompanii-ot-targa-na-bulgargaz-predlagat-gaz-ot-gartsiya.html", "text": "Три компании предложиха по-ниски цени за природен газ на \"Булгаргаз\" в сравнение с доставната цена на Газпром за второто тримесечие на 2019 г. И трите оферти предлагат втечнен газ от Гърция. Информацията е на Булгаргаз.Припомняме, за първи път \"Булгаргаз\" ще купи газ, който не е доставен по дългосрочния договор с руската \"Газпром Експорт\". Това е първата процедура за доставка на природен газ на по-ниска от утвърдената от КЕВР цена за второто тримесечие на 2019 г. Доставката е предназначена за нагнетяване и съхранение в подземно хранилище (ПГХ) ЧИРЕН.На първия търг бяха получени оферти от три компании - DEPА S.A. - държавната газова компания на Гърция, \"Дексиа България\" ООД - българска компания, търговец на природен газ и KOLMAR NL B.V. - холандска компания, специализирана в търговията с петролни продукти и втечнен природен газ.Подадените оферти и ценовите предложения бяха отворени в присъствието на представители на участниците в процедурата и на нотариус.Комисията оцени ценовите предложения и изготви протокол, който беше нотариално заверен, уточниха от Булгаргаз.На първо място бе класирана офертата, подадена от DEPА S.A., Гърция - с посочен в офертата произход на газа вътрешната система на Гърция.На второ място се класира \"Дексиа България\" ООД, България, с посочен в офертата произход на газа: Втечнен природен газ от Терминала в Ревитуза, Гърция.На трето място е офертата от KOLMAR NL B.V., Холандия. И в тази оферта произхода на газа е втечнен природен газ от Терминала в Ревитуза, Гърция.\"Булгаргаз\" ЕАД ще сключи договор за доставка с класирания на първо място участник - DEPА S.A., предложил най-ниската цена за доставка.Очакванията са, че българските потребители на природен газ ще ползват по-ниската доставна цена през есенно-зимния период на 2019-2020 г. Тогава закупените на търга и съхранени количества в размер на 1 532 000 MWh ще бъдат доставени на крайните клиенти - както битовите потребители в страната, така и българската индустрия.Това е първата тръжна процедура, която \"Булгаргаз\" ЕАД обявява за покупка на природен газ. От компанията уверяват, че проведеният търг бе открит, прозрачен, с ясно разписани и конкретни изисквания към участниците. Възможност за участие имаха всички търговци, утвърдени в световен мащаб на пазара на природен газ, включително и в региона на Югоизточна Европа. Беше проявен изключителен интерес от страна на много търговци, осъществяващи своята дейност или навлизащи на пазара на природен газ в региона.Търгът е в резултат на извършен от \"Булгаргаз\" ЕАД подробен анализ на спот пазара на природен газ в Европа през 2019 г. и на традиционните дългосрочни, петролно индексирани договори в Западна Европа. Той показа че са налице условия и възможности за доставки в България на по-ниски цени от действащите в страната.По информация на компанията, за първи път през последните две години, от началото на 2019 г., спот цените бележат рекорден спад и достигат нива, по-ниски от цената по дългосрочния договор на \"Булгаргаз\" ЕАД.В анализа са отчетени всички фактори, необходими за прогнозиране цените за следващите няколко месеца и на тази база е решено да се направи търга. Основните фактори в този период са:Търсените количествата ще бъдат съхранени в газохранилището \"Чирен\", в изпълнение на Плана за действие при извънредни ситуации, съгласно Регламент 994/2010 г. на ЕС.За точка на доставка беше определена Виртуална Търговска Точка (ВТТ), за да се даде възможност газът да бъде доставян от всички възможни съседни страни и газови връзки. Освен това, разходите за капацитет на входна точка България и разходите за пренос до ВТТ са за сметка на търговците, участвали в търга.При тази процедура бяха съобразени техническите възможности за внос на природен газ, които се предоставят от Операторите на преносните мрежи на България и съседните страни.От \"Булгаргаз\" уверяват, че следят динамиката на цените на природния газ, търгуван както на борсите, така и по традиционните дългосрочни договори в Западна Европа и региона, с оглед предприемане на своевременни действия, които биха намалили цената на газа за българския битов потребител и индустрия.", "date": "2019.04.02", "title": "И трите компании от търга на \"Булгаргаз\" предлагат газ от Гърция"}
{"url": "https://news.bg/politics/borisov-obeshta-voennovazdushno-uchilishte-za-parada-na-6-may.html", "text": "За парада на 6 май трябва да има военновъздушно училище.Това обяви премиерът Бойко Борисов по време на посещението си във факултет \"Авиационен\", който в момента е част от Националния военен университет \"Васил Левски\" във Велико Търново. Намеренията са да бъде възстановено Военновъздушното училище в Долна Митрополия.Това може да стане с промяна на статута на факултета, а намеренията са той да се развие във Висше военновъздушно училище. Борисов обясни, че това може да стане и обясни накратко процедурата - Министерство на отбраната подава искане за акредитация, което трябва да получи подкрепата на МОН, да мине пред решение на Министерски съвет и да бъде гласувано от Народното събрание. Мнението на Борисов е, че процедурата може напълно да бъде мината и за празника на военните, \"на парада на 6 май\" армията ни да има и военновъздушно училище.Борисов заяви, че това е проблем още от 2002 година, и обявява новината не защото \"така ми е хрумнало\". Още от години е идентифициран проблемът, при който броят на цивилните училища в България е скочил драстично, а военните училища са се свили до 3-4.По думите на Борисов училището в Долна Митрополия ще подпомогне развитието на региона и усилията на правителството са изцяло за въздигането на Северна България. За това свидетелстват и предстоящите няколко първи копки на АМ \"Хемус\".Министърът на отбраната Красимир Каракачанов от своя страна благодари за усилията на правителство и подкрепата, която има за възстановяване на военновъздушното училище. \"Каквото сме поискали, това сме поучили\", заяви Каракачанов.При посещението си във Военновъздушната учебна база \"Георги Бенковски\" в Долна Митрополия и факултет \"Авиационен\" към Националния военен университет премиерът Бойко Борисов е придружаван от министъра на отбраната Красимир Каракачанов и от началника на отбраната генерал Андрей Боцев.Припомняме, депутатите от ресорната комисия подкрепиха преди повече от година предложението за възстановяването на военновъздушното училище в Долна Митрополия, .", "date": "2019.04.02", "title": "Борисов обеща Военновъздушно училище за парада на 6 май"}
{"url": "https://news.bg/regions/v-bratsigovo-organizirat-podpiska-sreshtu-ploshtadka-za-stroitelni-otpadatsi.html", "text": "В Брацигово организират подписка против изграждането на площадка за преработка на строителни материали до водосборната зона на града, предаде БНР. В нея се включват и околните села.За да съберат по-широка обществена подкрепа, жителите са инициирали и петиция в социалните мрежи. В нея се посочва, че площадката сериозно ще застраши здравето на хората и ще замърси почвата.Кметът на Брацигово Петко Петков обаче отрича подобни твърдения.\"За замърсяване изобщо не може да става дума. Тук всеки подозира някакви користни цели, а целта е икономическа\", обясни той и увери, че запрашаването от площадката няма как да стигне до водата.Предвижда се съоръжението да бъде изградено върху един декар площ в местността \"Грамадите\". Проектът обаче първо ще бъде поставен на обществено обсъждане.", "date": "2019.04.02", "title": "В Брацигово организират подписка срещу площадка за строителни отпадъци"}
{"url": "https://news.bg/crime/dimov-otnovo-obzhalva-deloto-za-ekootsenka-na-pirin.html", "text": "Министърът на околната среда и водите Нено Димов е обжалвал  (ВАС) от 8 март 2019 година, с което се постановява, че планът за управление на Национален парк \"Пирин\" трябва да бъде подложен на екологична оценка.Това е станало на 27 март, сряда, информират от Гражданската коалиция \"За да остане природа в България\" в съобщение, озаглавено \"Министерството на околната среда и водите продължава натиска за сечи и строежи в Пирин\".С този си акт МОСВ настоява оценка да не се прави, въпреки че ВАС за втори път решава, че такава оценка е необходима. А екооценката е важна - тя трябва да покаже доколко планът е годен да допринася за основната функция на парка - устойчиво опазване на горите, водните ресурси и защитените видове в Пирин.Според организацията аргументацията на ВАС е достатъчно категорична - съдът посочва, че екооценката на Национален парк \"Пирин\" е абсолютна задължителна и прескачането ѝ бил означавало нарушение на българските закони и европейските директиви. Въпреки това обаче екоминистерството \"упорства в опита си да наложи кух план за управление на парка, който ще се превърне в отворена врата за сечи и строежи на парче в обекта на природното наследство на ЮНЕСКО\", пишат природозащитниците.Те допълват, че с отказа на МОСВ да се съобрази със съдебното решение, ведомството на практика се поставя в противоречивата позиция на противник на опазването на природния ресурс на България - една от малкото дадености, с които страната ни е конкурентна в ЕС.\"България спешно се нуждае от компетентен и амбициозен лидер за опазване на ресурси, които вече са твърде дефицитни. Сегашният министър на околната следа Нено Димов очевидно не е способен да бъде този лидер. От това страната ни бързо трупа големи икономически и имиджови загуби\", изтъкват още еколозите.Припомняме, , че планът за НП \"Пирин\" задължително трябва да мине екооценка - нещо, което Министерството на околната среда и водите (МОСВ) многократно се опитва да избегне.Това беше третото разглеждане на делото за отказа на Димов да направи екооценка на парк \"Пирин\". С обжалването на Димов казусът ще влезе за четвърти пък във ВАС - за втори път пред 5-членен състав. като това от 8 март  - че екооценката е задължителна. Това решение беше обжалвано от МОСВ пред 5-членен състав на ВАС, който в края на 2018 година върна делото за разглеждане пред нов 3-членен състав на ВАС. Решението от 8 март беше именно на втория 3-членен състав на ВАС. Димов имаше 14-дневен срок за обжалване, съответно до 28 март (14 работни дни).Припомняме и че на 16 януари тази година петчленен състав на Върховния административен съд окончателно отмени .И 3-членния, и 5-членния състав на ВАС тълкуват, че на територията на националните паркове се допускат единствено ремонтирането, но не и изграждането на нови спортни съоръжения. Тълкуванието на магистратите има забраняващ характер, което сложи край на създалото се напрежения около изграждането на втори лифт над Банско.", "date": "2019.04.02", "title": "Димов отново обжалва делото за екооценка на Пирин"}
{"url": "https://news.bg/int-politics/turtsiya-zapodozrya-opit-na-kragove-da-navredyat-na-otnosheniyata-s-balgariya.html", "text": "Злонамерени кръгове се опитват чрез публикации в българските медии да наранят турско-българското приятелство.Това предупреди говорителят на Министерството на външните работи на Турция Хами Аксой във връзка с възникналото напрежение около религиозния закон в България, съобщава турската агенция İhlas News Agency.Говорителят подчерта, че Турция поддържа много близки и добри отношения с България. \"Сънародниците ни в България също носят специално значение в отношенията ни с България\", поясни той и добави, че Турция и България са две съседни, приятелски и съюзнически държави, които обръщат внимание на принципите на ненамеса във вътрешните дела.В същото време външните ведомства на двете държави поддържат конструктивен и дружески диалог помежду си, провеждат консултации по много въпроси. В този контекст наскоро нашият министър спомена в реч, че е провел преди време разговор с българския външен министър във връзка с промените в Закона за вероизповеданията и международните норми, обясни говорителят и добави, че думите на турския външен министър са били погрешно разтълкувани от българските медии.Някои злонамерени среди се опитват по този начин да навредят на турско-българското приятелство, каза още той.Хами Аксой подчерта, че турско-българското приятелство е поставено върху здрави основи и не може да бъде навредено с подобни игри. предизвика бурни реакции в България. с искането за  на вероизповеданията засягаше предимно Главното мюфтийство, чиито дългове бяха над 8 млн. лева, а останалите вероизповедания нямаха просрочени задължения.След  депутатите приеха, че дълговете няма да се опрощават, а ще се отлагат.В деня, когато бяха приети окончателните промени в Закона за вероизповеданията, с които се приема, че  и българската  погасяването на задълженията, които има Главното мюфтийство, стана ясно, че е имало намеса от Турция.о, които са около 8 млн. лева. Запознати уверяваха, че от наеми на имоти .Информацията за  политика стана повод външният министър Екатерина  в България Хасан Улусой.", "date": "2019.04.02", "title": "Турция заподозря опит на кръгове да навредят на отношенията с България"}
{"url": "https://news.bg/society/gotvyat-protest-v-parvomayskoto-selo-vinitsa-zaradi-opasna-detska-gradina.html", "text": "Жителите на първомайското село Виница готови на протест, заради опасна сграда на детската градина, съобщи БНТ.По думите на местните проблемът е от години и с времето той се задълбочава все повече.Според тях единственият изход от ситуацията е изграждането на нова детска градина. Изчислили са, че ще са необходими около 700 000 лева .Сградата била 90-годишна с олющена фасада, стени с огромни пукнатини и рушащ се покрив.Община Първомай многократно е отпускала средства за поддръжка и ремонт, но проблемът не е решен. Помещенията в детската градина също са в окаяно състояние.Кметът на Виница Тодор Тодоров заявява, че пишел писма до различни институции от години. От министерството на образованието им отговорили, че финансовите министерство им отпусне средства, те ще им дадат. За сега обаче средства нямало.Тодоров пита дали трябва да стане някакво нещастие, за да се предприемат мерки и тогава да се спасява положението.Ако средствата не се отпуснат, от селото са решили да се вдигнат на протест.", "date": "2019.04.02", "title": "Готвят протест в първомайското село Виница заради опасна детска градина"}
{"url": "https://news.bg/regions/zapochva-remontat-na-pokriva-na-natsionalnata-biblioteka.html", "text": "Започна дългоочакваният ремонт на покрива на Националната библиотека \"Св. св. Кирил и Методий\" в София. Това съобщи БГНЕС по думи на директора доц. Красимира Александрова.Предвижда се ремонтните дейности да приключат в рамките на 90 дни, като след това библиотеката ще се сдобие със стъклен покрив.Припомняме, ремонтът беше необходим от близо година. През март 2018 г. и по чудо нямаше пострадали.През юни стана ясно, че  за ремонт на покривното пространство.В края на миналата година от Националната библиотека алармираха, че в сградата са се появили течове. Заради продължителните дъждове обаче тогава бе невъзможно да започнат ремонтните дейности. По тази причина ", "date": "2019.04.02", "title": "Започва ремонтът на покрива на Националната библиотека"}
{"url": "https://news.bg/int-economics/bitcoin-taynstveno-skochi-do-nay-visokoto-si-nivo-ot-noemvri-nasam.html", "text": "Bitcoin отчете изненадващ скок. Криптовалутата стремглаво се изкачи днес до най-високото си ниво от месец ноември насам, пише .По този начин се сложи край на тримесечното спокойствие на пазара, който е на стойност $160 милиарда, сочат данни на Bloomberg.Трейдърите не могат да посочат причина за ралито, което покачи Bitcoin за кратко над $5 000 и увеличи стойността на дигиталните активи, следени от CoinMarketCap.com с около $17 милиарда за по-малко от час.Малко преди 11 часа българско време Bitcoin се търгуваше срещу $4 651 за токен, ръст от 12,53%. Другите дигитални валути също записаха ръстове, като в топ 100 от най-големите по пазарна капитализация само 6 отчитат спад.Внезапните ценови промени на Bitcoin не са нищо ново. От началото на годината обаче виртуалната валута не попадаше често в новините, а търговията беше вяла.Участници в пазара казват, че големи поръчки могат да доведат до подобни промени в цената.", "date": "2019.04.02", "title": "Bitcoin тайнствено скочи до най-високото си ниво от ноември насам"}
{"url": "https://news.bg/crime/zasekretiha-deloto-sreshtu-komandosa-ubil-politsay-v-lyubovna-drama.html", "text": "Засекретиха делото срещу командоса Ангел Желязков от бригада Специални сили, обвинен в убийството на полицая Добромир Лазаров. Делото се гледа в Пловдивския военен съд, пише \"24 часа\".Мотивите на магистратите са, че при публично разглеждане на процеса могат да бъдат изнесени факти от интимния живот на участниците в любовната драма.Припомняме, на 20 май 2018 г. Желязков прободе с нож в сърцето Лазаров от ревност. Двамата са имали интимна връзка с една и съща жена - разследващата полицайка Люба Алексова.В качеството си на свидетел тя дойде в съдебната зала. Във фаталната нощ тя е била единственият очевидец на кървавата разправа между ухажорите си, завършила със смърт.Съдът отказа да вдигне забраната на командоса Ангел Желязков за напускане на страната, както и да промени мярката му за неотклонение, която е подписка.", "date": "2019.04.02", "title": "Засекретиха делото срещу командоса, убил полицай в любовна драма"}
{"url": "https://news.bg/world/upravlyavashtata-partiya-v-turtsiya-osporva-rezultatite-ot-vota-v-istanbul.html", "text": "Партията на справедливостта и развитието (ПСР) на турския президент Реджеп Ердоган реши да оспорва резултатите от местните избори във всички 39 околии на Истанбул, пише вестник \"Хюриет\", предаде \"Ройтерс\".Резултатите показват, че Екрем Имамоглу от опозиционната Народнорепубликанска партия (НРП) получи най-голяма подкрепа за кмет на Истанбул. Имамоглу получава 48,79%, докато кандидатът на турската управляваща партия Бинали Йълдъръм - 48,51%. Разликата е равносилна на 25 000 гласа.Предварителните резултати показват, че ПСР губи мнозинството си в столицата Анкара, Анталия, Адана и Измир след местния вот в неделя.От партията на Ердоган обявиха, че ще използват правото си да оспорват резултатите, където има изборни нарушения. Крайният срок за подаване на жалби изтича в 14,00 часа местно време.", "date": "2019.04.02", "title": "Управляващата партия в Турция оспорва резултатите от вота в Истанбул"}
{"url": "https://news.bg/int-economics/aviokompaniyata-ryanair-e-sred-top-zamarsitelite-v-evropa.html", "text": "Ryanair е сред 10-те най-големи замърсители в Европа през миналата година, информира.По данни на Bloomberg за първи път в подобна класация се появява компания, която не управлява въглищна централа.Анализът е направен от Transport & Environent - изследователска група, базирана в Брюксел, на база официални данни от Европейския съюз.Спрямп даммоте емисиите на въглероден диоксид на компанията са се покачили с 6.9% само в рамките на миналата година. Анализът подчертава ясно и растящия дял на авиоиндустрията по отношение на изпускането на парникови газове, които увреждат атмосферата.От 2005 г. насам замърсяването от авиокомпаниите е нараснало с 2/3, а прогнозата е, че ще продължи да расте, тъй като полетите със самолет стават все по-достъпни. В рамките на три десетилетия индустрията ще е най-замърсяващата в света, ако настоящите нива се запазят.Другите индустрии успяват да намалят отпечатъка си, като общото отчетено намаление е 3.8 процента. Немалка заслуга за това има и спирането на въглищни централи.Именно компаниите, които управляват такива централи, заемат 9 от 10-те места в класацията. Ryanair е на предпоследна позиция в класацията.", "date": "2019.04.02", "title": "Авиокомпанията Ryanair е сред топ замърсителите в Европа"}
{"url": "https://news.bg/euronews/6-chasa-debat-za-paket-mobilnost-v-transportna-komisiya-na-ep-dnes.html", "text": "В продължение на 6 часа днес евродепутатите в Брюксел ще обсъждат всичките над 1 000 поправки и добавки по пакета \"Мобилност\".Мобилният пакет ще се разглежда в транспортна комисия, където беше  на редовната сесия, която се проведе на 27 март, сряда.Предвид броя на поправките в дневния ред на комисията са отделени 6 часа за дебатиране по проблемните за превозвачите ни текстове.Следва парламентарната комисия да пресее внесените допълнителни поправки и добави, за да се улесни гласуването в пленарна зала в четвъртък, 4 април.Припомняме, пакетът \"Мобилност\" влезе в дневния ред на пленарната сесия на ЕП на 27 март по предложение на председателя на Алианса на либерали и демократи за Европа (АЛДЕ) Ги Верхофстат.На гласуването на 25 март за дневния ред за редовната сесия. Оказа се, че точно толкова трябваха, за да падне предложението, което в крайна сметка беше прието с 156 гласа \"за\" срещу 154 - \"против\".На 27 март обаче. Въпреки това - в Страсбург и София. ", "date": "2019.04.02", "title": "6 часа дебат за пакет \"Мобилност\" в транспортна комисия на ЕП днес"}
{"url": "https://news.bg/int-politics/varhovniyat-sad-na-venetsuela-se-opitva-da-otneme-imuniteta-na-guaydo.html", "text": "Върховният съд на Венецуела се опитва да лиши временния президент Хуан Гуайдо от депутатския му имунитет, предаде Дойче веле. Съдът е отправил искане за това към Конституционното събрание, което е лоялно към Николас Мадуро.Гуайдо от своя страна призова гражданите към нови протести, на които да изразят недоволството си срещу проблемите с водоснабдяването и спирането на тока.\"Ще протестираме и ще издигаме искания, ще излезем по улиците на Венецуела, защото имаме право на това\", се казва в изявление на временния президент.По думите му, протестната акция, наречена \"Операция Свобода\", ще започне на 6 април и цели свалянето на Николас Мадуро.Режимът на Мадуро започна две разследвания срещу Гуайдо и издаде забрана той да заема държавни длъжности в продължение на 15 години. Временният президент заяви, че постановлението ,с което е наложена мярката, няма законова сила.", "date": "2019.04.02", "title": "Върховният съд на Венецуела се опитва да отнеме имунитета на Гуайдо"}
{"url": "https://news.bg/regions/prodalzhava-sabaryaneto-na-postroyki-v-plovdivskata-sheker-mahala.html", "text": "Продължава събарянето на незаконните къщи и постройки в \"Шекер махала\" в Пловдив.Акцията по .Събарянето преминава при засилено полицейско присъствие, понеже съществува опасност от ескалация на напрежението сред живеещите в района.Преди акциите по събаряне хората са предупредени многократно. За бутането има и издадено решение на Върховния административен съд (ВАС).\"Вчера бяха премахнати 11 постройки, днес продължаваме надолу по улицата\", каза за bTV кметът на район \"Северен\" Ральо Ралев.Сред постройките, които се премахват, има и жилищни такива. Вчера многодетна майка заявила, че няма къде да живее с децата си, след събарянето на постройката. Проверка обаче показала, че по документи жената се води на друг адрес. \"Не може всеки, който строи незаконно на общински терен, да си мисли, че общината има ангажимент да му даде безплатен апартамент или къща\", допълни категорично кметът на района.", "date": "2019.04.02", "title": "Продължава събарянето на постройки в пловдивската \"Шекер махала\""}
{"url": "https://news.bg/regions/kilometrichna-kolona-ot-tirove-na-dunav-most-pri-vidin.html", "text": "Огромна колона от чакащи на място тирове се е образувала на Дунав мост при Видин. Това заяви пред bTV българският превозвач Иван Кузманов, който е сред чакащите водачи.По думите на Кузманов движението по моста е абсолютно блокирано. Към момента никакви автомобили не преминават граничния пункт.Опашката започнала да се образува вчера. Колоната междувременно се увеличава. Към момента е около 7 километра и половина минимум, както посочи Кузманов.Според него причината за образувалата се колона е елементарна - служителите на пункта не работят. Имало намалени коридори.Кузманов заяви, че не става въпрос проблеми със системата - тя си работела, но служители си намирали всякаква друга работа, освен да обслужват хората.\"Има много решения за решението на тези проблеми, но никой не се организира. Няма тоалетни, нищо\", категоричен е водачът.Междувременно от пресслужбата на МВР съобщават, че към 7.30 часа на българо-румънската граница при ГКПП \"Дунав мост\" при Видин трафикът от товарни автомобили е интензивен на изход от страната.По данни на МВР на границата ни с Турция при ГКПП \"Капитан Андреево\" трафикът е интензивен на изход за товарни автомобили.", "date": "2019.04.02", "title": "Километрична колона от тирове на Дунав мост при Видин"}
{"url": "https://news.bg/society/mezhdunaroden-den-na-detskata-kniga-1.html", "text": "Днес е Международният ден на детската книга.Празникът съвпада с рождения ден на датския писател Ханс Кристиан Андерсен, който е създал едни от най-великолепните приказки на всички времена.Роден през 1805 г. в малкото градче Одезе, Ханс живее в скромно семейство на обущар и перачка.Заедно с баща си майстори малки фигурки от дърво, рисува, чете и декламира. От малък е надарен с богато въображение и артистични заложби, има развита фантазия и винаги е замечтан. Светът около него оживява - купичката, лъжичката, вилицата, уличният фенер... и разказва собствена история. \"\", твърди Андерсен, с което показва колко правдиви и истински са неговите истории. В своите приказки: \"Новите дрехи на царя\", \"Оловният войник\", \"Малката русалка\", \"Малката кибритопродавачка\", \"Принцесата върху граховото зърно\" и т. н., писателят разкрива с изключително майсторство човешките слабости и добродетели на неговите герой.Две столетия вълшебството на андерсеновите приказки владее света и възпитава поколения наред. Докато се четат приказките му, над света ще тържествува добротата, красотата и любовта.Наречен Малка Нобелова награда, през 1958 година ЮНЕСКО учреди Международен Златен медал на името на Андерсен. На всеки две години се връчва награда на най-добрия детски писател и художник на детски книги. По случай празника Столичната библиотека ще даде начало на националната кампания \"Походът на книгите\".В Търговище пък денят ще бъде отбелязан с карнавал и маратон на четенето.Програмата на регионалната библиотека в Търговище предвижда през целия месец април интересни образователни събития.В нациоланата инициатива ще се включват и известни личности, които ще насърчават четенето сред малките деца.На 18 април ще се проведе и кръгла маса \"Библиотерапия и приказкотерапия - нови методи за работа в читалищните библиотеки\", допълват от общественото радио.", "date": "2019.04.02", "title": "Международен ден на детската книга"}
{"url": "https://news.bg/crime/zamestnikat-na-antikoruptsionniya-shef-tryabva-da-go-razsledva.html", "text": "Зам.-председателят на Антикорупционната комисия трябва да свика комисията, за да разследва случая с апартамента на шефа си. Това заяви пред bTV адвокат Емануил Йорданов.По думите му Пламен Георгиев трябва да се оттегли и заместникът му да поеме функциите.Според него прокуратурата винаги има право да се намеси и да започне проверка.Йорданов подчерта, че би могло да се премълчи една подобна тераса, за да не се насочва общественото внимание.Адвокатът изразява недоумението си защо управляващите имат такава страст към апартаменти с размерите на футболно игрище.Той обясни също, че е хубаво и да се види архитектурния проект на апартамента на Георгиев и ако тази тераса е част от неговия имот, то тогава трудно може да се говори за обща част, както твърди антикорупционния шеф.Емануил Йорданов посочи, че към момента на създаване на закона, такива обекти не са съществували и съответно може да има някакво правно разминаване по отношение на собствеността.Според него при един евентуален съдебен спор би могло да се стигне до извода, че това е обща част, защото на практика това е покрива на сградата.По отношение на цената на закупения от Георгиев тризонет, адвокатът разясни, че традиционно има разминаване в цените, защото офертните цени винаги са завишени.\"Сега нещата не се покриват с пазарните цени\", отбеляза той.Той допълни, че е спорно да се дали подадената информация за ипотеката е невярна, тъй като терасата няма как да се отдели от съответния апартамент.\"Ако банката един ден реши да го продава, то трябва да е заедно с терасата\", категоричен е адвокатът.Припомняме, че вчера от разследване на bTV стана ясно, че от 186 квадрата, за която твърди, че Миналата седмица От \"Демократична България\" обявиха, че  относно  в София на цени под пазарните.След като бет Георгиев заяви, че няма да влиза в обяснителен режим.Заради имотния скандал Преди него същото направиха министърът на правосъдието , заместник-министърът на енергетиката и заместник-министърът на младежта и спорта.", "date": "2019.04.02", "title": "Заместникът на антикорупционния шеф трябва да го разследва"}
{"url": "https://news.bg/society/imame-nuzhda-ot-zveno-za-paten-analiz.html", "text": "В България няма звено, което да прави пътен анализ. А трябва да има. Това заяви пред БНТ председателят на Съюза на преподавателите по авто-мото подготовка Йонко Иванов.В контекста на  тази седмица Иванов попита реторично кога у нас ще се проведе акция \"Ремонти\", или акция \"Маркировки\", или пък акция \"Пътни знаци\". Според събеседника полицията е длъжник на обществото, а не обратно.На въпрос с какво акцията срещу високата скорост ще доведе до намаляване броя на загиналите по пътищата, Иванов посочи, че според него у нас са необходими промени в провеждането на шофьорските курсове.Ще има промени в провеждането на курсовете за шофиране, да бъдат дадени повече часове на магистрала, на междуградски пътища, шофиране в тапа. Много неща в изпитите са си изживели времето, каза още Иванов.Той призова полицията да предостави на автоинструкторите информация за това кои точно са рисковите места в страната.", "date": "2019.04.02", "title": "Имаме нужда от звено за пътен анализ"}
{"url": "https://news.bg/regions/krachma-se-nastanyava-v-dvora-na-stolichno-uchilishte.html", "text": "Ресторант си огражда пространство в двора на 7-о училище \"Свети Седмочисленици\" в столицата, съобщи bTV. Това предизвиква недоволство сред учителите.В непосредствена близост до училището работници са започнали да изграждат дървена ограда. Преди няколко години там е била построена голяма бетонна ограда, но след решение на съда е съборена.Заместник-директорът на училището Румяна Бърдарова е категорична, че в двора на училището не е допустимо да се изгради питейно заведение.По думите ѝ намеренията на работниците сега са да възстановят оградата, премахната преди 3-4 г.\"Изградената ограда имаше и врата към двора на училището\", подчерта Бърдарова.Арх. Влади Калинов от \"Общински строителен контрол\" в Столична община отбелязва, че заведението не е в двора на училището, а в частен имот.Той обяснява, че няма постъпило искане за издаване на разрешително за строеж на ограда.\"Ако някой започне да строи ограда, той ще бъде поставен под ударите на закона\", уверява Калинов.От училището възнамеряват да оспорват и акта за собственост на терена.\"Актът за общинска собственост на училището е от 1992 г., когато съгласно действащия план спорната част е собственост на училището. Актът, издаден на съсобствениците, е констативен и ние имаме намерение да заведем дело за неговото отпадане\", обясни Бърдарова.Тя е провела разговор със столичния кмет Йорданка Фандъкова, която е заявила, че ще съдейства и ще направи всичко необходимо, за да няма в двора на училището питейно заведение.", "date": "2019.04.02", "title": "Кръчма се настанява в двора на столично училище"}
{"url": "https://news.bg/regions/pozharat-nad-blagoevgrad-e-napalno-potushen.html", "text": "Пожарът над Благоевград е напълно изгасен. Това заяви за \"Фокус\" директорът на Югозападното държавно предприятие инж. Дамян Дамянов.Той обясни, че обстановката в района е спокойна и няма нови огнища. По думите му предстои да се направи проверка, за да се изясни каква точно е площта на пожара.При огнената стихия над областния град не са нанесени материални щети. Няма пострадали хора.\"Към момента обстановката в областта е спокойна и няма сигнали за пожари\", допълни Дамянов.Припомняме, вчера, който засегна площ от около 40 дка. Според информацията досега огънят е тръгнал от една от махалите на село Бистрица, след което се е разраснал и е обхванал и боровата гора в района. След това пожарът тръгнал в посока село Дъбрава. В гасенето му се включиха 3 екипа на местната пожарна и екипи на горското стопанство в района, които са с високопроходима техника.Малко след това беше съобщено за  - при село Зелен дол, като пламъците се разпрострели към село Покровник.", "date": "2019.04.02", "title": "Пожарът над Благоевград е напълно потушен"}
{"url": "https://news.bg/crime/plamen-georgiev-imat-198-mln-prichini-za-kompromatna-voyna-sreshtu-men.html", "text": "\"Нито ще ме разколебаят, нито ще ме отклонят.\" Такъв коментар направи председателят на КПКОНПИ Пламен Георгиев по повод скандала с апартаментите на властта, придобил повече известност като \"Апартаментгейт\".По думите му медиите обслужват интереса на някого. \"Атаките срещу мен идват от един и същи център - олигарси, които са недоволни от това, че има борба с корупцията\", обясни Георгиев. Той обаче не посочи конкретни имена.По думите му атаката срещу него идва от медии, олигарси, които имат 198 милиона причини да водят компроматна война. Според Георгиев има хора, които на 20 и няколко години са се сдобили с първия си милион незаконно и всички те се борят срещу КПКОНПИ.Шефът на КПКОНПИ е с охрана от НСО. Той самият обясни пред журналистите, че е получил заплахи след които започнали и медийните атаки. Това, по думите на Георгиев, е напълно очаквано.Той припомни, че в доклада на Европейската комисия се е оценило, че в България се води ефективна борба срещу корупцията и ако ефективната борба срещу корупцията не се харесва на някого, това е негов проблем. По отношение на апартамента си, Георгиев посочи, че няма никакво разминаване, всичко било обявено и ясно. Антокорупционният шеф недоумява защо досега не е подаден сигнал да му се направи проверка.Георгиев категорично заяви, че единственият човек, който публично е излязъл пред медиите, дал е публична позиция по темата за апартаментите и който си е публикувал нотариалните актове, е именно той. С това си изказване Георгиев заяви, че не иска да се занимава повече с компроматни глупости.Шефът на КПНКОНПИ така и не отговори на въпроса колко души ползват терасата на дома му и обвини журналистите, че не представят обективно информацията и се поставят в услуга на олигарсите. Според него медиите продължават да водят и следват една линия, която вади само компромати.На въпрос как върви проверката на Комисията срещу Цветан Цветанов, Цецка Цачева, Красимир Първанов и Ваня Колева, Георгиев отбеляза, че всички сделки са изповядвани при един нотариус, но не може да се каже, че има някаква конкретна връзка.КПКОНПИ е поискала информация за всички сделки, които са извършени от \"Артекс\" от 2007 г. и в момента се анализира дали има придобити апартаменти от други хора на публична длъжност. Изискана е цялата налична информация за всички фирми, които са осъществявали надзора върху строителството на \"Артекс\", пълната им история и още огромна база от информация.Проверката на КПКОНПИ на Цветан Цветанов е приключила. След като бъде публикувана информацията, Георгиев обеща, че тогава може да коментира и ще се изясни всичко.По проверката на горните четирима са установени действия на министри и зам.-министри, които са давали становище в хода на изпълнение на техните служебни задължения. Те са приобщени към доказателствата. Освен това ще бъдат викани зам.-министри и министри за обяснения на актове във връзка със сградата на столичната улица \"Златен век\".Припомняме, че вчера от разследване на bTV стана ясно, че от 186 квадрата, за която твърди, че Миналата седмица От \"Демократична България\" обявиха, че  относно  в София на цени под пазарните.След като бет Георгиев заяви, че няма да влиза в обяснителен режим.Заради имотния скандал Преди него същото направиха министърът на правосъдието , заместник-министърът на енергетиката и заместник-министърът на младежта и спорта.", "date": "2019.04.02", "title": "Пламен Георгиев: Имат 198 млн. причини за компроматна война срещу мен"}
{"url": "https://news.bg/int-politics/tsipras-pristiga-na-istoricheska-vizita-v-skopie.html", "text": "Министър-председателят на Гърция Алексис Ципрас днес пристига в Скопие на официално посещение.Това е първият премиер на Гърция, който ще посети Северна Македония, информира МИА. Иначе Ципрас вече е бил на официално посещение в страната веднъж по данни на \"Нова Македония\".Ципрас предвожда голяма делегация от министри и бизнесмени. Делегацията беше посрещната на официална церемония в 11 часа българско време.Извън протокола по време на церемонията премиерите на двете страни Ципрас и Заев се поздравиха и си направиха селфи.Предвидено е след това Ципрас и Заев да проведат среща, след което двамата ще дадат и съвместна пресконференция.В хода на визитата ще бъдат подписани и редица двустранни споразумения в контекста на Преспанското споразумение за новото име на Македония.Очаква се след това Ципрас да се срещне и с председателя на парламента на Македония Талат Джафери.Освен представители на бизнеса в Гърция Ципрас води със себе си и почти половината от кабинета си. С него в Македония отиват министърът на икономиката Янис Драгашакис, министърът на отбраната Евангелос Апостолакис, министърът на околната среда и енергетиката Йоргос Статакис, министърът на транспорта и инфраструктурата Христос Спирдзис, министърът на развитието на селските райони и храненето Ставрос Араховит и други.От 18.30 часа Ципрас ще бъде гост на официална вечеря.Срещата на гръцкия премиер в Македония е историческа, пишат македонските медии. Въпреки това те отбелязват несигурността в гръцките политики спрямо Македония предвид наближаващите парламентарни избори.", "date": "2019.04.02", "title": "Ципрас пристига на историческа визита в Скопие"}
{"url": "https://news.bg/int-politics/zelenski-gotov-za-pregovori-s-putin-i-tramp.html", "text": "Кандидатът за президент на Украйна  е готов за преговори с президентите на Русия Владимир Путин и на САЩ Доналд Тръмп, ако бъде избран за държавен глава. Това предаде ТАСС, цитирайки говорителя на изборния щаб Александър Данилюк.Той определено е готов, заяви Данилюк за канал ICTV. Искам да се обърна към тези, които твърдят, че Владимир Зеленски е некомпетентен - да погледнем екипа му и да преценим компетентността му, тогава няма да има повече въпроси, каза още той.Нито един човек не може да проведе преговори с такова ниво на сложност без подготовка. Ако става въпрос за преговори за разрешаване на ситуацията в Източна Украйна, трябва да се работи задълбочено по всички възможни инициативи в рамките на минския процес, коментира Данилюк.Припомняме, първият тур на президентските избори в Украйна се проведе на 31 март. Тогава Зеленски поведе с 30,22% от гласовете, последван от настоящия президент Петро Порошенко, който събра 15,94%. От своя страна лидерът на партията \"Отечество\" Юлия Тимошенко зае трето място с 13,39%.Украинската централна избирателна комисия официално заяви, че нито един от кандидатите няма да може да спечели 50-процентното мнозинство от гласовете. По тази причина , който ще се проведе на 21 април.", "date": "2019.04.02", "title": "Зеленски готов за преговори с Путин и Тръмп"}
{"url": "https://news.bg/crime/kpkonpi-iska-novi-pravila-za-etichno-povedenie-na-biznesa-i-administratsiyata.html", "text": "От КПКОНПИ искат нови правила за етично поведение на администрацията и за бизнеса. Такова искане отправи председателят на Комисията по време на конференция \"Етика в публичната администрация - стандарти, инструменти и добри практики\".Той е убеден, че използването на етичните стандарти и почтеност на служителите в публичната администрация е гаранция за добро управление.Трябват точни и ясни стандарти за поведение, защото когато няма правила, не са виновни самите служители на администрацията, подчерта Пламен Георгиев. Според него с искането за точни и ясни стандарти за поведение не откриваме топлата вода, а трябва да почерпим опит от чуждите държави.По думите на Пламен Георгиев борбата с корупцията се вижда, че няма да бъде лека. Наред с твърдите мерки, които предприема Антикорупцията, има и така наречените меки мерки, които са не по-малко важни. Те включват превенцията, с която да не се стига до престъпления и незаконно придобито имущество, изтъкна шефът на КПКОНПИ.Той се надява да се постави началото на един дебат по тема, която да включва цялостната дейност и политика за администрацията.Пламен Георгиев припомни, че преди година е бил приет Законът за КПКОНПИ, с което Комисията е започнала да мисли какви да бъдат мерките, с които да се противодейства на корупцията.", "date": "2019.04.02", "title": "КПКОНПИ иска нови правила за етично поведение на бизнеса и администрацията"}
{"url": "https://news.bg/society/nay-evropeiziranite-balgari-sa-horata-ot-maltsinstvata.html", "text": "Почти всеки трети българин (29%) с настоящ адрес в България лично е работил в друга страна от ЕС или има роднини, които работят или са работили там през последните 5 години. Това стана ясно от национално проучване на агенция \"Афис\" в периода 22-29 март. 67,8% от хората заявяват, че не са работили в страни от ЕС през последните 5 години, 18,9% от анкетираните посочват, че лично са работили в друга страна, а 6,8% от гражданите отбелязват, че поне двама души от семейството им са работили в чужбина.Това показва, че една трета от пълнолетното население временно или за постоянно са се пласирали на широкия европейски трудов пазар.Според данните споделеният опит сред роднини, връстници и приятели има силен ефект върху личните интереси и мотиви. При хората в трудоспособна възраст картината е следната: сред тези, които имат един член на семейството, който е работил в ЕС, 53% възнамеряват да емигрират към ЕС за постоянно (27%) или временно (26%), а 12% се колебаят; при онези с двама или повече такива членове на домакинството, намерението да последват примера им се срещат още по-често - общо 61% възнамеряват да емигрират, от които 35% за постоянно.Сред споменатите в началото 29% \"европейски българи\", над 28.7% (т.е. 9% от всички пълнолетни граждани) лично са работили в Европа, но в момента се намират у нас. Това означава, че по-малък брой се връщат, отколкото мигрират периодично.При хората без роднини, работещи в Европа сред българския етнос са 71%, сред малцинствата те са само 41% (при помаците), 49% (при ромите) и 54% (при турците). \"Най-европеизираните\" българи на практика са ромите, българомохамеданите и турците. Затова освен \"мозъците\", има и далеч по-голям отток на \"ръце\" към трудовия пазар в ЕС.Сред членовете на българските домакинства, които работят в ЕС най-голям е делът на помаците - 59,5%, след тях са ромите 50,9%, следвани от турците (45,9%) и българите (28,9%)Образователната характеристика, очертана от Евростат, показва, че България се отличава от останалите източноевропейски страни с тенденция за нарастване на ниско квалифицираната емиграция към други страни-членкиОт горните числа следва, че 33% спрямо 6 милиона пълнолетно население, т.е. 2 милиона всъщност живеят в ЕС.Националната статистика има възможност да набира данни само за регистрирани на постоянен адрес, а хората, работещи в чужбина рядко имат мотив да заявяват дерегистрация пред местните власти, а често не се регистрират и на чуждестранните си адреси.Данни на Евростат, които сумират национални статистики за пребиваващите граждани на едни страни-членки в други, сочат, че българите в ЕС са около 900 хиляди.От отношение на това при какви условия \"европеизираните българи\" биха избрали да работят отново в България като първи фактор анкетираните поставят цената на труда.На въпрос колко би трябвало да заработва месечно българският емигрант в Европа у нас, за да се върне за постоянно в страната си, 34,1% посочват поне 1500 лв., 28,6% - поне 2000 лв, около 17% смятат, че заплатата трябва да е поне 1000 лв, а 13,2% са на мнение, че тя трябва да е поне 2500 лв.Едва 3,3% са категорични, че не биха се върнали в Българи заради по-високи доходи.Запитани \"Какво Ви показва вашият опит и този на вашите роднини: Нашият гражданин получава ли за еднакъв труд еднакво заплащане с това на европейските гражданин?\", 81% отговарят, \"по-често получават по-малко\". 14% отговарят, че \"най-често няма разлика\", а само 2% - че \"по-често получават повече\".Според анализа дъмпинг на цената на труда го прави привлекателен за работодателя в страната-приемник.Към това се прибавя и невъзможността емигрантите да ползват собственото жилище. Наемите отнемат 20-40% от техния разполагаем доход в страната-приемник.На въпрос дали работата, която върши техният роднина съответства на неговото образование. 59% отговарят, че тя изисква по-малко образование, 34% - че съответства на неговото образование и само 4% - че надхвърля неговото образователно ниво.От това следва, че е много нисък делът на случаите, когато трудовият емигрант разгръща своите способности на европейския пазар.", "date": "2019.04.02", "title": "Най-европеизираните българи са хората от малцинствата"}
{"url": "https://news.bg/int-politics/verhofstat-tvardiyat-brekzit-e-pochti-neizbezhen.html", "text": "Излизането на Великобритания от Европейския съюз без сделка е почти неизбежно. Това предаде \"Спутник\", цитирайки главния преговарящ от страна на ЕП и бивш белгийски министър Ги Верхофстат.Британският парламент отново гласува против всички алтернативи. Затова твърдият Брекзит сега е почти неизбежен, написа белгийският политик в Туитър. Според него в сряда е последната възможност за Великобритания \"да излезе от тресавището или да се изправи пред бездната\".Припомняме, вчера по споразумението, сключено от премиера Тереза Мей. По този начин за втори път в рамките на седмица британските законодатели  за начина, по който страната да напусне Съюза.На 12 април изтича поставения от ЕС срок Великобритания да представи план \"Б\". В противен случай тя трябва да напусне ЕС още същия ден.", "date": "2019.04.02", "title": "Верхофстат: Твърдият Брекзит е почти неизбежен"}
{"url": "https://news.bg/world/turskite-vlasti-potvardiha-partiyata-na-erdogan-gubi-v-istanbul-s-0-28.html", "text": "Партията на турския президент Реджеп Ердоган губи изборите за кмет на Истанбул, потвърди Върховният избирателен съвет на Турция, цитиран от Франс24 и други медии.Партията на справедливостта и развитието (ПСР) изгуби изборите за кмет на Истанбул, въпреки че обяви победа в най-големия турски град.При 100% от преброените бюлетини Екрем Имамоглу от опозиционната Народнорепубликанска партия (НРП) получи най-голяма подкрепа за кмет на Истанбул. Той ще поеме управлението, освен ако резултатите не бъдат оспорвани. Имамоглу получава 48,79%, докато кандидатът на турската управляваща партия Бинали Йълдъръм получава 48,51%.Предварителните резултати показват, че ПСР губи мнозинството си в столицата Анкара, Анталия, Адана и Измир след местния вот в неделя.", "date": "2019.04.02", "title": "Турските власти потвърдиха: Партията на Ердоган губи в Истанбул с 0,28%"}
{"url": "https://news.bg/int-politics/britanskiyat-parlament-otnovo-othvarli-vsichki-predlozheniya-za-brekzit.html", "text": "Британският парламент отново отхвърли всички предложени варианти по Брекзит. Депутатите гласуваха и четирите внесени предложения, но нито е идно от тях не събра мнозинство, предаде Би Би Си.Според едното предложение, на което не достигнаха само три гласа, Великобритания трябваше да напусне ЕС, но да остане в митническия съюз.То получи подкрепата на 273 депутати срещу 276.Според друго предложение, страната трябваше и да остане в европейския пазар.За него гласуваха 261 депутати срещу 282.Останалите два варианта предвиждаха повторен референдум и дори отмяна на Брекзит.Предложението за нов референдум събра най-много  гласове \"за\" - 280, но против него се обявиха 292-ма депутати и така не му достигнаха 12 гласа, за да има необходимото мнозинство.Гласовете за отмяна на Брекзит бяха 191 срещу 292.Гласуванията тази вечер представляваха своеобразен втори кръг на обсъжданията, които започнаха през миналата седмица. Тогава депутатите гласуваха по осем предложения, като никое от тях не получи мнозинство.За второто гласуване председателят на Камарата на общините Джон Бъркоу избра четири от отхвърлените на първия кръг решения, с надеждата по някое от тях да бъде постигнато съгласие.Припомняме, гласуванията в парламента имат консултативен характер - те не задължават правителството да изпълни решението на депутатите, ако такова бъде взето.Сега Тереза Мей трябва до 12 април да поиска от ЕС по-дълга отсрочка, за да промени курса, или Великобритания да напусне без сделка, посочва Би Би Си.", "date": "2019.04.02", "title": "Британският парламент отново отхвърли всички предложения за Брекзит"}
{"url": "https://news.bg/weather/poveche-oblatsi-zahlazhdane-neznachitelni-valezhi.html", "text": "Във вторник ще има разкъсана облачност, на места значителна, ще захладнее.През нощта облачността ще се увеличава, предимно над източните и централните райони.През деня като цяло ще има разкъсана облачност, която през втората половина на деня над Западна България ще бъде значителна. На някои места там, основно над планинските райони, ще има незначителни превалявания от дъжд.Очаква се слаб, а в северните и източните райони - до умерен вятър, от североизток. С него над страната ще навлизат по-студени въздушни маси.Минималните температури са в интервала 1-6 градуса.Максималните в по-голямата част от страната са между 15 и 20 градуса. По-ниски ще бъдат по Черноморието и в североизточните райони, където ще са между 11 и 13 градуса.", "date": "2019.04.02", "title": "Повече облаци, захлаждане, незначителни валежи"}
{"url": "https://news.bg/press/apartamentgeyt-prognoza-za-burya-v-bsp-nezakonna-targoviya-s-orazhie-ot-arsenal.html", "text": "Скандалът с апартаментите все още е сред основните теми на всекидневниците.\"Скандалът \"Апартаментгейт\" отхапа от рейтинга на властта, два месеца преди евроизборите. Авансът на ГЕРБ пред БСП вече е само 0,5 на сто. Позитивното отношение към правителството спада с 4 пункта - от 17% на 13%, отрицателното нараства до 52%, като отлив на доверие е налице дори сред вътрешния кръг симпатизанти на управляващите партии. Това показва резултатите от регулярното национално представително проучване на обществените нагласи (22-26 март 2019 г.) на агенция Алфа Рисърч Допитването е проведено непосредствено след огласяването на серия от сделки за евтини апартаменти на представители на властта, начело с втория човек в ГЕРБ Цветан Цветанов. На първо място, началните реакции на гражданите, измерени в хода на развитието на скандала, са твърде остри - 10.3% са на мнение, че няма проблем в придобиването на апартаментите, това е предизборна атака от страна на опозицията. Според 66.6 на сто обаче това е злоупотреба с влияние на хора във властта. Почти всеки втори от симпатизантите на ГЕРБ (47.3%) също споделя това мнение. На второ място, извън конкретната ситуация, в по-общ политически план чувствително ерозира образът на ГЕРБ по отношение на заявката за решителна борба срещу корупцията, с която дойде на власт през 2009 г. Към момента едва 12.8% от българите са убедени, че ГЕРБ е партията, която води по-принципна битка в тази посока. За БСП така мислят 11.3% от анкетираните. 7.4 на сто са на мнение, че истинската битка се води от \"други политически сили\". Според преобладаващото мнозинство обаче ( 57.3%) никой не води решителна борба с корупцията в България. Доколко силна като интензитет и виталност е тази нагласа и дали тя ще окаже съществено влияние върху евровота, ще покаже хода на кампанията за предстоящите европейски избори. Скандалът е оказал негативен е ефектът и върху персоналния рейтинг на премиера Бойко Борисов (28% доверие срещу 43% недоверие), въпреки че той поиска строги наказания за всички замесени. След известно \"откъсване\" на ГЕРБ пред БСП през февруари, към момента ножицата между двете политически сили плътно се затваря, като дистанцията между тях е в рамките на статистическата грешка. Ако евроизборите бяха днес, 33.9% от гласуващите биха пуснали бюлетина за ГЕРБ - СДС срещу 33.4% за БСП. ДПС събира 10.6% от потенциалния вот и е третата политическа сила, сигурен участник в Европейския парламент. Предвид твърдостта на ДПС избирателите, спад в активността ще увеличи тежестта на Движението и подобно на евровота от 2007 г. би могло да ги постави в по-голяма близост до водещите ГЕРБ и БСП, коментират от \"Алфа Рисърч\". Сближаването на позициите между ГЕРБ и БСП е резултат от три фактора: лек спад от около 1.5% на електоралната подкрепа за ГЕРБ спрямо февруари, отлив на желаещи да гласуват сред по-широката му електорална периферия (последната спада до 14% при средно 20-25 на сто на предишни избори), мобилизация на БСП и относително увеличаване на електоралната ѝ тежест при по-ниска избирателна активност. Формулата ГЕРБ - СДС привлича подкрепата на две трети от бившите избиратели на ГЕРБ и една четвърт от тези на Реформаторския блок. БСП успява да задържи над 80 на сто от гласувалите за нея преди две години.\" - в. \"Стандарт\".\"Една от качествените разлики в ГЕРБ е тази за стандартите за морал. Когато има единствено съмнения, по отношение на списък от неща, които бяха изложени, са направени категорични постъпки, за да се върне доверието, категоричен е евродепутатът Андрей Новаков пред БНТ по темата със скандала с апартаментите. Излизаме по-силни, вчера аз го усетих с кожата си, този подем, енергия, с който искаме да покажем, че сме по-добри. Единствените, които могат да работят с факти, с числа, сме ние. Всичко останало, което чувам от нашите опоненти, е научна фантастика, каза той.Ние ще работим за поне осем членове на ЕП от нашето обединение със СДС. Считам, че е напълно постижимо да се преборим за поне това доверие от хората, добави той. Евродепутатът коментира и развитието на проблема с приемането на пакет \"Мобилност\", предизвикал масово недоволство и протести от страна на българските превозвачи. Аз направих толкова, че да съберем необходимия брой подписи за сваляне на точката от дневния ред. Всичко бяхме направили, така че с този пакет да се приключи окончателно - не ни достигнаха два гласа. Почувствах се много зле, това беше удар по нас. Сега предстои много тежка седмица, във вторник ще съм част от комисията по транспорт, която отново ще разгледа пакета, чиито поддръжници искат да се придвижи към пленарна зала. Четири пъти дотук успяваме да блокираме разглеждането на този пакет, надявам се и този път да устоим, обясни евродепутатът.\" - в. \"24 часа\".\"Председателят на антикорупционната комисия (КПКОНПИ) Пламен Георгиев не е разполагал с доказани средства, за да купи апартамента си на три нива, намираш се срещу сградата на външно министерство в София. Това съобщава \"Капитал\", като се позовава на имуществените декларации, които Георгиев подава в качеството си на заемащ висша държавна длъжност. Доходите на Георгиев са публични от 2007 г. насам, а финансовият резултат от дейността на съпругата му, която е зъболекар, се вижда както от отчетите на двете юридически лица, чрез които тя практикува, така и от подадената през 2018 г. декларация от Георгиев пред Народното събрание при избора му за шеф на КПКОНПИ, уточнява изданието. Според статията анализът на официално показаните приходи, разходи и инвестиции на семейството показва, че то влиза в 2017 г. с отрицателен паричен поток. И въпреки че покупката на апартамента е частично финансирана с ипотекирането му пред Първа инвестиционна банка и продажба на имот в \"Люлин\", за да \"се вържат\" изчисленията, се губи сума между 180 и над 650 хил. лв., в зависимост от това дали сделките са правени на данъчна оценка или на пазарна цена (\"Капитал\" публикува таблици за несъответствието - тук). Необясним според термините на КПКОНПИ е произходът на тези средства - има несъответствие между приходите и разходите на семейството с възможен порядък от близо половин милион лева, отбелязва изданието...\" - в. \"Дневник\".Вестниците във вторник съобщават и за разкритията, че служители на завода \"Арсенал\" са търгували незаконно с оръжие.\"По време на специализирана акция на ГДБОП в Казанлъшко е задържан служител на завод \"Арсенал\", съобщава Би Ти Ви. Акцията се е провела тази нощ във връзка с незаконно съхранение и търговия с оръжие. По информация на медията за задържани шестима души. Конфискувани са автомати, пушки и пистолети. Претърсванията продължават и в момента. Повече подробности ще има по-късно през деня. През декември миналата година след друга акция стана известно, че заглушители за автомати и пистолети, които се правели по поръчка за спецчастите в завод \"Арсенал\", се изнасяли нелегално.\" - в. \"Дневник\".\"Шестима са арестуваните в Казанлък по време на незаконна сделка за продажба на оръжие при специализирана акция на ГДБОП и специализираната прокуратура. Задържаните ще бъдат обвинени за производство, търгуване и държане на оръжие без разрешение. На брифинг изпълняващият функциите ръководител на Специализираната прокуратура прокурор Димитър Франтишек поясни, че акцията е била за неутрализиране на организирана престъпна група, която е имала за цел произвеждането, търгуването и държането на оръжие без разрешение. Той обърна внимание, че организираната престъпна група се е занимавала и с бракониерство. По думите му при претърсванията освен оръжия е намерена убита кафява мечка. Той уточни, че става дума за различни видове оръжия, в конкретния случай са задържани седем броя автомати \"Калашников\", пистолет Макаров, картечен пистолет, пет броя карабини, оловни пушки, множество боеприпаси, както и части за автомати. Прокурор Димитър Петров разказа каква е била схемата на организираната престъпна група. \"Имало е служител на завод \"Арсенал\", който е успявал да изнесе от територията на завода множеството части за оръжие. Извън завода те са се сглобявали при направена поръчка от образно казано - клиент. Получавали са се предварително парите. За различните видове оръжия са били с различна цена. При приемане на поръчката съответното оръжие се е сглобявало и се е предоставяло на клиент\", коментира още Петров. Заместник-директорът на ГДБОП ст. Комисар Стоян Темелакиев допълни, че служителят в завода \"Арсенал\" се е опитвал да вербува свои колеги. \"Нямаме данни нещата да му се случили, но факт е, че той е бил активен в тази връзка\", допълни зам.-директорът на ГДБОП. Той уточни, че има данни, че служителят на \"Арсенал\" е на ниско ниво, но явно доходите не са му достигали. Темелакиев посочи, че всички задържани имат регистрации и присъди за различни престъпления. Заместник-директорът на ГДБОП увери, че няма данни за съпричастност на организираната престъпна група в Казанлък към терористични организации. Стана ясно, че сигналът е постъпил в ГДБОП в началото на август миналата година.\" - в. \"Стандарт\".Всекидневниците информират също, че фонд \"Земеделие\" ще изплати на тютюнопроизводителите суми, които се дължат от гръцка фирма.\"В четвъртък Управителният съвет на Държавен фонд \"Земеделие\" ще вземе решение за изплащане на дължимите суми на тютюнопроизводителите от Североизточна България, които имат вземания от частна гръцка фирма от 2016 г. Това заяви министърът-председателят Бойко Борисов на среща с представители на тютюнопроизводителите в шуменското село Пристое. В знак на недоволство в събота те блокираха главния път Шумен-Силистра и се обърнаха за помощ към българския премиер. Издължаването ще стане чрез държавната помощ \"Де минимис\". \"Хората, които ги е болял кръстът, докато садят тютюна, докато го берат, докато го прибират, ще си получат и парите\", категоричен бе премиерът Борисов пред тютюнопроизводителите. Той уточни, че е необходимо кметовете и областните управители от региона човек по човек да направят списъци със засегнатите стопани, за да им бъде помогнато...\" - в. \"Стандарт\".\"България не е само на жълтите павета. България е и тук - това са хора отрудени - в земята, в тютюна. За какво ли не се харчат пари, те заслужават да им обърнем внимание\", посочи Борисов и добави, че са нужни около 1,5 млн.-2 млн. лв. \"Предайте на всички - който е садил и е загубил, да направим така, че по списък след четвъртък да може да си вземе парите\", заяви премиерът. На срещата в Пристое тютюнопроизводителите го информираха за още два проблема. От 2010 г. те получават преходна национална помощ без да са знаели, че за нея дължат данъци. А сега трябва да ги погасяват за 5 години назад. \"С данъците е по-трудна работата, там можем да направим единствено отсрочване с много години и да търсим пак прекомпенсиране във времето. Защото видяхте - искахме на мюфтийството да опростим данъка и какъв вой се наддаде. Така че за данъците специално ще мислим\", отговори премиерът.\" - в. \"Сега\".Изборите за Европейски парламент неизменно са сред актуалните теми.\"Във връзка с предстоящите избори за Европарламент в БСП предстои да се случи драма, която е свързана с присъствието на Сергей Станишев в листата за вота, смята политологът Димитър Ганев от изследователския център \"Тренд\". \"Ако той присъства в списъка, дори на 17-то място, вътрешнопартийната опозиция в изборния ден чрез преференциално състезание ще опита да мобилизира усилията си с цел да нанесе удар на Нинова. Ако Станишев не е в листата, то част от структурите, които се контролират от вътрешната опозиция могат да не работят, което ще е негатив за самия изборен резултат\", отбеляза Димитър Ганев пред БНР. Той заяви, че номинацията на Елена Йончева за водач на листата на БСП бе с цел начело да бъде острие на партията, което очакваше в атаките срещу ГЕРБ - оградата, драмата с магистралите и прочие. \"Йончева символизира стратегията на БСП за евроизборите, а именно дебатът да бъде изцяло подчинен на вътрешнополитическата ситуация. По този начин БСП смятат, че ще извлекат дивиденти, но това не е така\", подчерта Ганев. Подредбата на кандидатите за евроизборите на ГЕРБ и СДС за мен не е никаква изненада. Фактически се заложи на стария отбор, а това, че няма знакова политическа фигура начело, означава, че ГЕРБ искат на тези избори сблъсъкът да е партиен, а не толкова междуличностен, коментира Ганев. Според него българинът няма да погледне особено положително към имена като Габриел или Майдел в листата на ГЕРБ. \"Но идеята на ГЕРБ е по-скоро битката да е партийна\", каза той. Другият интересен момент е, че ГЕРБ търсят \"регионализация\" - всеки от по-големите региони имат свой \"представител\" в списъка с кандидати, като целта е да се ангажират максимално местните структури, смята политологът.\" - в. \"Стандарт\".\"Нашите представители в ЕП имат своето важно място, за да защитават и националните позиции. Иска ми се тази кампания да не е война, а състезание на идеи, на позиции и тези. За нас е важно да получим доверието на хората. Това заяви бившият екоминистър Ивелина Василева пред БНТ. Откакто съм в политиката и в ГЕРБ никога не съм смятала, че мястото има значение. Значение има отбора и екипа, а ние сме екип и отбор - така Василева коментира своето 9-то място в евролистата на ГЕРБ. Кампанията за евроизборите трябва да бъде търсене на отговори и на решения за предизвикателствата, които стоят пред Европа и пред България, каза Василева и допълни, че кампанията ще е тежка. \"Аз ще дам всичко от себе си и в кампанията, за да работя за това. Относно преференциите, конституционно право е на всеки български гражданин е да гласува и да даде волята си за политическата сила, която желае да го представлява, както и определен представител на тази политическа сила. Но нашата цел е тази ние в екип, заедно да бъдем сред хората и да обясняваме. Говорим за избори, по време на които трябва да бъдат избрани българските представители в ЕП. Знаем стилистиката и на водача на листата на БСП и на колегите, които близо два месеца са извън НС - мястото, където е удачно да бъдат водени дебатите по вътрешнополитическите теми и където опозицията има своята роля. Тя е полезна роля на коректив, от която те за съжаление абдикираха\", коментира Василева.\" - в. \"Труд\".", "date": "2019.04.02", "title": "Апартаментгейт, прогноза за буря в БСП, незаконна търговия с оръжие от „Арсенал“…"}
{"url": "https://news.bg/world/sasht-spryaha-dostavkite-za-turtsiya-na-oborudvane-za-f-35.html", "text": "САЩ прекратиха доставките за Турция на оборудване за изтребителите F-35 заради решението на Анкара да разположи руски зенитни ракетни системи С-400, предаде Би Би Си.\"Докато Турция не вземе еднозначно решение да се откаже от купуването на руски С-400, действията по поддръжката на бойната готовност на турските F-35 се прекратяват.\" - заяви представителят на Пентагона подполковник Майк Андрюс.\"Същевременно диалогът ни с Турция по тази важна тема продължава\", допълни той.Вашингтон нееднократно отправяше предупреждения към Анкара, че руските системи С-400 не могат да се интегрират в системите за противовъздушна отбрана на НАТО.Американската страна заяви, че ако Турция въпреки всичко закупи С-400, Вашингтон ще преразгледа участието на Турция в програмата F-35.САЩ предупредиха, че ако Анкара разположи руските противовъздушни системи, Москва може да получи достъп до американските самолети и технологии на турска територия.Анкара получи първите два изтребителя F-35A през юни 2018 г., при заявени общо 100.От Пентагона уточняват, че спирането на доставките за Турция е свързано с необходимостта да се гарантира нормалното продължаване на програмата за производство F-35, в случай, че Анкара излезе от нея. С тази стъпка се гарантира изпълняването в срок на доставките на такива изтребители за други страни. В Турция се произвеждат детайли за фюзелажа и корпуса, дисплеи за пилотската кабина.Според източници на \"Ройтерс\", мястото на Турция в програмата може да бъде заето от друга страна от НАТО.", "date": "2019.04.02", "title": "САЩ спряха доставките за Турция на оборудване за F-35"}
{"url": "https://news.bg/world/49-dushi-se-otroviha-v-detski-lager-v-podmoskovieto.html", "text": "В детски лагер в Подмосковието са се отровили 49 души, сред които 41 деца, съобщава руското \"Радио 1\".Лекарите са поставили диагноза \"остър гастроентерит.\"Съобщава се, че на територията на лагера \"Клязьма\" на 30 март се е провел танцов конкурс, в който са участвали 200 деца.Две от пострадалите деца са били приети в болница, но са били изписани, след като им е оказана помощ. Останалите заболели са били лекувани на територията на лагера.Качеството на храната в училищата, лагерите и другите учреждения стана предмет на активни обсъждания, след като през декември в московските детски гради избухна епидемия от дизентерия. По данни от февруари, в Москва са регистрирани 127 случая на стомашната инфекция.Опозиционерът Алексей Навални обвини за некачествената храна в детските градини компанията \"Конкорд\" на бизнесмена Евгений Пригожин, известен още като \"готвача на Путин\". Доставчиците от компанията на Пригожин отричат да имат вина. Самият Пригожин подаде съдебен иск срещу Навални.От управата на \"Конкорд\" обвиняват за проблемите завод в Липецк, който произвежда извара. От завода \"Чаплыгинмолоко\" възразяват, че при проведените там проверки не са открити никакви нарушения.", "date": "2019.04.02", "title": " 49 души  се отровиха в детски лагер в Подмосковието"}
{"url": "https://news.bg/world/v-gartsiya-zadarzhaha-trima-balgari-za-narkotrafik.html", "text": "Трима българи са задържани в Гърция за наркотрафик и сега се намират в затвор в южната ни съседка, предаде Дарик.Съобщава се, че голям брой хапчета фенетилин, известен като \"джихадистки наркотик\", са заловени в неделя в пристанищния град Игуменица, в Северозападна Гърция.Според информация на местните власти, задържаните българи са обвинени в опит за пренасяне на 369 545 хапчета в страната през пристанище Иглуменица.От полицията казват, че те са стигнали до пристанището с две коли, като са влезли в страната от българо-гръцкия контролно пропускателен пункт \"Кулата\".Фенетилинът е вид амфетамин, популярен сред членовете на ИДИЛ в Сирия и Ирак.", "date": "2019.04.02", "title": " В Гърция задържаха трима българи за наркотрафик"}
{"url": "https://news.bg/bulgaria/kat-zapochva-masirani-proverki-po-patishtata.html", "text": "Пътната полиция започва масирани проверки по пътищата в цялата страна, предаде БНТ. Целта е да се ограничат жертвите на пътя и да се намали скоростта, с която се движат шофьорите.Акцията, която се провежда в цяла Европа, ще продължи през следващите 24 часа.КАТ е в готовност да използва целия си ресурс, съобщават от Пътната полиция.Към водачите се отправя предупреждение, че всички налични мобилни камери вече са на пътя, а проверяващите ще бъдат безкомпромисни към нарушителите.", "date": "2019.04.02", "title": "КАТ започва масирани проверки по пътищата"}
{"url": "https://news.bg/society/15-minuti-chetene-na-den-razviva-intelekta-i-povishava-rezultatite-na-detsata.html", "text": "Днес стартира осмото издание на национална кампания за насърчаване на четенето \"Походът на книгата\". Събитието се организира от Асоциация \"Българска книга\", а негов домакин е Столична библиотека.Инициативата не случайно съвпада и с .Председателят на УС на Асоциация \"Българска книга\" Велизара Добрева припомни решението, което Алберт Айнщайн предлага за това как децата да станат умни.Това става, като им четем приказки.Тези прости думи описват значението на детските книги за интелекта на един индивид, но и значението на интелекта за бъдещето на обществото, убедена е Добрева.Кампанията е известна с това, че в нея участват известни български личности, които четат на малчуганите.Тази година 23 известни български спортисти ще обикалят училища и детски градини, за да четат приказки на децата.Сред тях са Евгения Раданова, Нешка Робева ,Евгени Иванов, Влади Николов, Йордан Йовчев, Тити Папазов, Даниел Петров, Влади Киров, Тереза Маринова, Дойчин Боянов.Днес отбелязваме и 214 години от рождението на именития автор на детски приказки Ханс Кристиян Андерсен.Децата от детска градина \"Ханс Кристиян Андерсен\" и 123-та градина \"Шарл Перо\" изпълниха песнички и рецитираха стихове.Председателят на 44-тото НС Цвета Караянчева поздрави децата от детското учебно заведение и им прочете българската народна приказка \"Три умни глави\". Като родители, като баби и дядовци трябва да научим децата да обичат книгата, каза Караянчева.Тя разказа, че нейните любими герои от детството като Пипи Дългото чорапче и Хитър Петър не винаги се харесват на 4-годишната ѝ внучка. Затова инициативи като тази помагат на родителите да скъсят дистанцията между поколенията и да разберат какво харесват малчуганите.На откриването приказки прочетоха и депутата Диана Саватева, председателят на учителските синдикати Янка Такева, директорът на РУО София Ваня Кастрева, спортистите Владо Николов и Симона Пейчева и други.Инициативата ще продължи до 31 май с четене, игри, прожекции на филми, уъркшопове и други занимания.Детски литературен фестивал е инициатива от миналогодишното издание на кампанията.Зам.-директорът на Столична библиотека д-р Марчела Борисова заяви, че спортистите ще помогнат вратите на библиотеките да се отворят. Приоритет в работата на Столична библиотека са децата и учениците.Към момента постъпват и запитвания от детски градини да се включат в инициативите на книжното средище. Подготвя се и документална изложба в столични училища, които също празнуват 140-годишнина като София, откакто е обявена за столица на страната.Децата до 14-годишна възраст в Столична библиотека са над 10 000 от общо 53 000 читатели.Инициативата \"Европа чете\" цели да покаже, че технологията за преборване на функционалната неграмотност е книгата.Спрямо друга статистика двама от всеки пет възрастни в България са неграмотни.България трябва да инвестира в българските библиотеки и да насърчи четенето в семейството.В книгата \"Европа чете\" вече има българска страница, която събира подписи и ще отпътува за Финландия. Именно финландците са най-честящата нация в света.След като бъде допълнена книгата,тя  ще посети Европейския парламент като послание към новия му състав, който предстои да бъде избран на 26 май.", "date": "2019.04.02", "title": "15 минути четене на ден развива интелекта и повишава резултатите на децата"}
{"url": "https://news.bg/regions/rushasht-se-most-na-podbalkanskiya-pat-zastrashava-preminavashtite-avtomobili.html", "text": "Мост на подбалканския път София - Бургас се руши и застрашава преминаващите автомобили, предаде Нова телевизия.Заради преминала извънгабаритна военна техника преди години участъкът на околовръстното шосе на Казанлък в посока Стара Загора е сериозно увреден. От тогава от моста стърчат арматурни железа, а от конструкцията падат цели бетонни блокове.Въпреки че има много потърпевши от рушащото се съоръжение, ръководителят на Агенция \"Пътна инфраструктура\" Илия Златев твърди, че ситуацията \"не е драматична\". Той е категоричен, че е безопасно за движение както над моста, така и под него. Ударена е само 14-тата греда, върху която се намира тротоарна конзола, но цялата носеща конструкция е непокътната, уверява Златев.По негови думи вероятно през лятото мостът ще бъде ремонтиран. Той оправда забавянето с \"много сериозен авариен ремонт\" на Шипченския проход през миналата година заради пропаднало пътно платно. Златев увери, че ежедневно се следи да няма отчупване на бетонни блокове от моста.", "date": "2019.04.02", "title": "Рушащ се мост на подбалканския път застрашава преминаващите автомобили"}
{"url": "https://news.bg/society/knsb-i-manolova-iskat-sreshta-s-tsik-za-vota-na-horata-s-uvrezhdaniya.html", "text": "КНСБ и Омбудсманът Мая Манолова искат среща с ЦИК заради предстоящите европейски избори и пречките за гласуване пред хората с увреждания.Поводът е приет преди дни доклад на Европейския икономически и социален комитет (ЕИСК).Според заключенията в доклада милиони граждани на ЕС нямат възможност да дадат своя вот заради технически пречки, които не отчитат специфичните потребности на хората с увреждания.В писмото на КНСБ и Омбудсмана се подчертава, че в България все още се поставят бариери пред вота на хиляди граждани с увреждания.След срещи с най-големите организации на хората с увреждания, двете организации са готови със серия от предложения, които да гарантират свободното право на гласуване на тези български граждани.За разговора с ЦИК са поканени представители на най-големите организации на хората с увреждания в България и представители на Агенцията на ЕС за основните права (FRA).", "date": "2019.04.02", "title": "КНСБ и Манолова искат среща с ЦИК за вота на хората с увреждания"}
{"url": "https://news.bg/world/velikobritaniya-e-blizo-do-brekzit-bez-sdelka-predupredi-barnie.html", "text": "Мишел Барние предупреди, че с всеки изминал ден Брекзит без споразумение изглежда все по-вероятен, пише \"Гардиън\".Главният преговарящ на ЕС за Брекзит направи коментара след поредния провал в британския парламент. Вчера Камарата на общините на сделката на премиера Тереза Мей.Барние поясни в Брюксел, че трябва да има \"положително гласуване\" от депутатите, за да се избегне Брекзит без сделка на 12 април.\"Без сделка никога не е било наше желание или планиран сценарий\", каза той пред мозъчен тръст. \"Но сега ЕС27 е подготвен. С всеки изминал ден изглежда все по-вероятно\", предупреди френският дипломат.Представителят на ЕС изброи три сценария: приемат споразумението на премиера Мей или някакъв друг вариант, без сделка и отлагане на Брекзит, но ако има \"убедително оправдание\".Според британското издание отлагане на Брекзит след 22 май може да бъде гарантирано само в случай на предсрочни избори и втори референдум.Барние отбеляза, че отлагане на Брекзит след края на май означава, че Обединеното кралство ще трябва да участва на изборите за Европейски парламент, което носи значителни рискове за ЕС. Той добави, че бизнесът в ЕС е предупредил Брюксел да не удължава несигурността. Главният преговарящ на ЕС обаче смята, че Обединеното кралство все още може да напусне ЕС на 22 май и да избегне участие на изборите.", "date": "2019.04.02", "title": "Великобритания е близо до Брекзит без сделка, предупреди Барние"}
{"url": "https://news.bg/crime/zadarzhaha-retsidivist-prebil-zhena-si-s-buhalka-v-dragoman.html", "text": "Около 01.50 часа вчера служител на бензиностанция в Драгоман сигнализирал в полицията за жена с видими рани от побой, която потърсила помощ в обекта. Пред пристигналите на мястото служители на реда 39-годишната жена обяснила, че около полунощ мъжът, с когото живеела на семейни начала, я пребил с дървена бухалка. Пострадалата била откарана в столична болница с фрактури на двете ръце, но без опасност за живота.Въпреки че 53-годишният насилник опитал да се укрие от органите на реда, след няколкочасово издирване той бил задържан. При последвалото претърсване на дома му униформените иззели дървена бухалка, дръжка за брадва и други веществени доказателства по случая.След извършена справка се оказало, че жената няколко пъти е подавала сигнал на тел. 112 за домашен скандал и тормоз. Впоследствие обаче е отказвала да внесе официално жалба.Срещу насилника - криминално проявен и осъждан, е повдигнато обвинение за причиняване на средна телесна повреда при условията на домашно насилие. Той е задържан за 72 часа.", "date": "2019.04.02", "title": "Задържаха рецидивист, пребил жена си с бухалка в Драгоман"}
{"url": "https://news.bg/crime/sadyat-varnenski-advokat-za-izmama-za-nad-polovin-milion-leva.html", "text": "Съдят адвокат от Варна за измама за над половин милион лева.Срещу 38-годишния Мирослав А. е повдигнато обвинение, че умишлено е заблудил 12 варненци и ги е ощетил с общо 505 623 лева - измама в особено големи размери.Подсъдимият вземал пари от потърпевшите под претекст, че ще участва от тяхно име в обявени за публична продан имоти. Той им обещавал правна помощ при покупката на недвижими имоти във Варна, предлагал им посредничество в преговорите и подготовка на документите за сделката.По тази престъпна схема подсъдимият действал от 2 юли 2015 г. до 16 февруари 2017 г., като през този период той извършил общо девет измами и заблудил 12 души - някои от тях съпрузи.Подсъдимият бил препоръчан на пострадалите от съседи, познати и дори от родителите си. Жертвите му се доверили заради професията му на адвокат и го ангажирали да ги представлява и да защитава интересите им. Дори когато Мирослав А. бил лишен от право да упражнява адвокатската професия, той продължил с измамите, представяйки се за действащ адвокат.На Мирослав А. е наложена мярка за неотклонение \"Парична гаранция\" в размер на 10 000 лева. Районната прокуратура във Варна му е наложила и забрана да напуска страната. Предстои делото срещу него да бъде насрочено за разглеждане във Варненския районен съд.", "date": "2019.04.02", "title": "Съдят варненски адвокат за измама за над половин милион лева"}
{"url": "https://news.bg/crime/granichari-hvanaha-turchin-opital-da-izbyaga-ot-stranata-sled-kato-butnal-chovek.html", "text": "Граничари хванаха турски шофьор, който се опитвал да напусне страната, след като участвал в пътно произшествие, при което пострадал човек, информират Областната дирекция на МВР във Велико Търново. и \"\".Мъжът е задържан от гранични полицаи от Русе, които получили обаждане от колегите си в Търново, където станал инцидента. Те заявили, че малко преди това в района на село Самоводене, намиращо се на главния път между Търново и Русе, неустановен дотогава товарен камион е блъснал 47-годишен пешеходец.Мъжът е откаран в болница, където е диагностициран с фрактура на гръбначните прешлен.Водачът на камиона обаче избягал след инцидента.След сигнала на колегите си от Велико Търново, граничарите на пункта \"Дунав мост\" започнали да преглеждат всяко превозно средство за щети, причинени вследствие на удар.Така около 22 часа вечерта те се натъкнали на тир, който бил със счупен десен фар. Автомобилът бил с турска регистрация и на изход от страната.Граничните полицаи са задържали водача - 60-годишен турски гражданин. В 4 часа тази сутрин шофьорът е предаден на униформени в Търново.", "date": "2019.04.02", "title": "Граничари хванаха турчин, опитал да избяга от страната, след като бутнал човек"}
{"url": "https://news.bg/world/poveche-ot-113-mln-dushi-po-sveta-stradat-ot-ostar-glad-razkri-oon.html", "text": "Повече от 113 милиона души в 53 държави са изпитали \"остър глад\" през миналата година поради военни конфликти и природни бедствия, като най-засегната е Африка, обявиха от Организацията на обединените нации (ООН), предаде АФП.Йемен, Демократична република Конго, Афганистан и Сирия са сред осем държави, в които по-голямата част от населението е била изправена пред риск от глад, отбелязва Организацията по прехрана и земеделие към ООН в световен доклад 2019 за продоволствените кризи.В годишното изследване, започнало преди три години, са включени държави, изправени пред най-големите трудности.72 милиона души са засегнати от остър глад в Африка.В доклада се отбелязва, че конфликтите, несигурността, икономическите проблеми, сушата и наводненията се запазват като ключови фактори.В държавите, които са на ръба на глад, до 80% от населението зависи от земеделие. Те се нуждаят от спешна хуманитарна помощ и мерки, за да подпомогнат селското стопанство.Организацията очаква броят на разселените да се увеличи, \"ако политическата и икономическата криза във Венецуела продължи\", която вероятно ще обяви бедствено положение заради липса на храна през тази година.Проучването обаче показва, че на световно ниво като цяло ситуацията се е подобрила през 2018 г. в сравнение с 2017 г., когато 124 милиона души са страдали от остър глад. Спадът предимно се дължи на факта, че някои държави в Латинска Америка и Азия са по-малко засегнати от природни бедствия в сравнение с преди.", "date": "2019.04.02", "title": "Повече от 113 млн. души по света страдат от остър глад, разкри ООН"}
{"url": "https://news.bg/health/mnogoprofilnata-bolnitsa-v-lovech-ostana-bez-pari-za-nedonosenite-bebeta.html", "text": "Многопрофилна болница за активно лечение \"Професор д-р Параскев Стоянов\" АД в Ловеч остана без пари за лечението на преждевременно родените бебета. Това стана ясно от съобщение на фондация \"Нашите недоносени деца\".Друг проблем е и липсата на медицински кадри в ловешкото отделение.По думите на д-р Станчева, завеждащ отделението по неонатология, парите недостигат за закупуването на животоспасяващ медикамент сърфактант. Той жизненоважен за провеждането на терапия в първите минути след раждането на бебето, което от своя страна предполага наличието на този препарат в самото отделение.За целта болничните заведения следва да го закупят със собствени средства, които биват възстановявани едва след приключване на лечение на недоносено бебе. Следователно болницата трябва да закупи жизненонеобходимо количество сърфактант предварително. Стойността на една ампула от препарата е 1 100 лв., а едно отделение от втора степен, намиращо се в по-малко населено място, се нуждае от минимум две, за да е готово да приеме дете в по-тежко състояние или близнаци.Отделението в ловешката болница е потърсило дарителска подкрепа за тези две дози на обща стойност 2 200 лв., които да служат за резерв в случай на спешност.От фондация \"Нашите недоносени деца\" са решили да закупят и дарят двете дози, а ръководството на болницата е поело ангажимент да отделя последващите средства от клинични пътеки за поддържане на този резерв.Отделението се грижи за близо 50 недоносени бебета годишно. Един от основателите на Фондация \"Нашите недоносени деца\" Надя Дренска подчертава, че неонатологичните отделения трябва да се справят поединично с проблема.По думите ѝ ситуацията изисква вниманието на държавните институции, за да бъдат системно изследвани и адресирани проблемите във функционирането на болничните заведения.От фондацията настояват да се издаде специално указание от Надзорния съвет на НЗОК за предварително заплащане на флаконите сърфактант от здравната каса.Те искат още осигуряване на субсидия от МЗ за поддържане на резерв от сърфактант за всяко неонатологично отделение от държавна или общинска болница, както и за отложено плащане на медикамента в разумен срок след договорка между доставчиците и лечебните заведения.Фондация \"Нашите недоносени деца\" апелира да се вземат всички необходими и разумни мерки, които да гарантират, че нито едно новородено няма да бъде изложено на риск поради липса на животоспасяващи медикаменти, независимо в коя точка на страната е родено.", "date": "2019.04.02", "title": "Многопрофилната болница в Ловеч остана без пари за недоносените бебета"}
{"url": "https://news.bg/finance/nap-tragna-na-proverki-za-novite-kasovi-aparati.html", "text": "НАП започна проверки в търговските обекти за спазването на новите изисквания за касовите апарати и бележки.Припомняме,  всяка регистрирана по ДДС фирма, която не използва софтуер за управление на продажбите, трябва да отпечатва на касовите си бележки QR код, а фискалното устройство да изпраща данни в НАП за всеки фискален бон в реално време.Нерегистрираните по ДДС трябва да приведат дейността си в съответствие с новите правила до края на юни, а използващите софтуер за продажбите - до края на септември.От своя страна потребителите могат да проверят дали касовата им бележка е истинска с обновеното мобилно приложение на НАП, което е с безплатен достъп за устройства с операционни системи IOS и Android. Приложението позволява и регистрация на фискални бонове в лотарията на НАП с голяма награда 50 000 лв.135 000 фискални устройства и принтери вече отговарят на новите изисквания. От Приходната агенция признават, че броят им е дори по-голям от първоначалните очаквания.Проверките във всеки обект на регистрирано по ДДС лице от вчера имат за цел да установят дали касовият апарат е сменен и ако не е, използва ли се в обекта софтуер за управление на продажбите, обясни директорът на \"Фискален контрол\" Спас Шишков.", "date": "2019.04.02", "title": "НАП тръгна на проверки за новите касови апарати"}
{"url": "https://news.bg/int-politics/finlandiya-negoduva-ot-razuznavatelen-samolet-na-portugaliya-na-neyna-teritoriya.html", "text": "Португалски разузнавателен самолет е нарушил въздушното пространство на Финландия. Това обявиха от финландското министерство на отбраната, цитирани от \"Асошиейтед прес\".Самолетът е извършил предполагаемото нарушение на въздушното пространство в понеделник в 6 часа сутринта югозападно от столицата Хелзинки, уточниха финландските военни.Финландските власти са отказали да коментират допълнително или да дадат повече подробности, но заявиха, че въпросът се разследва от финландската гранична охрана.Говорителят на португалските военновъздушни сили подполковник Мануел да Коща каза за \"Асошиейтед прес\", че финландските власти са информирали Португалия за нарушението, а португалските власти разследват случая.Коща уточнил, че португалски разузнавателен самолет P-3, който в момента е разположен в Полша, взима участие в патрули на НАТО за отбрана на източния фланг на алианса срещу руската агресия.Португалия е член на НАТО, но Финландия не е. В миналото двете страни са участвали в съвместни военни учения.", "date": "2019.04.02", "title": "Финландия негодува от разузнавателен самолет на Португалия на нейна територия"}
{"url": "https://news.bg/health/potvardiha-parvi-sluchay-na-morbili-v-dupnitsa.html", "text": "Потвърден е първият случай на морбили в Дупница, съобщи БНР, позовавайки се на прокуристът на общинската болница Мария Иванова.В инфекциозно отделение е била приета жена със симптоми на заболяването. Резултатите за морбили са потвърдени от Националния център по заразни и паразитни заболявания.Жената е на 21 години, бременна е и не е имунизирана. Тя е от Крупник, но гостувала при роднини в дупнишката Гиздова махала.Взети са всички необходими мерки от РЗИ-Кюстендил.Припомяме, че на 5 март стана ясно, че   Седмица преди товаПрипомняме, при епидемията през 2009 г. у нас имаше 25 смъртни случая при 24 000 заразени, което е обичайният процент при разпространение на заболяването - 1 смъртен случай на 1000.През 2017 г. . Тогава в Пловдив бяха регистрирани 36 случая.От Световната здравна организация обявиха тревога, тъй като  между 2017 г. и 2018 г. до 82 596. Това е най-големият брой, записан през това десетилетие, според данни на СЗО. миналата година - над 10 пъти повече от .В Европа през 2018 г. са починали 72 души от морбили, в сравнение с 42 през 2017 г. Европейските страни с най-голям брой случаи на морбили от януари до декември 2018 г. са: Украйна (53,218), Сърбия (5,076), Израел (2 919), Франция (2,913), Италия (2,517), Руска Федерация (2,256), Грузия (2,203), Гърция (2,193), Албания (1,466), Румъния (1 087).", "date": "2019.04.02", "title": "Потвърдиха първи случай на морбили в Дупница"}
{"url": "https://news.bg/comments/ombudsmanat-predlaga-zakonovi-promeni-zastrashavashti-finansovata-stabilnost.html", "text": "Обсъжданията на предложенията на омбудсмана Мая Манолова за промени в Гражданско процесуалния кодекс (ГПК), които се водят в Народното събрание минаха на кръчмарско ниво още в самото начало. И за съжаление тон за това даде самият омбудсман на последното заседание на Правната комисия.\"Аз имам много горчив опит в работата по тежки законопроекти, когато от другата страна стоят тежки икономически интереси, но мога да нося отговорност и да нося на бой. Била съм атакувана многократно, но този път искам да предупредя, че няма да се съглася правната комисия и Народното събрание да си измие ръцете с направените от мене изменения\", заяви заплашително Манолова.Всъщност, за да бъдем коректни към самата нея и към позицията й, ще представим казуса, цитирайки изявлението й пред парламентарната комисия по правни въпроси.\"Съществува дисбаланс в ГПК между интересите на икономически силните субекти - колекторски фирми, монополни дружества, бързи кредити, мобилни оператори, банки и финансови институции, от една страна, и гражданите в качеството им на потребители, от друга. Този дисбаланс се проявява най-вече в частта на съдебните събирания на дължими суми към тези монополисти, като особено тревожна, драстична и несправедлива е ситуацията при взаимоотношенията между банките и гражданите, защото банките разполагат с абсолютната привилегия само въз основа на едностранно изготвен документ - извлечение от сметки да се снабдят със заповед за незабавно изпълнение срещу длъжника и въпреки неговите възражения да започнат принудително осребряване на имуществото му.С направените предложения се опитваме да решим проблемите, които имат гражданите в съдебните процедури, инициирани от монополисти и особено от банки и да отговорим на изискванията на ЕС. Предлагаме четиристепенна защита на длъжника, в това число и служебна от съда, ако в договорите има неравноправни клаузи. Затова предлагаме да бъде включено изискване, когато има искане за съдебно изпълнение на вземане, на съда да бъдат предоставени всички документи по това задължение - договори, анекси, общи условия, така че той да може да прецени дали по тях има неравноправни клаузи.Предлагаме също така да бъдат удължени сроковете, в които длъжникът може да възрази срещу претендираната към него сума. Европейската комисия смята, че сега съществуващия срок от 1 седмица е твърде кратък. Третото и най-важно предложение е длъжникът със своето възражение срещу иска на кредитора си да може да спира принудителното изпълнение. Предлагаме и да бъдат направени промени в чл. 415 от ГПК, които да защитят длъжника от неговото неприсъствено осъждане или казано с други думи, да бъде осъден без да знае за това\", заяви Манолова.Веднага след пледоарията й председателят на комисията Данаил Кирилов отбеляза, че не е редно при обсъждането на законопроекта една от страните още от самото начало да започне да отправя заплахи.Освен това в процеса на обсъждането се оказа, че целта на разработения от омбудсмана законопроект не е толкова да защити правата на гражданите длъжници, колкото да даде допълнителни възможности на фирмите, които не погасяват редовно своите задължения, да пречат на кредиторите да си съберат вземанията.\"Предлаганите изменения не касаят само потребителите, а всички длъжници. Освен това те не се отнасят само до банките като кредитори, а до много по-широк кръг лица като кредитори. По данни на Камарата на частните съдебни изпълнители за 2018-а, вземанията на банки, които те са събирали, е под 10% от всички случаи за събиране на вземания чрез съдия изпълнител. Всички останали случаи са по искане на граждани, фирми, държавата и общините\", заяви пред правната комисия главният секретар на Асоциацията на банките в България Ирина Марцева.И за да сме напълно коректни към този важен казус, ще представим и самото становище на АББ. Там пише:\" Смятаме, че измененията в ГПК следва да се ограничат преди всичко до такива, отговарящи на препоръките от писмото на ЕК от 24.01.2019г., т.е. до осигуряване на възможност и задължение на съдилищата служебно да следят за наличието на неравноправни клаузи в договорите с потребителите. В писмото на ЕК не са взети предвид мащабните промени, касаещи заповедното производство и предоставящи значително по-голяма защита на потребителите, които бяха извършени с измененията на ГПК, обнародвани в ДВ, бр.86 от 27.10.2017г., респ. не са отчетени при аргументацията на ЕК. Поради тази причина считаме, че извършваните промени в основния процесуален закон, следва да бъдат изключително прецизни, конкретни и само доколкото да се отговори на въпросите и препоръките, отправени от Европейската комисия към българската държава. Впрочем, известно е, че и понастоящем проверка за неравноправни клаузи се наблюдава в съдебната практика.Всички други предложени изменения, касаещи решаване на други въпроси при приложението на ГПК, следва да бъдат много внимателно преценявани, за да не се стигне до обезсмисляне на заповедното производство и принуждаване на кредиторите да се насочват към по-дългия и скъп, но сигурен исков процес. Това би било във вреда, не само на кредиторите, но най-вече и на добросъвестните длъжници.С предложението по чл. 420, Вариант 2, възражението да спира допуснатото незабавно изпълнение при всички случаи освен, ако заповедта за изпълнение е издадена в полза на държавата или община, както и в случаите на чл. 417, т. 8, според нас, на практика се обезсмисля заповедното производство, което се осъществява на база на документи. Ако възражението спира изпълнението и в случаите по чл. 417, то тогава между двата вида заповедното производство по чл. 410 и по чл. 417 няма да има разлика. Така почти изцяло се обезсмисля идеята на законодателя да създава алтернативни на исковото производство способи за бързо решаване на съдебни спорове при наличието на документи със висока степен на достоверност, каквито са тези по чл. 417. Всеки длъжник, щом знае, че простото възражение /този вид възражение в нашата правна система е немотивирано/ ще доведе до спирането на производството, ще може да подава възражение независимо, дали има аргументи за недължимост или не, само с цел да спре производството.Не приемаме и спирането при представяне на обезпечение до 1/3 от дълга. До 1/3 е и 1 лев, дори и 0 лв. Спирането с просто възражение или чрез предоставяне до 1/3 от дълга обезпечение няма нищо общо с осигуряването на възможност и задължение за проверка за неравноправни клаузи и не трябва да се приема, защото може да доведе до масови злоупотреби с права от длъжници.Друга идея, която смятаме, че не следва да се подкрепи, е от проекта да се премахнат исковете в случаите, в които длъжникът е уведомен чрез залепване. Безсрочната възможност да се спре производството чрез неограничено във времето възражение срещу заповедта за изпълнение, когато тя е връчена чрез залепване - предложението за нов чл.423а, създава огромна правна несигурност и ще принуди кредиторите, както и в описаните по-горе случаи, да избягват заповедното производство и да се насочат към сигурното, но много бавно и с всички известни негативни ефекти - и за двете страни, исково производство.Промените в ГПК, внесени в НС на 28.02.2019г., бяха прогласени като целящи да се отговори на писмото на ЕК, констатиращо несъответствия на българското законодателство с правилата на ЕС относно следенето за неравноправните клаузи в договори с потребители. В някои важни части, като описаните предлагани изменения в т. 2 по-горе, не се прави разлика между това, дали длъжникът е потребител или търговец, което поставя въпроса, каква би била целта на законодателя - да защити потребителите или неизправните търговци. Считаме за неприемливо и необосновано такива промени да се обсъждат и за търговците.Ефектът от коментираните по-горе предложения ще е значително забавяне и протакане на производството от страна на длъжниците. Както вече споменахме, всяко забавяне на производството уврежда, не само интереса на кредиторите, но и на самите длъжници. Задължението ще се увеличава, имуществото на длъжника ще се руши и обезценява, което ще направи дълга в голямата си част несъбираем и ежедневно увеличаващ се от натрупаните наказателни и законни лихви, а ще се добавят и разходи за услуги на адвокат. От това нямат интерес, нито кредиторът, нито длъжникът, като резултатът ще бъде създаване на трайна тенденция за увеличаване на задлъжнялостта и за увреждане на интересите, особено на големите кредитори, сред които са и банките.Обръщаме внимание, в контекста на гореизложеното, че предлаганите промени в реда за събиране на вземанията на банки противоречат на различните европейски законодателни инициативи и усилия за намаляване на необслужваните кредити, а забавянето на производството по събиране на вземания от кредитополучателите ще доведе до увеличаване на данните за България за нивата на необслужваните кредити и негативната оценка за това, въпреки положителните тенденции за намаляване на този дял през последните години и усилията на банките за подобряване на резултатите от управлението на кредитния риск. Подобно развитие не би било от полза за никоя власт в държавата, нито за нейните граждани и фирми. Важно е да се отбележи, че констатация в този смисъл се съдържа и в доклада на ЕК за дисбалансите в икономиката, публикуван в края на м. февруари 2019г., където се посочва, че все още не е направено достатъчно в законодателството ни за осигуряване на ефективно събиране на вземанията на кредиторите при несъстоятелност на длъжниците, както и че, макар делът на необслужваните кредити на банките да намалява, все още остава над средните за ЕС нива.Предложенията също ще доведат и до многократно и неоснователно увеличаване на натовареността, респ., ще влошат ефективността на съда, чиято прекомерна натовареност е отчетена и към момента - без да са въведени предложените промени. Прекомерната натовареност на българския съд е посочена като съществен дисбаланс при прегледа на дисбалансите в икономиката от страна на ЕК /доклад, оповестен на 27 февруари тази година/. С промените във връзка с чл. 417 има опасност да се стигне до практическо \"затрупване\" на съдилищата с дела, които те няма да са в състояние да обработват и ще се блокира дейността им. Това ще засегне и останалите лица в търговския оборот, чиито съдебни спорове също ще се забавят значително - с години.\"Важни уточнения по разглежданите в комисията казуси направи адвокат Валя Гигова. \"Не очаквах, че омбудсманът ще внесе противоконституционен текст. На няколко пъти Конституционният съд се произнасял, че трябва да има равно третиране на частните държавни и частните общински вземания с останалите вземания. А предложението на омбудсмана дава привилегировано положение на частните държавни и частните общински вземания пред останалите частни вземания без значение дали те са на банки или на други лица. Тези текстове, които ни се предлагат като промяна в ГПК, ще рефлектират не само върху гражданите, но и върху търговците. Освен това тези промени ще засегнат правата не само на банките като кредитори, но и на гражданите. Да вземем например случай, при който гражданин е продал имот на разсрочено плащане и купувачът не изпълнява финансовите си задължения към него. Това, което продавачът може сега да направи, е въз основа на нотариално заверения договор да извади съдебна заповед за изпълнение срещу нередовния купувач. С предлаганите промени това право на гражданина купувач ще бъде отнето\", обясни Гигова.Това нейно изказване провокира остра реакция от страна на представителя на общобългарска асоциация съгласие Завет Астадуров. Той обвини съдиите от СГС в шуробаджанащина при решаването на казуси, свързани с бързото събиране на вземания и поиска текстовете за промени в ГПК, предложени от Мая Манолова, да се прилагат и за вече започнали производства. Освен това Астадуров настоя делата, свързани със заповедното производство да минават на три инстанции, а не на две, както е досега.Председателя на правната комисия Данаил Кирилов се опита да охлади Астадуров като му припомни, че е лично засегнат от постановени съдебни актове, което обаче не му дава право да отправя лични нападки срещу съда. Забележката на Кирилов обаче не бе взета под внимание от юристите, дошли на заседанието на комисията, за да защитават интересите на нередовните длъжници. Тонът на обвиненията и декларациите им ескалира от сдържана враждебност до кръчмарски закани и хуления. От репликите отправени от адвокат Данчо Стоянов към председателя на правната комисия оставаше впечатлението, че въпросния юрист има лични сметки за уреждане с Данаил Кирилов.Така дебатът в комисията се изроди в махленско сборище, където обидите и заканите вземат връх над представянето на професионални аргументи. Това всъщност говори за нивото на лицата, защитаващи тезата, че на нередовните длъжници трябва да бъдат дадени повече права. Всъщност, целта на представения от Омбудсмана проект за промени в ГПК дори не е увеличаване на защитата на потребителите. Както стана ясно кредиторите нямат против да се въведе изричното изискване към исковете за съдебно събиране на вземанията, съдът да получава договора за кредит и всички свързани с него документи, за да прецени дали в тях няма неравноправни клаузи. Възприема се без спор и предложението за удължаване на сроковете, в които длъжникът може да възрази срещу иска за принудително събиране на вземанията. Основното възражение е срещу опита предлаганите промени да важат не само за уж беззащитните потребители - граждани, но и за фирмите, които имат всички финансови и правни възможности да се защитят от неправомерни действия на кредиторите. Нещо повече, с предложението на Мая Манолова с едно възражение длъжникът да спира процедурата по събиране на вземанията, длъжниците - особено фирмите, ще получат огромни права да протакат неограничено във времето събирането на дължимите от тях вземания.Всички тези разширения на правата на длъжниците са нецелесъобразни и дори недопустими поради няколко причини. Първо, ако правата на кредиторите да събират бързо своите вземания от нередовни длъжници бъдат орязани, това ще създаде огромен натиск върху финансовата им стабилност и ще доведе до увеличаване на цените на предлаганите от тях продукти и услуги, което ще ощети редовните им клиенти. Особено опасен този негативен ефект ще е за банките, от чиято финансова стабилност зависи възможността вложителите им по всяко време да могат да си получат спестяванията. От тази гледна точка разширяването на правата на нередовните длъжници може да се разглежда и като заплаха за стабилността на цялата икономика, а от там и като риск за националната сигурност на страната.На следващо място в докладите на ЕК и на ЕЦБ постоянно се посочва, че размерът на проблемните кредити у нас, макар и да намалява, все още е прекалено висок. Приемането на предложените от Мая Манолова законови промени ще ескалират този проблем и могат да се превърнат в сериозна заплаха за задълбочаването на интеграцията на България в Европейския съюз.", "date": "2019.04.02", "title": "Омбудсманът предлага законови промени, застрашаващи финансовата стабилност"}
{"url": "https://news.bg/world/ek-dava-eur33-mln-za-gazovata-vrazka-balgariya-gartsiya.html", "text": "Европейската комисия (ЕК) инвестира за по-сигурна и достъпна енергия в България, съобщават от ЕК.Със средства от ЕС Комисията инвестира 33 милиона евро в изграждането на трансграничен междусистемен газопровод с дължина 182 километра между Комотини, Гърция, и Стара Загора.Газопроводът е европейски проект от общ интерес, допринасящ за постигането на целите на Енергийния съюз. Газовите системи на двете държави ще бъдат свързани за пръв път. Така ще се диверсифицират енергийните източници в региона и ще се повиши енергийната сигурност. По-голямата конкуренция на пазара на газ ще доведе до по-ниски цени за потребителите, поясняват от Комисията.Комисията отбелязва, че средствата са част от пакет от 8 милиарда евро инвестиции в 25 проекта в 10 страни членки.Инвестиционният пакет се отнася до България, Германия, Гърция, Италия, Малта, Полша, Португалия, Румъния, Унгария и Чехия. Проектите обхващат широк кръг от области - здравеопазване, транспорт, научни изследвания, околна среда и енергетика. Като се прибави националното финансиране, общите инвестиции в тези проекти възлизат на 8 млрд. евро.", "date": "2019.04.02", "title": "ЕК дава €33 млн. за газовата връзка България-Гърция"}
{"url": "https://news.bg/finance/avramova-nay-masovite-tovarni-avtomobili-plashtat-nay-niska-tol-taksa.html", "text": "Най-масовите товарни автомобили от 3,5 до 12 тона ще плащат най-ниска тол такса. Това предаде БНР по думи на министъра на регионалното развитие Петя Аврамова по време на посещението й в Сливен. Тя увери, че до седмица Министерството на регионалното развитие и благоустройството ще има готовност да поднови преговорите с превозвачите.Ще подготвим информацията, която те поискаха, ще им я предоставим и ще насрочим нова среща, на която вече да обсъждаме в детайли тези тарифи, които сме подготвили, обясни министърът.По думи на Аврамова се предвижда пътническите превози да заплащат ниска тол такса, защото изпълняват социални функции.\"Преразпределението ще бъде вътрешно в сектора. Който пътува повече, всъщност заплаща повече\", поясни тя.Министърът посочи, че най-голяма тежест в заплащането на тол таксите ще понесат тежкотоварните превози и транзитният превоз, като именно от тях се очакват и най-много приходи.Относно вероятността за увеличение на цените на хранителните продукти Аврамова се позова на изследване на Световната банка, според което с 4% ще поскъпнат само безалкохолните напитки и минералната вода.", "date": "2019.04.02", "title": "Аврамова: Най-масовите товарни автомобили плащат най-ниска тол такса"}
{"url": "https://news.bg/world/mvf-svetovnata-ikonomika-otslabva-no-nyama-da-ima-retsesiya-v-blizko-badeshte.html", "text": "Световната икономика отслабва, но ще избегне рецесия заради \"по-търпеливия\" Федерален резерв и стимулите от Китай. Това обяви директорът на Международния валутен фонд (МВФ) Кристин Лагард, цитирана от АФП и други медии.70% от световната икономика ще изпита спад през тази година, но \"ние не виждаме рецесия в близко бъдеще. Всъщност ние очакваме някакъв подем на растежа през втората половина на 2019 г. и 2020 г.\", каза тя в реч пред Американската търговска камара.Очакваният скок обаче е \"несигурен\", предупреди Лагард и посочи рискове като Брекзит, високите нива на дълга и търговското напрежение. Като друг риск шефът на МВФ посочи по-голямо от очакваното затягане на финансовите условия.Лагард повтори, че няма победители в търговската война между САЩ и Китай. Тя поясни, че ако митата върху всички търгувани стоки между двете държави бъдат увеличени до 25 процентни пункта, това ще доведе до свиване на БВП на САЩ с 0,6% и на Китай с 1,5 на сто.Междувременно Световната търговска организация (СТО) излезе с прогноза за търговията. СТО очаква световният търговски растеж да бъде по-слаб през 2019 г. в сравнение с миналата година.Предварителните данни на организацията показваха, че тази година се очаква 3,7% ръст на търговията, но впоследствие прогнозата беше ревизирана до 2,6 на сто, което е спад в сравнение с ръста от 3% през 2018 г. Преди година СТО прогнозираше 4,4% ръст на световната търговия през 2018 г., но окончателните данни са за 3% растеж на световната търговия, което според икономистите подчертава рисковете пред глобалната икономика.", "date": "2019.04.02", "title": "МВФ: Световната икономика отслабва, но няма да има рецесия в близко бъдеще"}
{"url": "https://news.bg/politics/ombudsmanat-zove-deputatite-ni-v-ep-da-glasuvat-sreshtu-dvoynite-standarti.html", "text": "Омбудсманът Мая Манолова настоя българските евродепутати да гласуват забраната на двойния стандарт при храните в Европейския съюз на 16 април.В своя позиция тя призова всичките ни 17 представители в ЕП да гласуват, показвайки, че отстояват интересите на българските граждани.Днес стана ясно, че Европейският парламент и Съвета са постигнали предварителното споразумение за засилено и по-добро прилагане на законодателството за защита на потребителите. Комисарят по правосъдие, потребители и равнопоставеност между половете Вера Йоурова обяви, че благодарение на  за потребителите дните на двойните стандарти в единния пазар са преброени, посочва се още в становището.Потребителите вече не би следвало да бъдат заблуждавани от различни продукти, представяни като еднакви - те ще знаят какво и от кого купуват, твърди Манолова и допълва, че търговците, които продължават да мамят, ще бъдат санкционирани.Още през 2017 г. омбудсманът постави на дневен ред темата за двойния стандарт при храните. Тогава  с искане за промяна в европейското законодателство, включително в Директивата за нелоялните търговки практики. Целта беше да се прекрати производството и разпространението на храни от една и съща марка, но с различни съставки и качество в страните членки на ЕС.На 30 април миналата година в рамките на българското председателство на Съвета на ЕС омбудсманът организира форум, на който беше представен новият търговски механизъм за потребителите, в който проблемът за двойния стандарт заема значително място. Тогава беше обявен и краят на двойния стандарт.На 22 януари тази година , която бе приета за абсолютно основателна от Комисията по петиции в ЕП.", "date": "2019.04.02", "title": "Омбудсманът зове депутатите ни в ЕП да гласуват срещу двойните стандарти"}
{"url": "https://news.bg/world/chetirima-dushi-postradaha-pri-eksploziya-v-elitna-voenna-akademiya-v-sankt-peterburg.html", "text": "Четирима души пострадаха при експлозия в елитна военна академия в руския град Санкт Петербург, съобщават ТАСС и други медии.АП информира за трима ранени, като се позовава на военното ведомство. Министерството пояснява, че е възникнала експлозия в ранния следобед във Военно-космическата академия \"Можайски\", която подготвя офицери за частите за противоракетна отбрана.ТАСС информира, позовавайки се на пресслужбата на Следствения комитет, че военни следователи са възбудили наказателно дело за опит за убийство във връзка с взрива в академията.Инцидентът е станал около 13,30 часа московско време.По предварителна информация четирима военнослужещи са получили различни травми, оказва им се медицинска помощ, животът им е извън опасност, съобщиха от Следствения комитет.Източник коментира пред ТАСС, че за момента основната версия за взрива е небрежно боравене с боеприпаси.Няколко прозореца са счупени на втория етаж на сградата. Курсантите са евакуирани. Местният сайт \"Фонтанка\" съобщава, че експлозията е в резултат на детониране на експлозивно устройство с 200 грама тротилов еквивалент.Базираният в Санкт Петербург новинарски канал 78.ru информира, позовавайки се на източник от службата за извънредни ситуации, че експлозията е станала при опит за преместване на снаряд. Медията пояснява, че в резултат на експлозията се е срутило стълбище, което е довело до блокирането на 15 курсанти на третия етаж.", "date": "2019.04.02", "title": "Четирима души пострадаха при експлозия в елитна военна академия в Санкт Петербург"}
{"url": "https://news.bg/int-politics/komik-sadi-merkel-zaradi-kritikite-i-kam-poetichnoto-mu-osmivane-na-erdogan.html", "text": "Германският водещ на късно вечерно телевизионно шоу Ян Бьомерман съди канцлера Ангела Меркел заради критиките ѝ срещу негово стихотворение, осмиващо турския президент Реджеп Тайип Ердоган, съобщават берлинският вестник \"Тагесшпигел\".Грубото стихотворение на Бьомерман, което той издекламира в своето сатирично телевизионно шоу през 2016 г., предизвика продължил със седмици спор между Берлин и Анкара. Посред кризата Меркел определи стихотворението като \"умишлено обидно\". По-късно тя каза, че съжалява за коментара.Сега комикът твърди, че критиките на Меркел били \"правна оценка\", която се равнява на \"предубеждение\". Това, казва Бьомерман, е извън правомощията на канцлера и следователно против закона. Той настоя Меркел да оттегли изявлението си.Правният спор допълва богатата съдебна история на стихотворението на Бьомерман, в което той предполага - наред с други неща, - че Ердоган би се наслаждавал на сексуални контакти с кози.През 2016 г. Ердоган заведе дело срещу Бьомерман, използвайки малко известната германска законова разпоредба за обида на държавния глава, която разглежда като престъпление оскърбяването на чуждестранни лидери. По-късно съдебния процес срещу комика беше прекратен, а параграфът за обида на държавния глава изчезна от германския наказателен кодекс.Ердоган имаше по-голям успех с гражданско дело срещу Бьомерман. През 2017 г. районният съд в Хамбург забрани на комика да разпространява сексуалните строфи от стихотворението. Други стихове, включително онези, в които ​​Ердоган е наричан страхливец, не бяха забранени.Съд в Берлин ще се произнесе по делото на Бьомерман срещу Меркел на 16 април.", "date": "2019.04.02", "title": "Комик съди Меркел заради критиките ѝ към поетичното му осмиване на Ердоган"}
{"url": "https://news.bg/crime/protestirat-opravdavaneto-na-podsadimiya-za-ubiystvoto-na-94-godishnata-uchitelka.html", "text": "От Софийската апелативна прокуратура са протестирали частичното оправдателно решение на съда спрямо подсъдим, обвинен за извършени от него грабеж (и побой) във Видин. , довел до смъртта на пострадалата жена, съобщиха от прокуратурата.Повод за съобщението на държавното обвинение са медийни съобщения на решението на въззивната инстанция по наказателно производство срещу Петър , обвинен от Окръжна прокуратура - Видин, за кражбата и побоя, при които почина музикалната педагожка Емилия Бузова.От Софийската апелативна прокуратура уверяват, че са внесли в срок касационния протест срещу решението на Софийския апелативен съд (САС) срещу оправдаването на подсъдимия П.П. Протестът е внесен на 11 март 2019 г. е извършена на 15 октомври 2015 г. във Видин. В решението си САС е критикувал органите на досъдебното производство при събиране на доказателствата в началния етап на разследването.Въпреки непълното изпълнение на разследването има годни доказателства за насилие върху пострадалата Емилия Бузова, извършено от подсъдимия П.П. Той е бил признат за виновен от първоинстанционния съд за извършените от него три деяния в следния хронологичен порядък:- грабеж на вещи от дома на пострадалата Е.Б., извършен на неустановена дата от края на септември 2015 г. до 08 октомври 2015 г., чрез употреба на сила, изразена в блъскане на пострадалата. Това е включено в продължавано престъпление, квалифицирано по чл. 199, ал.2, т. 1 вр. чл. 198, ал. 1 вр. чл. 29, ал. 1, б. \"а\" и \"б\" вр. чл. 26, ал. 1 и ал. 3 от НК,- кражба на вещи от дома на пострадалата Е.Б. на 11 октомври 2015 г. по чл. 196, ал. 1, т. 1 вр. чл. 194, ал. 1 вр. чл. 26, ал. 1 вр. чл. 29, ал. 1, б. \"а\" и \"б\" от НК,- грабеж на вещи от дома на пострадалата Е.Б., извършен на 15 октомври 2015 г., чрез употреба на сила, придружен със средна телесна повреда, от която е последвала смъртта на пострадалата на 09 ноември 2015 г., включен в продължаваното престъпление по чл. 199, ал. 2, т. 1 вр. чл. 198, ал. 1 вр. чл. 29, ал. 1, б. \"а\" и \"б\" вр. чл. 26, ал. 1 и ал. 3 от НК.Въззивният Софийски апелативен съд (САС) е потвърдил първоинстанционната присъда за второто във времето деяние - извършената на 11 октомври 2015 г. кражба на вещи от дома на пострадалата Бузова. Това престъпление е квалифицирана по чл. 196, ал. 1, т. 1 вр. чл. 194, ал. 1 вр. чл. 29, ал. 1, б. \"а\" и \"б\" от НК.Прокуратурата е приела изводите на въззивния съд и за първите кражби, извършени от септември до 08 октомври 2015 г. Те са преквалифицирани от грабеж в кражба по чл. 196, ал. 1, т. 1 вр. чл. 194, ал. 1, чл. 29, ал. 1, б. \"а\" и \"б\" от НК. Причината за преквалификацията е, че липсват доказателства за упражнено насилие за отнемане на вещите от дома на пострадалата Бузова.Протестирана е извършената с въззивното решение на САС преквалификация на последния грабеж - на 15 октомври 2015 г. За него съдът е приел, че липсват годни доказателствени източници за авторство на побоя над пострадалата Емилия Бузова от подсъдимия П.П. Тук отново вместо грабеж съдът е приел, че подсъдимият П. е извършил опит за кражба.Според Софийската апелативна прокуратура (САП), съдът не е бил последователен в анализа на доказателствата. От една страна, Софийският апелативен съд приема, че подсъдимият проникнал в дома на пострадалата, пребил я е, натоварил вещи на количка и ги изнесъл до входната врата. От друга страна, съдът твърди, че липсват доказателства за това, че подсъдимият П. е упражнил насилие над пострадалата Бузова за отнемане на вещите от дома й.В протеста на прокуратурата се посочва, че свидетелските показания и заключението на съдебно-медицинската експертиза за уврежданията на пребитата жена са достатъчни, за да потвърдят, че подсъдимият П. е пребил музикалната педагожка. Искането на прокуратурата е да се отмени оправдаването на П.П. и делото да се върне за разглеждане от друг състав на въззивния Софийски апелативен съд.Заради несъбрани доказателства съдът постанови оправдателна присъда за предполагаемия извършител.Припомняме, от тримата арестувани на местопроизшествие трима души и тримата са пуснати. Според запознати има доста небрежна работа на полицията - дори не са снети пръстови отпечатъци от местопроизшествието.Тримата са заплашвали съсед на пребитата до смърт музикална педагожка за това, че извикал полиция, заяви пред bTV внучка на починалата Емилия Бузова. Жената е намерена в безобразно състояние в банята. По думите на внучката, при въпрос към следователя кога ще заловят останалите извършители, той ѝ отговорил, че мъжете са на свобода, защото ги ползвали за примамка да заловят друга престъпна група.\"Когато го залавят този Петър Петров, на първото изслушване той казва: \"Аз тази жена не съм я бил, аз съм му бил на оня пазач\". Но те нямат доказателства, само едни отпечатъци и точка, твърди внучката на пребитата жена. На първото дело във Видин той се признава за виновен по всички обвинения и му дават 22 години. От затвора пише жалба, че показанията са му изтръгнати насилствено и се започва едно влачене по съдилища, заяви внучката. Имало прокурорска заповед пребитата Емилия Бузова да бъде разпитана, но това не се е случило.От  по случая, защото има излязло съдебно решение.Според адвокатката на подсъдимия Петър Петров, имало безспорни доказателства, че той не е извършител на убийството. Припомняне, че 43-годишният (тогава) Петър Петров е обвинен за грабеж и последвалото убийство на старицата. Престъплението бе извършено на 15 октомври миналата година в дома на жената, която е била пребита почти до смърт. Престъпникът е бил забелязан от съсед, а след това е задържан от полицията.  поради липса на доказателства. Това наложи случаят да бъде разпространен от роднини чрез медиите, за да получи гласност. След това Петров бе .23 присъди за кражби и грабежи има зад гърба си Петър Петров. Той е от Белоградчик.", "date": "2019.04.02", "title": "Протестират оправдаването на подсъдимия за убийството на 94-годишната учителка"}
{"url": "https://news.bg/world/kurumbashev-ep-glasuva-1126-popravki-po-paket-mobilnost-sred-koito-i-nashite.html", "text": "Преди минути приключи  в ЕП по пакета \"Мобилност\". При внесени 1224 предложения за изменения, 1126 продължават за гласуване в пленарна зала.Това съобщи евродепутатът Петър Курумбашев. Хубавото е, че сред тези 1126 са и внесените от нас предложения. В сряда  ще се проведе т.нар. Председателски съвет (заседание на лидерите на различните политически групи), в рамките на който ще се реши дали пакетът \"Мобилност\" ще бъде гласуван в пленарна зала.Интересно ми е как точно ще бъдат гласувани 1126 изменения в пленарна зала и какво послание ще излъчим по отношение на европейската солидарност и начина на вземане на решения в тази институция. Това заяви още евродепутатът, като припомня, че това се случва няколко седмици преди изборите за Европейски парламент. Припомняме, че в продължение на 6 часа днес евродепутатите в Брюксел обсъждаха всичките над 1 000 поправки и добавки по пакета \"Мобилност\".Мобилният пакет се разгледа в транспортна комисия, където беше  на редовната сесия, която се проведе на 27 март, сряда.Предстои гласуването в пленарна зала в четвъртък, 4 април.Припомняме, пакетът \"Мобилност\" влезе в дневния ред на пленарната сесия на ЕП на 27 март по предложение на председателя на Алианса на либерали и демократи за Европа (АЛДЕ) Ги Верхофстат.На гласуването на 25 март за дневния ред за редовната сесия. Оказа се, че точно толкова трябваха, за да падне предложението, което в крайна сметка беше прието с 156 гласа \"за\" срещу 154 - \"против\".На 27 март обаче.Въпреки това - в Страсбург и София.", "date": "2019.04.02", "title": "Курумбашев: ЕП гласува 1126 поправки по пакет \"Мобилност\", сред които и нашите "}
{"url": "https://news.bg/world/dvama-zaginali-i-1400-bolni-ot-holera-v-mozambik.html", "text": "Двама загинали и 1400 болни от холера. Това показват официалните данни на властите в в Мозамбик след опустошителния циклон Идай, ударил страната. Доставени са 900 000 дози ваксина срещу холера за предотвратяване на епидемия.Според данни на ООН ваксините са от глобален запас за спешни случаи в Индия.Системите за пречистване на водата също се възстановяват.Само преди седмица регистрираните жертви на бедствието Близо 110 000 души живеят в лагери от повече от седмица.След като спасителните усилия започват да отслабват, хуманитарни работници в обширния регион се подготвяха за разпространението на болести и зарази.Себастиан Роудс Стампа, който е заместник-директор на хуманитарната операция на ООН, нарече мащаба на опустошението \"извънредно\" не само заради циклона и наводненията, но и поради факта, че земята вече е била напоена от предишни дъждове.В момента в Мозамбик са разстановени огромни по обем спасителни и помощни сили, допълни Стампа. \"Никое правителство в света не може да реагира самостоятелно при тези обстоятелства\", посочи той.", "date": "2019.04.02", "title": "Двама загинали и 1400 болни от холера в Мозамбик "}
{"url": "https://news.bg/world/samolet-s-chetirima-balgari-se-razbi-v-severna-makedoniya.html", "text": "Самолет с четирима българи на борда се е разбил днес в Северна Македония, предаде \"Нова Македония\".  Става въпрос за малък самолет Чесна P210N, който по-рано днес изчезва от радарите. Самолетът е изпълнявал полет от Охрид до София. Поради лошото време пилотът е решил да се кацне в Скопие и е поискал разрешение да продължи за София, като е съобщил за силни турбуленции.Намерени са останките от самолета, както и телата на четиримата пътници - български граждани, информира Агенцията за гражданска авиация.По-рано директорът и председателят на борда на M-NAV Никол Тасески в изявление до МВР съобщи, че самолетът е загубен в 16.16 часа местно време. Самолетът е с германска регистрация. Според \"\", загиналите са семейство. Това са Георги и Калина Бошнакови, заедно с двете им деца. Георги Бошнаков е собственик на фирма, която се занимава с рециклиране на отпадъци. Съпругата му Калина Корнажева - Бошнакова е адвокат. Двете починали деца са на 14 и 18 години.По информация на посолството ни в Скопие македонските паспортни служби са потвърдили, че при катастрофата на малък самолет \"Чесна\", излетял днес от Охрид за София, на борда са били и са загинали четирима български граждани. Тяхната самоличност се изяснява.Това се казва в изявление на Външно министерство по случая. Властите на Република Северна Македония са се обърнали за помощ към България в издирването на самолета, който е паднал в труднодостъпен планински район.За инцидента е информиран министър-председателят Бойко Борисов. Той е издал съответните разпоредби на министъра на вътрешните работи Младен Маринов , който от своя страна е в контакт с министъра на вътрешните работи на Република Северна Македония.​", "date": "2019.04.02", "title": "Самолет с четирима българи се разби в Северна Македония "}
{"url": "https://news.bg/world/tusk-prizova-kam-tarpenie-v-pregovorite-za-brekzit.html", "text": "Към търпение в преговорите за Брекзит призова евролидерите днес председателят на Европейския съвет Доналд Туск. По думите му, британските власти в момента водят битка, за да напуснат Общността със сделка. Дори да не знаем какъв ще бъде крайният резултат, нека бъдем търпеливи, написа Туск в \"Туитър\". Великобритания ще поиска от Европейския съюз ново отлагане на Брекзит. Това .Тя направи изявлението след 7-часово заседание на кабинета.Според нея, отлагането ще бъде \"възможно най-кратко\".Сега Лондон официално трябва да напусне Общността на 12 април. Вероятно ще бъде поискано това да се случи през май.Очаква се въпросът да бъде поставен нана 10 април.Припомняме, че от различни британски партии ще се опитат да спрат сценарий Брекзит без споразумение в сряда. Ивет Купър от Лейбъристката партия ще внесе законопроект за отлагане на Брекзит след 12 април.Депутати, които са против Брекзит без споразумение, ще внесат плана в Камарата на общините, където утре вероятно ще се проведат нови ориентировъчни гласувания, след като парламентът ", "date": "2019.04.02", "title": "Tуск призова към търпение в преговорите за Брекзит "}
