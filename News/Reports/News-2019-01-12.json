{"url": "https://news.bg/int-politics/zoran-zaev-da-zhivee-republika-severna-makedoniya.html", "text": "Да живее Република Северна Македония. Нашата страна написа история. Сънят стана реалност. Започна изпълнението на Преспанския договор за членството в НАТО и ЕС.Това заяви македонският премиер Зоран Заев. Той даде специална пресконференция, след като вчера парламентът в Скопие ратифицира Договора от Преспа.Документът, който беше подписан преди месеци с Гърция, отваря пътя на Македония към НАТО и ЕС.Приемането на името Република Северна Македония среща опозиция в Скопие и Атина.В следващите седмици предстои Гърция да ратифицира Договора от Преспа.", "date": "2019.01.12", "title": "Зоран Заев: Да живее Република Северна Македония"}
{"url": "https://news.bg/politics/demokratichna-balgariya-pita-mosv-za-zaplahite-na-ek-za-mrasniya-vazduh.html", "text": "\"Демократична България\" са притеснени, че е възможно Съдът на ЕС отново да осъди страната ни заради бездействие по отношение на високите нива за замърсяване на атмосферния въздух.В писмо до министъра на околната среда и водите, разпратено и до медиите, от формацията питат Нено Димов дали страната ни е отговорила на предупреждението на ЕК от началото на месец ноември, когато Комисията постави срок от 2 месеца на България да докаже, че са предприети адекватни мерки срещу замърсяването.Припомняме,  по дело на ЕК срещу България страната ни беше призната за виновна за системно нарушаване на законодателството на ЕС по отношение нивата на замърсяване на атмосферния въздух. Тогава евросъдът прецени, че България бездейства по въпроса от приемането ни в ЕС през 2007 година до началото на наказателната процедура през 2014 година.Въпреки решението на Съда на ЕС, страната ни не е приложила необходимите работещи мерки за бързото справяне със замърсяването, което стана повод  за предприемането на бързи и адекватни действия в тази посока. Тогава ЕК даде на страната ни срок от 2 месеца, в които България трябваше да докаже, че такива мерки са предприети и нивата на замърсяване спадат. В писмото ЕК акцентира, че е обезпокоена от бавните темпове на промените в страната ни и липсата на координиран подход срещу замърсяването от страна на екоинституциите и другите органи на национално и местно ниво.В писмото си комисарите също така посочиха, че ако такива мерки не са предприети, ще се стартира втория етап на процедурата, с която ЕК може да поиска от Съда на ЕС налагането на санкция срещу България.Срокът от 2 месеца за отговор изтече в рамките на отминалата седмица (7-11 януари 2019 година). Към момента не е ясно дали от Министерството на околната среда и водите (МОСВ) са изпратили отговор до ЕК.Точно това питат и от \"Демократична България\" - милиони българи са силно потърпевши от замърсяването на въздуха, а отговор от МОСВ към ЕК не е станал известен за обществото.\"Тъй като показателите на Качеството на атмосферния въздух в този период на практика не се е подобрило, а органите на законодателната, изпълнителната и местните власти прилагат очевидно, дори и за ЕК, палиативни мерки\", от политическата формация настояват МОСВ да отговори дали е изпратило информация до ЕК в дадения срок. Ако това е станало, демократите настояват също така отговорът към ЕК веднага да бъде публикуван и представен на обществото.", "date": "2019.01.12", "title": "Демократична България пита МОСВ за заплахите на ЕК за мръсния въздух"}
{"url": "https://news.bg/disasters/5-ot-postradalite-pri-vzriva-v-parizh-sa-s-opasnost-za-zhivota.html", "text": "36 са пострадали при пожара, избухнал тази сутрин в пекарна в Париж, съобщиха световните медии.12 от пострадалите при взрива и пожара са в тежко състояние, от тях трима са пожарникари, съобщиха от пожарната. Има опасност за живота на петима от тежко пострадалите.На място пристигна премиерът Едуард Филип, вътрешният министър Кристоф Кастанер и кмета на Париж Анн Идалго.По първоначална информация причина за взрива е изтичане на газ. Инцидентът не е свързан с протестите на \"жълтите жилетки\", който се очаква да бъде по-късно в Париж.", "date": "2019.01.12", "title": "5 от пострадалите при взрива в Париж са с опасност за живота"}
{"url": "https://news.bg/disasters/tsisterna-izbuhna-v-nigeriya-i-ubi-nay-malko-18-dushi.html", "text": "Пълна цистерна се преобърна и експлодира в Нигерия. При инцидента са загинали най-малко 18 души, информира АФП.Около 20 души са пострадали сериозно при взрива, който е станал в района на Одукпани, в близост до столицата на щата Крос Ривър Калабар.Предполага се, че водачът на превозното средство е изгубил контрол върху управлението на цистерната, при което тя се е преобърнала. На пътя започнало да изтича гориво.Инцидентът не уплашил обаче местните, които се стекли да събират горивото в метални контейнери.По думите на говорителя на полицията в щата Крос Ривър Ирене Угбо експлозията възникнала от искра, възникнала при удар на метален контейнер в корпуса на цистерната.Според друга версия експлозията може да е възникнала, защото хората започнали да точат горивото с електрически генератор.Угбо посочи, че лично е преброила телата на 18 души, сред които имало жени и деца, които били изгорели до неузнаваемост.Много от пострадалите са хоспитализирани в болница в Калабар.Това не е първият подобен инцидент в Нигерия, припомнят от АФП. През юли 2012 година най-малко 104 души загинаха, а други 50 бяха ранени при силен взрив, докато опитваха да съберат гориво от цистерна, която катастрофирала в южните части на щата Крос Ривър.", "date": "2019.01.12", "title": "Цистерна избухна в Нигерия и уби най-малко 18 души"}
{"url": "https://news.bg/disasters/chetiri-sa-zhertvite-ot-vzriva-v-parizh.html", "text": "Починали са четирима от ранените при взрива в пекарна в Париж, съобщи вътрешният министър на Франция Кристоф Кастанер, цитиран от ТАСС.\"Двама от починалите са пожарникари, другите двама са граждани. Десети души са в тежко състояние, един от тях е пожарникар\", заяви министърът.Припомняме, при взрив и пожар, избухнали тази сутрин в пекарна в Париж пострадаха 36 души. 12 от тях бяха в тежко състояние. Пекарната, където е станал взрива, е заличена. Горните етажи на сградата са изгорени. Пометени са автомобили в близост до сградата, както и стъклените витрини на съседни магазини.Полицията и пожарникарите евакуираха обитателите на съседните сгради, заради опасност от ново изтичане на газ.Повечето прозорци на близките сгради са счупени от взрива. Ул. \"Тревиз\" се намира в северната част на парижкия център, над Гранд булевард. Причините за трагедията се изясняват. По информация до сега взривът е предизвикан от изтичане на газ и няма връзка с протестите на \"жълтите жилетки\".", "date": "2019.01.12", "title": "Четири са жертвите от взрива в Париж"}
{"url": "https://news.bg/disasters/29-tovarni-vagona-derayliraha-na-nay-dalgata-zhp-liniya-v-sveta.html", "text": "29 товарни вагона дерайлираха в Иркутска област. Движението на влаковете по Транссибирската линия е спряно по двете направления, съобщиха от регионалното звено на Министерството на извънредните ситуации, цитирани от РИА Новости.Няма пострадали хора при аварията.Аварията стана на 4969-ия м километър от Източно-Сибирския път, на участъка Делюр-Тирет в Заларинския район. Първоначалната информация бе за 17 дерайлирали вагона.В композицията са били 67 вагона.По предварителни данни е повреден и стълб от контактната мрежа и 300 м релси в двете направления.На мястото на произшествието е пристигнал ремонтен влак от станция Зима, още два са изпратени.Създадена е оперативна комисия за разследване на причините на произшествието. От Източно-Сибирското следствено управление по транспорта проверяват аварията.Движението по Транссибирската линия е прекратено в двете страни. Два влака са на изчакване - Улан Батор-Москва и Москва-Владивосток.", "date": "2019.01.12", "title": "29 товарни вагона дерайлираха на най-дългата жп линия в света"}
{"url": "https://news.bg/regions/sofiya-ne-tryabva-da-raste-mozhe-da-poeme-oshte-tolkova-zhiteli-ubeden-e-glavniyat-arhitekt.html", "text": "София не трябва да расте, защото компактният град в момента може да поеме още толкова на брой обитатели. Това заяви снощи пред БГНЕС главният архитект на София Здравко Здравков, който взе участие в общественото обсъждане на бюджета на Столичната община за 2019 година.Според Здравков независимо от това, че столицата може да поеме още много жители, по периферията продължават да се развиват комплекси. В тези комплекси живеят все повече хора, които, по думите му, използват лични автомобили, понякога 2 или 3 в домакинство.\"Именно затова трябва много прецизно да се позволява допускането на развитие на града, защото когато то не е обезпечено с транспортна инфраструктура и инженерни мрежи, поражда след себе си редица проблеми, които ги виждаме в луксозните квартали\", заяви Здравков.Според него София би трябвало да се разраства тогава, когато се изконсумират всички възможности за развитие в рамките на вече съществуващия компактен град. Главният архитект допълни, че преди да се мисли за разширяването на столицата с други крайни комплекси, трябва да се помисли как да се оползотворят терени, намиращи се в бивши индустриални зони, военни поделения, жп ареали и други.По думите на Здравков единство подробните устройствени планове могат да гарантират правилното и закономерно застрояване в града, което може да сложи край на бурното строителство и да осигури на столичани достатъчно жизнено пространство.\"Работата, която имаме по съобщаването на плановете започва с промяна в Наредбата за обществените обсъждания и сега пилотно в \"Овча купел 1\", още на ниво задание, започваме да информираме гражданите каква е идеята на общината по изработването на плана. Другият инструмент, който е от 2017 г., това е възможността на тези частни терени да бъдат трансформирани в терени общинска собственост съгласно Закона за устройство на територията, така че да не се провокират напрежение между хората, които живеят в комплексите и собствениците на възстановени имоти\", обясни още Здравков.", "date": "2019.01.12", "title": "София не трябва да расте, може да поеме още толкова жители, убеден е главният архитект"}
{"url": "https://news.bg/int-politics/veche-granichim-sas-severna-makedoniya-privetstvat-blizki-do-tsipras.html", "text": "Министър-председателят на Гърция Алексис Ципрас и голяма част от министрите в ръководения от него кабинет направиха изявления по повод снощното заседание на парламента в Скопие, на което , готвени след .Близките до Ципрас политически фигури дори вече използват името Република Северна Македония - от днес Гърция вече граничи със Северна Македония, пише кореспондентът на БНР в южната ни съседка Катя Пеева.Към момента опозицията в Гърция не коментира решението на законодателите в Македония. Погледите са насочени към лидера на националистическата \"Независими гърци\" и министър на отбраната Панос Каменос, който може всеки момент да обяви, че ще напусне правителството.Партията на Панос има само 7 депутати, но те са ключови за вота в гръцкия парламент. Ако тези народни представители не подкрепят , това няма задължително да означава неуспех на договора, уреждащ 27-годишния спор за името на бившата югославска република.Спрямо изявления на премиера Ципрас той ще събере необходимите 151 гласа за ратификация на договора, като ще получи подкрепа от независими депутати. Почти е сигурно, че ако нещо извънредно не се случи, договорът ще мине с мнозинство в парламента в Гърция, посочва Пеева.Опозицията в Гърция отдавна е в контра режим. Те се уповават на социология, според която близо 70% от гърците са против името Северна Македония.Ако партията на Панос напусне кабинета, което ще стане ясно съвсем скоро, партията на Ципрас СИРИЗА ще бъде принудена да управлява като правителство на малцинството. Управляващите обаче ще могат да прокарват закони, защото \"Независими гърци\" на Панос принципно подкрепя правителството, като изключим Преспанското споразумение.Възможно е и, но това е рисков ход, защото не може да се предвиди дали той ще получи необходимата подкрепа. Премиерът лично даде такава заявка скоро.Във всички следващите месеци ще бъдат много трудни и правителството на южната ни съседка няма да функционира в нормален ритъм, тълкува Пеева.Дори и тази криза да отшуми бързо, в Гърция през октомври ще се проведат редовни парламентарни избори. Анализатори обаче са на мнение, че правителство на малцинството, ако се стигне до там, не би издържало до октомври и в страната ще има предсрочни избори. Въпросът бил дали това ще се случи преди или след изборите за европарламент, които ще се проведат в края на месец май тази година.Не е ясно и дали масовите демонстрации в Гърция срещу новото име на Македония биха променили позицията на депутатите. На 20 януари, неделя, в страната отново се организират масови протести.", "date": "2019.01.12", "title": "Вече граничим със Северна Македония, приветстват близки до Ципрас"}
{"url": "https://news.bg/politics/natsionalniyat-savet-na-bsp-prie-viziya-za-balgariya.html", "text": "Националният съвет на БСП прие с пълно единодушие проекта \"\". Това стана след 3-часово обсъждане на предложенията, които постъпиха от цялата страна по различните секторни политики, пишат от пресцентъра на социалистите.Проектът \"Визия за България\" беше  на форума на БСП, който се проведе в НДК. Оттогава досега социалистите са провели 571 срещи с браншови и синдикални организации, членове и симпатизанти на БСП, граждани и експерти в цялата страна.На тези срещи червените събрали общо 924 предложения, които са били обобщени и включени в официално приетия днес проект за \"Визия за България\".Сред новите предложения най-много са тези в сферата на социалната политика - 130 предложения. Толкова са предложенията в сферата на образованието и науката.107 са предложенията за в сферата на регионалното развитие, а в сектора земеделие - 105 предложения. За здравеопазване предложенията са 92 на брой.Имало и десетки предложения в сферата на икономиката, данъчната политика, националната сигурност и туризма, пишат още червените.Окончателно проектът за различна Визия за България ще бъде приет на Конгреса на БСП, който ще се проведе на 26 януари 2019 година в НДК.", "date": "2019.01.12", "title": "Националният съвет на БСП прие \"Визия за България\""}
{"url": "https://news.bg/comments/studena-voyna-koyato-e-po-dobre-da-bade-izbegnata.html", "text": "В четвъртък Брюксел бе арена на геополитическа битка. Страстите около пакета \"Мобилност 1\" формално бяха свързани с бъдещето на транспортния бранш в Европа, но в действителност противопоставянето има далеч по-мащабни измерения. Става дума за конфронтация между пазарни принципи и социализъм, между свободна търговия и протекционизъм, между \"стари\" и \"по-нови\" членки на ЕС. Конфронтация, която върна сянката на Желязната завеса от времето на Студената война.Кой (ще) спечели? Засега резултатът изглежда равен - Транспортната комисия в ЕП отхвърли исканията на източноевропейските превозвачи, но също така бламира и две от трите теми в самия пакет. Развръзката изглежда неясна, тъй като никой не дава признаци, че знае със сигурност какво следва по процедура. Което означава, че битката тепърва ще се изостря.Ето и отзиви от западните медии:В същото време българският транспортен министър Росен Желязков акцентира върху факта, че две от трите теми по пакета са отпаднали при разглеждането в Транспортната комисия. Според българския евродепутат Андрей Новаков това е несъмнен успех за нас, постигнат най-вече благодарение на участниците в протеста срещу плана \"Макрон\".Къде е проблемът?Предложенията на френския президент Еманюел Макрон са вредни и опасни по няколко линии:Първо, погазва се една от основополагащите европейски ценности, а именно свободното придвижване на хора, капитали, стоки и услуги. Под лицемерната загриженост за международните шофьори се прокарва бесен протекционизъм, при който с непазарни мерки западноевропейските транспортни фирми да смажат източноевропейските си конкуренти.Второ, по-високите изисквания към източноевропейските превозвачески фирми не само, че поставят под въпрос икономическото оцеляване на мнозина от тях, но и като цяло ще оскъпят транспортните услуги, от което ще пострадат всички европейски икономики, не само тези в Централна и Източна Европа. Кому е нужно това?Трето, ако \"Западът\" успее да наложи тези условия на \"Изтока\", това крие опасност от засилване на антиевропейските настроения на изток от Берлин и Виена. Дори да приемем, че ползите за \"Изтока\" от членството в ЕС са несъизмеримо по-големи, то защо е нужно да се създава противопоставяне, напомнящо годините на Студената война? Три десетилетия след падането на Берлинската стена разликите между двете части на Европа започнаха полека-лека да се заличават и днес някои бивши соцдържави имат по-висок Индекс на човешко развитие от някои \"западни\". А сега се появява повод за разделение, който като цяло отслабва Европа.Планът \"Макрон\" може да навреди на ЕС в много по-голяма степен, отколкото би бил прекият му ефект върху транспортния бранш. И това следва да е ясно на всички.В тази ситуация чест прави на всички български евродепутати, независимо от политическата им принадлежност, които дават отпор. Сергей Станишев и Петър Курумбашев (\"Социалисти и демократи\"), Ангел Джамбазки (ЕКР) и Андрей Новаков (ЕНП) положиха сериозни усилия за каузата, подкрепа заяви и Светослав Малинов (ЕНП). Станишев даже се конфронтира с политическото семейство, което оглавява. Националните ни правителство и парламент също се обединиха в защита на българския интерес, който, както виждаме, съвпада и с общоевропейския. Естествено, чуват се и гласове в обратната посока, но, слава богу, те засега са маргинални.Заявката на България да бъде лидер на съпротивата срещу плана \"Макрон\" (на протеста участваха представители на още шест държави) е сериозен външнополитически успех. Освен международен престиж това би накарало другите държави да бъдат по-внимателни с нас, когато се опитват да прокарат свои интереси за наша сметка. Разбира се, рискуваме и известно обтягане на отношенията със западноевропейските си партньори (основно Франция и Германия, които вече открито заявяват амбициите си в тандем да задават дневния ред на целия ЕС).Именно Германия и Франция се готвят да подпишат договор, подобен на \"Елисейския\" от 1963 г. между Конрад Аденауер и Шарл дьо Гол, който поставя основите на германо-френското помирение. Сега двете водещи държави отново търсят начин да изгладят разногласията си, за да могат да ръководят ЕС - \"на неясно колко скорости\" и очевидно за сметка на Централна и Източна Европа. В четвъртък това единение леко се пропука (германският евродепутат от ЕНП Михаел Галер наруши тайната на вота в Транспортната комисия, като публикува текст и снимки, показващи, че симпатизира на нашия протест), но до гласуването на \"Мобилност 1\" в Европарламента (а много вероятно и след това) напрежението между този тандем (особено ако бъде подкрепян и от Бенелюкс) и бившия соцлагер ще се покачва.Изток - Запад. \"Студена война\", която е по-добре да бъде избегната. За доброто на цяла Европа.", "date": "2019.01.12", "title": "Студена война, която е по-добре да бъде избегната"}
{"url": "https://news.bg/society/preduprezhdeniya-za-lavini-v-rila-i-pirin.html", "text": "Планинската спасителна служба предупреждава за възможно образуване на лавини на много места в планините Рила и Пирин, информира БНР.Първата и най-важна предпазна мярка е да не се излиза от очертанията на пистите. Припомняме, вчера, 11 януари, , в района на връх Тодорка, след като се озоваха на пътя на лавина.Впоследствие стана ясно, че двамата били любители на екстремните зимни спортове и се спускали на нерегламентирано място, при което предизвикали свличането на лавина. Въпреки действията на спасителите, младежите не бяха извадени живи от снежния капан.По-късно същия ден се наложи спасителите да организират , които се спускали със сноуборд извън пистите над Банско. Децата бяха намерени от спасителите в улеите на Дамянишкия дял.", "date": "2019.01.12", "title": "Предупреждения за лавини в Рила и Пирин"}
{"url": "https://news.bg/crime/baraka-izgorya-vav-voyvodino.html", "text": "Пожар унищожи барака в пловдивското село Войводино, съобщи МВР.Изпепелената постройка била паянтова, с площ около 20 квадратни метра и необитаема от около месец, по думите на кмета.Инцидентът възникнал около 1 часа през нощта. Към мястото са изпратени екипи на пожарната от Пловдив.На местопроизшествието е извършен оглед, при който първоначално се констатира, че няма данни за умишлено предизвикване на пожара. Най-вероятната причина за възникването на пожара е техническа неизправност в електрическата инсталация на електрическото табло, монтирано в бараката. Ел. таблото било нестандартно, самоделно.По случая е образувано досъдебно производство.", "date": "2019.01.12", "title": "Барака изгоря във Войводино"}
{"url": "https://news.bg/society/eksperti-na-angelkova-proveryavat-kamping-smokinya.html", "text": "Министерството на туризма (МТ) ще извърши спешна проверка на морски плаж \"Къмпинг Смокиня\", информираха от пресслужбата на ведомството.Инспекцията се предприема по повод информация, че на ивицата се извършват нерегламентирани дейности, чрез които може да бъдат застрашени дюните.Снимките, на които се виждат следи от тежки машини в защитената местност, бяха разпространени в социалната мрежа \"Фейсбук\" от музиканта Васил Гюров.Следва експертите на МТ на място да установят дали са извършвани незаконни дейности на териториите на морските ивици. Проверките няма да обхващат частни имоти до плажа.Министерството уверява, че следи състоянието на морските плажове и извън активния летен сезон и е безкомпромисно относно стриктното спазване на законосъобразното стопанисване на плажа.", "date": "2019.01.12", "title": "Експерти на Ангелкова проверяват къмпинг Смокиня"}
{"url": "https://news.bg/finance/obshtinite-mogat-da-poluchat-do-1-5-mln-lv-evropari-za-gradsko-razvitie.html", "text": "Общините в страната могат да получат до 1.5 милиона лева за градско развитие по линия на европейската програма за градско развитие 2014-2020 година, съобщиха от пресцентъра на Министерството на регионалното развитие и благоустройството (МРРБ).Проектите ще се одобряват и изпълняват в 2 фази с обща продължителност 30 месеца. Допустимият максимален бюджет за един проект за мрежа за планиране на действия е 750 000 евро общо за двете фази. Първоначалният бюджет, който ще се отпусне за първа фаза на проекта, не трябва да надвишава 150 000 евро.Партньорите в проекти от по-слабо развитите региони, включително регионите в България, се съфинансират с 85% европари. Проектните предложения трябва включват минимум 7 и максимум 10 партньори от ЕС 28, както и Норвегия и Швейцария.Поканата за набиране на проекти ще бъде отворена до 15 часа на 17 април 2019 г.Дирекция \"Управление на териториалното сътрудничество\" при МРРБ ще сключва договори за предоставяне на национално съфинасиране в размер на 15% от одобрения бюджет на българските партньори в проекти и ще определя контрольори за извършване на верификация на разходите на българските партньори.Допустими партньори по програмата са градове (общини), административни райони и други, еквивалентни на тях, дефинирани като публични местни власти, сдружения и местни агенции, които притежават правомощия да планират и прилагат специфични урбанистични политики.На 7 януари, понеделник, стартира втората и последна за периода 2014 - 2020 година покана за набиране на проектни предложения за Мрежи за планиране на действия.Основната цел на Мрежите за планиране на действия е да се подобри капацитетът на градовете да управляват градски политики посредством интегрирани планове за действие.С наличния бюджет се очаква да бъдат финансирани около 23 проекта. Програмата ще финансира проекти, свързани със: засилване на научноизследователската дейност; технологичното развитие и иновации, подобряване достъпа до информационни и комуникационни технологии; повишаване конкурентоспособността на малки и средни предприятия; подпомагане преминаването към нисковъглеродна икономика във всички сектори; насърчаване адаптацията към изменението на климата, превенцията и управлението на риска; съхраняване и опазване на околната среда и насърчаване ресурсната ефективност; насърчаване устойчивия транспорт; насърчаване заетостта и подкрепа за мобилността на работната сила; насърчаване социалната интеграция, борба с бедността и всяка форма на дискриминация; инвестиции в образованието, обучението, включително професионално обучение за придобиване на умения и учене през целия живот.Кандидатите по втората покана се насърчават да включат в партньорските планове за действие и някоя от темите на Градския дневен ред на ЕС като: осигуряване на достъпни жилища; адаптиране към климатичните промени; интегриране на имигранти и бежанци; борба с бедността в градовете; дигитализация; намиране на решения за устойчиво ползване на земята и природата; работни позиции и умения; подобряване качеството на въздуха; кръгова икономика (удължаване жизнения цикъл на продуктите); иновативни и отговорни обществени поръчки; градска мобилност; култура и културно наследство; енергиен преход; сигурност на обществените места.", "date": "2019.01.12", "title": "Общините могат да получат до 1.5 млн. лв. европари за градско развитие"}
{"url": "https://news.bg/world/deveti-protesten-uikend-na-zhaltite-zhieltki.html", "text": "Хиляди се събраха във френската столица Париж на поредното недоволство от продължилите два месеца протести на \"жълтите жилетки\", информира АФП.Протестът започна по обед, когато хиляди французи се събраха пред сградата на министерството на икономиката и финансите и на площада на Бастилията.Недоволстващите отново скандират за оставката на президента на страната Еманюел Макрон.Антиправителствените протести се организират и в други градове във Франция. По данни на вътрешното министерство към 14 часа местно време по улиците на градовете в страната са излезли около 32 хиляди демонстранти. Очаква се броят им да нарасне.Органите на реда във Франция са категорични, че ще проявяват нулева толерантност към насилието.Само в Париж 5 000 полицаи са мобилизирани и снабдени със специализирана техника, за да следят за спазването на реда на площад \"Конкорд\".Много полицаи са концентрирани и около булевард \"Шанз-Елизе\", за да не се стига до прояви на вандализъм и кражби от магазините в района.Около 17 часа в Париж вече е имало сблъсъци между протестиращи и органите на реда. Задържани са над 50 души. 29 демонстранти са арестувани преди демонстрациите за притежание на оръжие или опасни предмети.", "date": "2019.01.12", "title": "Девети протестен уикенд на \"жълтите жиелтки\""}
{"url": "https://news.bg/regions/plovdiv-vleze-v-top-52-destinatsii-za-2019-g-na-nyu-jork-tayms.html", "text": "Пловдив влезе в на вестник \"Ню Йорк Таймс\" за топ 52 места, които да посетим през 2019 година.В момента в Пловдив започва официалната церемония, с която градът става Европейска столица на културата за 2019 година.Пловдив заема 48-о място в класацията на \"Ню Йорк Таймс\" и се нарежда до градове като Лос Анджелис, Кълъмбъс, Хюстън, Дакар, Марсилия, Лион, Доха и други.\"Със своя колоритен и павиран исторически център, добре запазени римски руини и оживена арт сцена, вторият по големина град в България е изненадващо пренебрегван от туристите, които предпочитат старинния и постсъветски чар на столицата на страната София\", разказва авторът на материала за Пловдив Ан Ма.\"Но сега, като Европейска столица на културата за 2019 година, този европейски скъпоценен камък е готов да блесне\", пише още Ма и продължава с описание на Пловдив. Според нея градът е отлична дестинация за еднодневни екскурзии.Телевизия CNN също е наредила Пловдив сред топ дестинациите за настоящата 2019 година.", "date": "2019.01.12", "title": "Пловдив влезе в топ 52 дестинации за 2019 г. на \"Ню Йорк таймс\""}
{"url": "https://news.bg/bulgaria/plovdiv-e-evropeyska-stolitsa-na-kulturata.html", "text": "Пловдив e европейска столица на културата. В шоуто \"Ние сме всички цветове\" участваха 1500 души, които се качиха на специалната кула сцена, издигната в центъра - на пространство на бул. \"Цар Борис III Обединител\" и бул. \"Мария-Луиза\". Конструкцията е с височина 30 м, осигурява видимост от 360 градуса и тежи 200 тона заедно с изпълнителите.Тя е на 6 нива, но заради мерки за сигурност изпълнителите ще бъдат на 5 от тях. Съоръжението е с два подиума с дължина 100 м. Конструкцията е опасана с 350 осветителни тела, на нея са монтирани 360-градусови екрани.На сцената се качиха и 1000 доброволци от Пловдив, така и 150 деца от спортното училище.Артистичен директор на спектакъла е Свен Сьорен Байер, а режисьор Питър Брикс. Хореограф е Лидия Клемент, а костюмите са на Педро Рихтер.Начало на шоуто сложи Теодосий Спасов. В концерта се включиха над 200 кукери от Пловдивския регион, 22-ма млади актьори от националната гимназия за сценични и екранни изкуства в града, ансамбъл \"Тракия\", 200 хористи, 20 гайдари, както и възпитаници на Академията за музикално и танцово изкуство.Спектакълът ще завърши със заря и изпълнение на Валя Балканска и нейния гайдар Петър Янев. След това започва шоуто на немския диджей Шилер. Очаква се над 30 000 души от страната и чужбина да гледат на живо откриващото събитие.Пловдив винаги е бил в сърцето на културната история на България и на Европа. Тук се преплитат по невероятен начин миналото, съвремието и стремежът към по-добро бъдеще. Това пловдивчани са закодирали като послание в мотото на своя град - \"Древен и вечен\".Това заяви еврокомисарят по цифровата икономика и общество Мария Габриел.Няма как да бъде иначе, защото Пловдив е истинско съкровище с 8-хилядолетна история, със силно европейско измерение и изключителни исторически паметници и сгради, които съчетават културни елементи и влияния от Балканския полуостров и цяла Европа.Тук разбираме, че културата не е добавка, а е от съществено значение за оформянето на утрешната Европа, за укрепването на нашата европейска идентичност и за създаване на чувство за обща принадлежност. Тук можем да усетим духа и характера на Стария Пловдив, но и динамиката на модерния и бързоразвиващ се град. Затова не е учудващо, че свързваме Пловдив с цяла плеяда от художници и писатели, които тук са намирали вдъхновение за своите творби, припомни Мария Габриел.В хилядолетната си история \"Най-старият жив град в Европа\" винаги е бил културен център в сърцето на не една цивилизация. Наричан от \"Майката на градовете\", \"Люлката на българското възраждане\" до \"Икономическото чудо на България\", Пловдив играе централна роля, събрал в себе си, минало, настояще и бъдеще. Град, дом на хора от различни етноси и религии, но с едно име - пловдивчани. И днес, тук, на този стълб от светлина, символизиращ нашия стремеж към висотата, ние говорим и пеем на различни езици, от различни държави. Но ние говорим за това, което ни обединява. Заедно, ние говорим за Пловдив! Това припомни кметът на Града под тепетата Иван Тотев.", "date": "2019.01.12", "title": "Пловдив e европейска столица на културата"}
{"url": "https://news.bg/press/speshni-proverki-v-trite-erp-ta-karakachanov-diskriminiraniyat-sam-az.html", "text": "Проверки. \"Дума\":Спешни проверки в трите ЕРП-таДържавата започва проверки в трите електроразпределителни дружества. Ще се проверява разпределителната мрежа, състоянието на електромерите и качеството на услугата, която получават потребителите. Проверките в ЧЕЗ, ЕВН и Енерго-про са част от мерките, които днес бяха обявени от енергийния министър Теменужка Петкова и шефа на КЕВР Иван Иванов.Инспекциите тръгват от 15 януари и ще продължат 10 дни. Екипи на енергийното ведомство и на КЕВР ще проверяват на случаен принцип електромерите както на битови, така и на бизнес потребители дали дават технически отклонения. Двете институции ще проверят също лицензионната дейност на трите ЕРП-та.Освен това КЕВР ще привика в понеделник ръководителите на трите ЕРП-та, шефовете на НЕК, АЕЦ \"Козлодуй\", ТЕЦ \"Марица Изток\" 2, НЕК, енергийната борса с участието на енергийния министър Теменужка Петкова. Ще се обсъжда възможност да се доставят на борсата различни количества енергия във всички сегменти. Войводиново. \"Сега\":Каракачанов: Дискриминираният съм аз!Вицепремиерът Красимир Каракачанов обяви, че и той е дискриминиран от ромите. \"Нещо за дискриминация чух?! Дискриминираният съм аз!\", възмути се той, цитиран от Би Ти Ви, по повод жалбата срещу него в Комисията за защита от дискриминация.Изявлението му беше направено два дни след разпоредената от него акция във Войводиново, довела до събарянето на цялата ромска махала. Напрежението в селото бе провокирано от побой над военнослужещ, извършен от двама братя роми. Тази вечер в селото се готви нов голям протест, в който вероятно ще се включат и футболни агитки.\"Аз мисля, че полицията ще си свърши работата - както първата вечер, когато беше най-силно напрежението и емоциите, полицията не позволи да има саморазправа\", поясни пред журналисти вицепремиерът Красимир Каракачанов. По думите му на протеста се подготвят да отидат и представители на една организация на бивши военни, а той е разговарял с тяхното ръководство. Дело. \"Монитор\":Скриха СРС-та срещу ИванчеваАудио и видеозаписите, направени със СРС по повод уговарянето на подкупа, който е поискала бившата кметица на столичния район \"Младост\" Десислава Иванчева от строителния предприемач Александър Ваклин, не бяха слушани по време на съдебното заседание в спецсъда.Иванчева, заместничката й Биляна Петрова и посредникът Петко Дюлгеров са подсъдими за получаването на 70 000 евро подкуп от Ваклин, които били първи транш от 500 000, за да придвижат преписката му за строеж в жк \"Младост 4\".\"Искаме аудиозаписите да се изслушат в цялост, а не само в отделни часове, за да не се извежда смисълът на разговора извън контекста\", заяви един от тримата прокурори по делото. Съдия Иво Хинов обаче отхвърли искането и прие това на подсъдимите и защитата им да бъдат пуснати само записите, в които според Иванчева и Петрова има разминавания между това, което се чува и това, което е записано на хартия, т.нар. ВДС /веществени доказателства/. Казус. \"24 часа\":ЧСИ-то Тотко, забъркал скандала с либийския танкер, избяга от БългарияПрокуратурата разследва Колев за превишаване на правата при смяната на екипажа, ще се търсят и други виновни длъжностни лицаЧастният съдебен изпълнител Тотко Колев от Бургас е избягал от България на 20 декември, научи \"24 часа\" от източник в МВР.Това се случва ден преди скандалната смяна на екипажа на либийския танкер \"Бадр\" и предаването му на новия собственик - фирмата \"Булгаргеомин\". Тотко Колев е човекът, благодарение на когото става превземането на танкера. Скандалната история беше разказана в \"24 часа\", след като България беше въвлечена в международен скандал с предупреждението на Либия, че ще арестува всеки кораб с български флаг, който плава в нейни териториални води. НОИ. \"Дума\":Всеки трети българин звъни до НОИ за обезщетения Всеки трети българин, който звъни до Националния осигурителен институт, се обажда с въпроси, свързани с паричните обезщетения за временна неработоспособност и майчинство, съобщават от института.За 6 години Контактният център е приел над 1,1 млн. обаждания. Една пета от нашенците, които са се обадили са търсили информация за пенсиите си. 31 на сто от българите звънят с въпроси за програмата \"Профилактика, рехабилитация и отдих\", фонд \"Гарантирани вземания на работниците и служителите\", осигуряване на самоосигуряващи се лица, трудови злополуки и професионални заболявания. Едва 5 на сто от българите пък задават въпроси относно електронните услуги на института. Поне една трета обаче от запитванията са от компетенцията на други институции, отбелязват от НОИ.", "date": "2019.01.12", "title": "Спешни проверки в трите ЕРП-та; Каракачанов: Дискриминираният съм аз!"}
{"url": "https://news.bg/world/izrael-udari-pozitsii-na-hizbula-v-siriya.html", "text": "Сирийската армия съобщи за серия въздушни атаки по територията си. Ударени са цели около международното летище в столицата Дамаск. Нанесени са материални щети, но няма данни за жертви и ранени. Съобщава се за няколко силни експлозии. Според военните, зад ударите стои Израел. Анонимен източник е съобщил, че около полунощ израелски самолет е подложил оръжейни складове около летището на ракетен обстрел. Според него, сирийската армия е прихванала повечето ракети. Не се дават обаче повече детайли около нападението. Работата на летището не е била засегната от атаките. Източници съобщават за забелязани израелски военни самолети над Ливан в петък следобед. От израелска страна за момента няма коментар. Агенциите припомнят, че Тел Авив рядко коментира подобни действия. Припомняме, че ако Израел действително стои зад тези удари, то  Тел Авив твърди, че това са позиции на ливанската шиитска групировка \"Хизбула\", с която отдавна воюва.Също така израелските власти настояват за правата си върху спорните ", "date": "2019.01.12", "title": "Израел удари позиции на \"Хизбула\" в Сирия "}
{"url": "https://news.bg/world/60-000-siriytsi-bedstvat-v-livan.html", "text": "Най-малко 60 000 сирийски бежанци бедстват в източната част на Ливан, предаде Анадолската агенция.Тежките зимни условия и затрудненият достъп до хуманитарна помощ усложняват още повече живота им в бежанските лагери.Повечето от тях живеят в палатки, които не могат да ги предпазят от дъжда и студа, а и от дългата употреба вече са неизползваеми. Проблем е също така големият брой на мигрантите, които в някои райони са се увеличили прекалено бързо. Много от хората са обезкуражени и отчаяни от продължаващата война в страната им и тежкия живот в чужбина. Припомняме, че бушуването на бурята Норма в началото на годината постави в риск чужденците. Ливанските власти евакуираха селищата, в които са настанени бежанците. Те ще бъдат настанявани в училища и други временни убежища.Припомняме, че бежанците По-рано ливанските власти уточниха, че 87 670 сирийски бежанци са напуснали Ливан и са отишли в Сирия в периода от юли до ноември 2018 година.Това се случва въпреки предупрежденията за опасностите, които ги очакват.", "date": "2019.01.12", "title": "60 000 сирийци бедстват в Ливан "}
{"url": "https://news.bg/weather/vetrovita-sabota-polozhitelni-maksimalni-temperaturi-na-mesta.html", "text": "Днес ни очаква поредният студен зимен ден. Температурите се покачват, но все още само на места ще достигат положителни стойности. Това съобщават от НИМХ. Минималните температури ще достигат до -12 градуса на места в Западна България. Положителни стойности се очакват единствено в крайните южни райони. Максималните температури ще са между -1 и 4 градуса. Ще духа до умерен вятър в цялата страна, като по-силен ще бъде той в Северна България. Не се очакват валежи. През следващите дни започва затопляне. ", "date": "2019.01.12", "title": "Ветровита събота, положителни максимални температури на места "}
{"url": "https://news.bg/economics/bulgartabak-zatvarya-fabrikata-v-blagoevgrad-hilyadi-sluzhiteli-ostavat-bez-rabota.html", "text": "Дружеството \"Булгартабак Холдинг\" затваря предприятието за производство на цигари в Благоевград. Това съобщи БНР, като цитира свои източници.Хиляди служители остават без работа. На хората е даден 2-дневен срок да подадат заявления за доброволно напускане.  От 2000 човека към момента са останали едва 200 души на работа.Те са били уведомени, че фабриката се закрива. Уведомили са синдикалните централи за ситуацията.През последните три месеца дружеството е работило денонощно на максимални обороти, за да се изпълни в срок последната поръчка към клиенти. Припомня се, че според приватизационния договор \"Булгартабак\" има ангажимент да запази предмета на производство до 2021 година в България, но не е уточнено къде. Така Благоевград БТ последва съдбата на дружеството в София.Все още официално изявление по повод закриването на тютюневата фабрика в Благоевград няма. Преди 3 години стотици работници от софийския клонсрещу съкращението им от ръководството. През 2017 година двужеството и от обвиненията на \"Да, България\" в контрабанда. Също през 2017 година, \"Бритиш американ табако\" придоби част от \"Булгартабак\". ", "date": "2019.01.12", "title": "\"Булгартабак\" затваря фабриката в Благоевград, хиляди служители остават без работа "}
{"url": "https://news.bg/world/vtori-shveytsarski-grazhdanin-zadarzhan-v-maroko-za-ubiystvata-na-skandinavskite-turistki.html", "text": "Втори мъж с швейцарски паспорт е бил задържан в Мароко във връзка с убийствата на двете скандинавски туристки. Той има и британско гражданство. Изяснява се ролята му в покушенията срещу чужденките. Това са съобщили местни медии. Швейцарските власти са потвърдили за ареста, но са уточнили, че от тях не е искано да разследват задържания. Също така става ясно, че той отдавна не се е прибирал в страната. Припомняме, че. Те са тръгнали без придружител към планински район, където били нападнати. В социалните медии се завъртя ужасяващо видео с обезглавяване на жена, за което бе потвърдено, че е автентично. За убийствата бяха задържани 19 души, сред които и мъж с двойно гражданство - швейцарско и испанско. За него се предполага се, че е ръководел групата и набирал терористи. Мъжът има криминално минало, но не е бил задържан за убийство. Той е 25-годишен и е признал пред полицията, че ислямът му е помогнал да се отърве от пороците си. Появиха се твърдения, че е бивш футболен хулиган. Потвърдено бе, че те са дали клетва за вярност към \"Ислямска държава\". Полицията работеше по версия, че изнасилване е водещият мотив, а терористите не са координирали нападението с ДАЕШ и са действали като \"самотни вълци\". По-късно обаче именно терорът стана основна версия. Преди дни стана ясно, че  в района. Възрастен британец се спасил след като заявил, че е мюсюлманин. Случаят потресе обществеността в Мароко, където бяха организирани бдения и протести срещу насилието. С плакати на няколко езика мароканци заявиха, че терорът няма религия. Мароко е сравнително спокойна страна за региона и подобни атаки са по-скоро редки.През миналата година там обаче са били разбити 20 терористични клетки.", "date": "2019.01.12", "title": "Втори швейцарски гражданин задържан в Мароко за убийствата на скандинавските туристки "}
{"url": "https://news.bg/world/litva-priznava-gey-brakovete-na-svoi-grazhdani-s-chuzhdentsi.html", "text": "Литва вече признава браковете на литовски гейове с чужденци. Чуждестранните им партньори ще могат да получат право на престой в страната с всички права на съпрузи. Това реши Конституционният съд. В решението на съда се казва, че разрешително за престой не може да се отказва само на база пол или сексуална ориентация. В страната гей браковете обаче все още не се признават, отбелязват агенциите. Хомосексуализмът е декриминализиран през 1993 година. В момента според закона бракът е \"съюз между мъж и жена\".Активисти обаче приветстваха решението на съда като важна победа. Очаквано, католическата църква се противопостави като припомни какво гласи християнството по отношение на брака. През последните години Литва направи редица стъпки в полза на гейовете, като прие в страната чеченци, преследвани заради ориентацията си и други стъпки. Българският съд миналата година Те получиха правото на престой у нас като семейство. Тогава съдът се позова на скорошно решение на Европейския съд по подобно дело в Румъния, случая \"Коман\", в което беше отсъдено, че страните от ЕС трябва да спазват правото на пребиваване на еднополови двойки, сключили законов брак в друга държава, които искат да живеят заедно на тяхна територия. Имаме и роден казус - българките Лили и Дари се борят за легализирането на брак, сключен във Великобритания. ", "date": "2019.01.12", "title": "Литва признава гей браковете на свои граждани с чужденци "}
{"url": "https://news.bg/world/raneni-pri-strelba-v-us-mol.html", "text": "Най-малко един човек е бил ранен при стрелба в американски мол, съобщиха световните информационни агенции. Според други източници пострадалите са най-малко трима и поне двама от тях са били приети в болница. Трагедията се е разиграла в търговски център в Джърси сити, щата Ню Джърси. Сигналът е подаден в полицията около 18 часа местно време в петък. Информацията по случая все още е оскъдна и объркана. Няма информация за точния брой на задържани, кой е стрелецът и какви са били мотивите му. Кметът на града твърди, че е била издадена заповед за арест на един от ранените. Полицията не изключва да са замесени престъпни групировки, които разчистват стари сметки. По последни данни арестувани са поне двама души. Според очевидци до стрелбата се е стигнало след завързал се спор между двама от посетителите, прераснал бързо в побой, след което са отекнали изстрели. Някои са били изненадани от стрелбата и споделят, че тя е дошла \"от нищото\". Трети споделят, че са били шокирани как така толкова лесно на публично място всеки може да извади оръжие и да стреля по околните. Полицията е евакуирала намиращите се в сградата хора. Уточнява се, че става въпрос за Newport Centre Mall. Вече изтекоха и клипове от мола, които показват хаоса и ужаса на намиращите се вътре хора. ", "date": "2019.01.12", "title": "Ранени при стрелба в US мол "}
{"url": "https://news.bg/world/kanada-dava-ubezhishte-na-sauditsko-momiche.html", "text": "Канада ще даде убежище на 18-годишно саудитско момиче. В това увери премиерът Джъстин Трюдо, съобщиха световните информационни агенции. Според изявлението му, Отава ще я приеме като бежанка, съгласно молбата на Комисариата за бежанци към ООН.Къде ще отиде момичето се превърна в тема за много спекулации. Австралия също е обмисляла да даде статут, но Канада е действала по-бързо, съобщават от ООН. Според тайландските власти момичето само е предпочело Канада. Daily Mail Australia по-рано публикува интервю с бежанката, в което тя заявява, че е щастлива с новия си живот и съобщава, че ѝ е осигурен апартамент, въпреки че няма представа къде се намира той. Впоследствие информацията бе опровергана от австралийските власти. Случаят на Рахаф нашумя, след като тя избяга в Тайланд, за да се спаси от собственото си семейство.  Момичето се барикадира в хотелска стая в Банкок, от страх, че нейните роднини ще окажат натиск. Тя обяви, че няма да напусне стаята, докато ООН не даде статут на бежанка. Саудитското посолство ще ме върне в страната ми насила, написа тя в \"Туитър\".Тайландските имиграционни власти са съобщили, че тя вече е заминала за Канада. Първо Рафах е отлетяла от Банкок за Сеул, откъдето ще продължи пътя си за Отава. Банкок обяви, че саудитката напуска страната в добро физическо и психическо състояние. В профила си в \"Туитър\" Рахаф благодари на всички за подкрепата и признава, че никога не е усещала толкова много подкрепа. \", пише тя. Саудитката е споделила всички новини около решаването на нейния казус, като сред публикациите и карикатура, представяща саудитски дипломати като убийци. Карикатурата напомня за случая , убит в посолството в Турция, който навлече на Кралството международен натиск и обвинения. ", "date": "2019.01.12", "title": "Канада дава убежище на саудитско момиче "}
{"url": "https://news.bg/crime/tsigara-ili-kaso-saedinenie-sa-prichinili-pozhara-v-kardzhaliyskata-gimnaziya.html", "text": "Късо съединение или цигара са вероятните причини за пожара в кърджалийското училище, който се разгоря в петък. Огънят е тръгнал от приземен етаж на неизползваемо стълбище, съобщи bTV.При инцидента в ПГ \"Васил Левски\" пострада ученик, две преподавателки бяха обгазени. Пожарникар бе ранен в опит да спаси ученик от падане.Раненият огнеборец Ризван Кьоров идва в училището по сигнал заедно с още 14 свои колеги. Въпреки че не се вижда пламък, обстановката е сложна. Цялото училище е обгърнато от дим, а на втория етаж са останали 4 деца и 2 учителки, които не са успели да се евакуират навреме.При спасителната операция ученик се препъва и пада. Огнеборецът Кьоров успява да го хване, но е ранен в главата. Колеги му казали, че кърви.При евакуацията бяха изведени бързо 60 деца и 15 учители.", "date": "2019.01.12", "title": "Цигара или късо съединение са причинили пожара в кърджалийската гимназия"}
{"url": "https://news.bg/politics/general-popov-ne-razbira-kakvo-predlagat-krititsite-na-izbora-za-f-16.html", "text": "Всяка една от предложените машини (изтребителите, бел.ред) има своите положителни характеристики и едновременно с това могат да се отправят и забележки. С такова обобщение коментира сагата с избора на нов изтребител за българските ВВС председателят на комисията по отбраната в Народното събрание ген. Константин Попов пред Нова телевизия.По думите му , но при избора това, което натежава, е изборът на интеграция в структурите на НАТО и осигуряване развитието и модернизацията на българската армия, в частност на ВВС.\"Грипен\" е също прекрасна машина, но говорим, че сме част от един съюз, а със САЩ имаме стратегическо партньорство и съюзник, на когото можеш да разчиташ\", обясни Попов.Много други неща влияят на този избор и естествено решението е политическо, по думите на Попов, който изтъкна и че решението се взима от парламент, правителство и министри и съответно, те, политически лица, носят отговорността.\"Какво се предлага всъщност? Как да достигнем до съвършената цена без преговори\", запита Попов.Константин Попов не може да разбере какво предлагат критиците на процедурата в лицето на БСП, Марешки, Сидеров, включително и на президента Румен Радев.\"Да върнем процедурата отначало, да дойдат изборите, да започнем преговори отново\", попита Попов, заявявайки и че винаги е странял от това да коментира по-конкретно думи на държавния глава, въпреки че се познават отдавна. Той припомни обаче постовете, на които Румен Радев му е бил заместник.\"Има някаква нервност, има някакви думи... Има смесване на политика и професионална отговорност\", допълни Константин Попов и обясни, че с решението на комисията и предложението на правителството се дават една рамка и свободата на правителството да преговаря, подчерта Попов. Той обясни, че в подадените до този момент оферти липсват цените по поддръжката и именно това ще бъде обект на преговори.За да имаме точни цифри, трябва да отидем на преговори. Точно за това са необходими тези преговори\", посочи Константин Попов и допълни срока - около 4 месеца.\"Аз не мога да разбера защо не искаме да отидем към преговори\", заяви още той.Депутатът отрече да е имало натиск от американска страна за избор на офертата на \"Локхийд Мартин\". По думите му естествено е всяка страна на представя своя продукт и точно това е направил Съливан по време на посещението си у нас.Това е било напълно коректно и е положително, че представителите на държавата, с която си говорим са явни. По думите на Попов и по информацията, с която той разполага, с поддръжката офертата Ф-16 не е най-скъпият, а в дългосрочен план е напълно съизмерим с \"Грипен\", най-скъпият е \"Юрофайтър\". Различни са подходите, които се предлагат в офертите и затова трябва да има процес на преговори, обясни Попов.Припомняме, в последния работен ден преди Коледните празници  с доклад, в който се препоръчва избора на F-16. Самият доклад не е категоричен. Той препоръчва разговорите по офертите да продължат, но въпреки това документът бе внесен в Министерския съвет. Комисията препоръчва и промяна на методиката за избор на изтребители.На първото си заседание за новата година .До отсяване на офертите за нов тип боен самолет се стигна след като на 1 октомври в Министерството на отбраната  за общо четири типа бойни самолети. Преди това като пoтeнциaлни дocтaвчици бяха спрягани 7 cтpaни.В последната работна седмица от 2018 година  страната ни за закупуването на нови бойни самолети. И до този момент двете компании, продължават да заявяват готовност за преговори и подобряване на офертите. Държавният глава Румен Радев остро разкритикува доклада на комисията към МО като , което пък отключи поредна размяна на реплики между \"Дондуков\" 1 и 2. Преди това нееднократно Румен Радев критикува процедурата и дори призова политическите партии и институциите .В отговор на последните критики на Радев , като поиска президентът Румен Радев да каже кого има предвид, когато говори за лобизъм. Действията на правителството От БСП обявиха позицията си в парламента -.", "date": "2019.01.12", "title": "Генерал Попов не разбира какво предлагат критиците на избора за Ф-16"}
{"url": "https://news.bg/politics/mo-armiyata-ne-zastrahova-tehnika-a-samo-voennosluzheshti.html", "text": "Военните самолети и хеликоптерив момента не са застраховани. Заради това оставка трябва да подадат командирът на ВВС, началникът на отбраната и министърът на отбраната. Това заяви пред bTV лидерът на АБВ Румен Петков.От военното министерство веднага отговориха пред БНР, че те не застраховат бойна техника, а военнослужещите.В телевизионния ефир Петков обясни, че не е ясно и кой \"плаща двата хеликоптера, които се разбиха миналата година\", при която загинаха двама пилоти.След инцидента през 2018 година от военното ведомство обявиха, че са изплатили застраховки на семействата на загиналите. Застраховка \"Злополука\" се прави на военните и по време на мисии.В отговора си от МО уточняват, че поддръжката на бойната техника на видовете въоръжени сили, включително отстраняването на материалните щети на военната техника, става чрез договори за ремонт и логистична поддръжка.Застрахователните компании не извършват застраховки на военна техника при водене на бойни действия, казват от МО. Машините на армията имат \"Гражданска отговорност\" и \"Каско\", вероятно визирайки автомобилната техника.", "date": "2019.01.12", "title": "МО: Армията не застрахова техника, а само военнослужещи"}
{"url": "https://news.bg/regions/nepochisteni-patishta-blokiraha-selo-ribnovo.html", "text": "Родопското село Рибново се оказа блокирано от снега. Заради неразчистените пътища част от хората не успяха да стигнат до работните си места, а учениците пропуснаха занятията си, съобщи bTV.Кметът на селото Феим Муса очаква почистваща фирма да бъде санкционирана заради непочистени 25 км между селата Огняново и Рибново.От началото на седмицата квартали в селото са и без вода - замръзна водопровод остави без вода десетки семейства.Припомняме, след проверка на място от държавното ВиК дружество са установили, че замръзването се дължи на плиткото поставяне на тръбите - големи участъци от довеждащия водопровод, който е изграден преди 10 години, са само на 2 см под повърхността на земята.Заради некачествено поставените тръби загубата на вода е 70%.", "date": "2019.01.12", "title": "Непочистени пътища блокираха село Рибново "}
{"url": "https://news.bg/politics/dzhambazki-prizova-antikoruptsiyata-da-otide-pri-tsiganskite-baroni.html", "text": "Време е вече антикорупционните органи да се заемат и с циганските барони. Това мнение изрази евродепутатът и зам-председател на ВМРО Ангел Джамбазки в студиото на Нова телевизия, коментирайки последния .Джамбазки отхвърли всички обвинения за бездействие от страна на ВМРО спрямо гетоизацията.По думите му войводите не само повдигат въпроса за недопустимата маргинализация на една част от населението, но и работят с постоянство по проблема.Джамбазки обеща да представи голяма папка с отговори от страна на институциите, които е получил на сигнали и запитвания, по които той е работил. Тази папка показва според него една \"мърлявщина във властта и в съдебната система\".Той бил извършил всичко - със -МОПТИ... питал съм всички и ще видите, че отговорите им са безумни.Според Джамбазки причина за настоящото състояние на много гета в цялата страна е \"административна безотговорност и страх на администрацията на средно управленско ниво какво може да им се случи\".Гетоизацията чупи самата същност на обществото, според Ангел Джамбазки.\"Не говоря като страничен наблюдател - казвам: Трябва да се разруши гетото. Не само катуните, а дворците\", отсече евродепутатът, и се съгласи, че това са и дворците в Червен бряг, Плевен, където са фараоните, които си говорят с политиците.Според войводата те срещат и огромна съпротива в Народното събрание, където продължава да властва един \"правораздавателен либерализъм\". Джамбазки визира предвидените наказания за кражби на стойност до една минимална работна страна - административни и/или условни присъди и споразумение.Той не може да си обясни защо съдебната власт продължава да покровителства такива дребни престъпници, които обаче тероризират и заплашват самото съществуване на обикновените граждани, защото да откраднеш зимнината на един възрастен човек в българско село означава да застрашиш самия му живот.По отношение на събарянето на незаконните постройки във Войводиново, Ангел Джамбазки бе категоричен: \"Изчезна едно незаконно гето - това не е нищо. По-добре късно, отколкото никога.\". Според него обаче сега това трябва да продължи и да се отиде при бароните.", "date": "2019.01.12", "title": "Джамбазки призова Антикорупцията да отиде при циганските барони"}
{"url": "https://news.bg/regions/nad-1500-uchastnitsi-v-otkrivaneto-na-plovdiv-evropeyska-stolitsa-na-kulturata.html", "text": "Над 1500 са участниците от България и чужбина за откриването на домакинството на Пловдив като Европейска столица на културата.На мащабна сцена в центъра на града ще бъде пресъздадена мащабна и цветна метафора на всички основни теми от програмата на \"Пловдив 2019\" и тяхното свързване под мотото \"Заедно\". Спектакълът е озаглавен \"Ние сме всички цветове\".Сред изявените изпълнители са Теодосий Спасов, Валя Балканска, германският музикант и продуцент на електронна музика Шилер.Заради събитието се въвеждат ограничения за движението в част от централната зона на Пловдив.Европейските столици на културата са едни от най-разпознаваните проекти наЕС. Инициативата започва през 1985 г. с предложението на тогавшния гръцки министър накултурата Мелина Меркури.Идеята е градовете да се поставят в сърцето на културния живот на Европа. Гражданите могат да вземат участие в дейностите, които продължават цяла година.Титлата Европейска столица на културата носи нов живот в градовете, засилвайки тяхното културно, социално и икономическо развитие. Много от тях, като Лил, Глазгоу и Есен показаха, че тази титла може да е голяма възможност да възстановят техните градски центрове, носейки креативност, посетители и международно признание.Столиците на културата подчертават богатството на европейското културно разнообразие и предлагат свеж поглед към споделената история и наследство. Те популяризират взаимното разбирателство и показват как универсалният език на творчествотo отваря Европа към културите в целия свят.Всички членки на ЕС, както и страните кандидати и потенциални кандидати за члество в ЕС и Европейската асоциация за свободна търговия/Европейското икономическо пространство, участващи в програма \"Творческа Европа\" могат да бъдат домакини на инициативата Европейска столица на културата.Столиците през 2019 Под мотото \"Заедно\", програмата за Пловдив 2019 включва град Пловдив и целия Южен Централен регион на България, както и Варна, София и Велико Търново.Тя включва повече от 300 проекта, като например фестивали, шоута в голям мащаб и проекти базирани в общности, структурирани около 4 теми (Сливане, Трансофрмирне, Възраждане и Релаксиране). Те са свързани с характерните черти на Пловдив, историята му, културното му наследство, както и предизвикателствата пред града.През годината едно от тепетата на Пловдив ще бъде превърнато във временен детски град (проект \"Детски град\").Градът ще покани посетитетите да открият кирилицата чрез различни изложби и семинари (\"Кирилизация\"). Ще бъде представена европейска продукция на тема миграция, съвместно продуцирана от театри от Западните Балкани (\"2019: \"Европейска одисея\").Другата европейска столица на културата за 2019 г. е италианският град Матера. Под мотото \"Отворено бъдеще\", Матера 2019 празнува прямотата като ключов елемент за размисъл за колективното бъдеще на европейското общество, със специален фокус върху социалното и културно приобщаване и съвместните иновации.По-интересните събития включват \"Ars Excavandi\", модерен поглед върху историята и културата на скритата архитектура; \"Препрочитане на Ренесанса\", пътешествие през артистичното минало на Базиликата и Апулия; и \"Поезия на простите числа\", изложение за главната роля на математиката при работата на артистите през вековете. Матера ще постави и първия спектакъл на открито на операта \"Селска чест\" в сътрудничество с Театро Сан Карло.", "date": "2019.01.12", "title": "Над 1500 участници в откриването на Пловдив-Европейска столица на културата"}
{"url": "https://news.bg/disasters/moshten-vzriv-v-tsentara-na-parizh.html", "text": "Мощен взрив разтърси центъра на френската столица Париж, съобщи РИА Новости. Според местната полиция инцидентът е станал около девет часа сутринта местно време на улица \"Тревиз\" в девети окръг на френската столица.Запалила се е пекарна, има пострадали. По първоначална информация около 15 души са с различна степен на изгаряния, не се съобщава за загинали.По-късно броя на обгорелите стана 20 души. Има пострадали и пожарникари.Пекарната, където е станал взрива, е заличена. Горните етажи на сградата са изгорени.Пометени са автомобили в близост до сградата, както и стъклените витрини на съседни магазини.Изпратени са спасителни части. По първоначална информация, причина за взрива е изтичане на газ.Полицията и пожарникарите спешно евакуират обитателите на съседните сгради, защото е възможно ново изтичане на газ.Повечето прозорци на близките сгради са счупени от взрива. Ул. \"Тревиз\" се намира в северната част на парижкия център, над Гранд булевард.Изясняват се причините за взрива.Припомняме, по-късно през деня се очаква .", "date": "2019.01.12", "title": "Мощен взрив в центъра на Париж"}
{"url": "https://news.bg/politics/borisov-blagodari-na-premierite-na-rumaniya-polsha-litva-ungariya-i-ispaniya.html", "text": "Премиерът Бойко Борисов изпрати писма до премиерите на Румъния, Полша, Литва, Унгария и Испания. Той им благодари за подкрепата и сътрудничеството по време на преговорния процес по пакета \"Мобилност I\", съобщиха от пресцентъра на правителството.Българският премиер отправя специални благодарности към колегите си Виорика Дънчила, Матеуш Моравецки, Саулюс Сквернелис, Виктор Орбан и Педро Санчес за постигнатите обнадеждаващи резултати от гласуването на 10 януари в европейския парламент.Тогава на заседание на Комисията по транспорт и туризъм в ЕП бяха отхвърлени два от трите доклада по пакета \"Мобилност\".Важно е да се предотврати приемането на протекционистки мерки по отношение на автомобилния транспорт в Европа, категоричен е Борисов.Първоначалните цели на Пакет \"Мобилност\" потънаха в хода на дискусиите, националните интереси надделяха над общия европейски подход, изразява съжаление пред петимата лидери Борисов. Според българския премиер подобни правила не отговарят на социалния дневен ред на Европейския съюз, имат негативно въздействие върху целите по отношение на околната среда и ще oщетят европейската икономика като цяло.В писмата си той подчертава, че в края на европейския цикъл ще бъде трудно да се постигне балансирано решение по пакета.Министър-председателят Борисов благодари и на работещите в автомобилния транспорт от Румъния, Полша и Литва, които подкрепиха българските превозвачи по време на протестите в Брюксел.Дебатите относно пакет \"Мобилност I\" са на кръстопът. Все още има шанс да се избегне фрагментацията на единния европейски пазар и да се затвърди разбирането, че \"Европа на две скорости\" не е решение, пише премиерът.\"Въпросите на автомобилния транспорт са прекалено важни за европейската икономика, за да бъдат решавани по спешност\", пише още министър-председателят. По думите му следващият Европейски парламент и Комисия трябва да поемат тази отговорност.Премиерът Борисов изтъква, че разчита на своите колеги и на транспортните министри да изразяват високо и на всички нива опасенията си относно правилното функциониране на единния пазар за автомобилен транспорт.В понеделник министърът на транспорта, информационните технологии и съобщенията Росен Желязков ще се среще в Брюксел с председателя на Европарламента Антонио Таяни. Българският министър ще представи всички аргументи на страната ни по темата.Уверен съм, че съвместните ни усилия ще продължат в рамките на всички европейски институции, за да постигнем по-добри решения за сектора, пише в заключение министър-председателят Бойко Борисов.", "date": "2019.01.12", "title": "Борисов благодари на премиерите на Румъния, Полша, Литва, Унгария и Испания"}
{"url": "https://news.bg/politics/stanishev-se-nadsmiva-nad-komentarite-za-myastoto-mu-v-chervenata-evrolista.html", "text": "Президентът на ПЕС Сергей Станишев не се притеснява дали ще е в евролистата на червените. Не виждам тук голяма драма, коментира той преди днешния пленум на столетницата.За него този въпрос не бил на дневен ред. Днес евродепутатите на столетната партия ще отчетат постиженията си. Успех той вижда в постигнатото по пакета \"Мобилност\". , изтъкна Станишев.Евродепутатите ще настояват пакетът \"Макрон\" да не се гледа. Ще продължим тази битка, закани се той. Битката за Шенген е друго постижение, което президентът на ПЕС отчита.С насмешка той гледа на коментарите дали има място в листата или не. Това, което се случва около подреждането на листата и тези атаки срещу Станишев вредят за европейските избори, коментира и бившият соцлидер Михаил Миков.Евродепутатът Петър Курумбашев също ще участва в днешния пленум. Иска да чуе програмата, с която партията ще се яви на евровота тази година.Деница Златева обясни, че не е на дневен ред въпросът дали тя ще води червената евролиста. Днес ще бъде приета предизборната платформа на БСП. Това е по-важният въпрос, изтъкна тя.От 1 февруари започват номинациите за евродепутати. В средата на март водачът на листата на левицата ще е ясен, а през април и цялата кандидатска листа.Всички сегашни евродепутати имат място в листата, убедена е Деница Златева. Ще се борим за Европа, която намалява неравенствата, изтъкна социалистката.Успех за партията ще е евродепутатита да са повече от сегашните четирима. Георги Божинов смекчи тона към ръководството в името на изборите.Той призова да се остави на страна всичко, което е противопоказно за успешния изборен резултат. Не трябва днес да се говори за кандидатурата на Сергей Станишев.Депутатът Георги Гьоков посочи, че се търси под вола теле с евентуалния конфликт Станишев-Нинова. Пленумът ще определи листата, както и водача. Не сме партия като другите лидерът да определи водача на листата, стана ясно от думите на социалиста. Всеки член на БСП и човек с леви идеи има място в листата, по мнението му.", "date": "2019.01.12", "title": "Станишев се надсмива над коментарите за мястото му в червената евролиста"}
{"url": "https://news.bg/politics/prezidentat-pozdravi-plovdiv-za-otkrivane-na-evropeyskata-kulturna-stolitsa-2019.html", "text": "Президентът Румен Радев изпрати поздравителен адрес към кмета и жителите на Пловдив за откриването тази вечер на проекта \"Пловдив - Европейска столица на културата 2019\", съобщиха от община Пловдив.През вековете културата е силата, обединяваща хората. Тя е посланието на предците към днешния свят, но и завета на съвремието към утрешните поколения, пише в посланието на държавния глава.Нека представим достойно хилядолетното богатство и самобитните традиции на Пловдив - най-стария жив град в Европа и един от най-древните градове в света. Нека предадем \"заедно\" посланията на инициативата, запазвайки идентичността на родното изкуство и култура, пише в поздравителния адрес.Целта на инициативата е да се постигне сближаване на нациите в голямото семейство на Стария континент чрез идеи и прояви, представляващи културните забележителности на града - домакин.На добър час, Пловдив, пожела президентът Румен Радев.", "date": "2019.01.12", "title": "Президентът поздрави Пловдив за откриване на Европейската културна столица 2019"}
{"url": "https://news.bg/world/roskosmos-zagubi-chastichno-vrazka-s-radioteleskopa-spektr-r.html", "text": "Специалисти от Роскосмос отстраняват неизправност на космическия радиотелескоп \"Спектр-Р\", съобщиха от Роскосмос, цитирани от ТАСС.По информация на РИА Новости частично е загубена връзката с телескопа \"Спектр-Р\". По думите на директора на Астрокосмическия център ФИАН академик Николай Кардашев на земята получават данни от космическия телескоп, но той не приема команди.От Роскосмос припомнят, че \"Спектр-Р\" е изстрелян през 2011 г. Гаранционният му срок за активно съществуване вече е изтекъл през 2014 г. До сега радиотелескопа е продължавал да решава целеви задачи. Удължената гаранция на телескопа изтича в края на годината.\"Започна от 10 януари 2019 г. в работата на служебните системи възникнаха коментари, които не позволяват в сегашния момент реализирането на решение на целевите задачи\", се заявиха от държавната корпорация. ", "date": "2019.01.12", "title": "Роскосмос загуби частично връзка с радиотелескопа \"Спектр-Р\" "}
{"url": "https://news.bg/politics/tsvetanov-rumen-radev-posledovatelno-zashtitava-interesite-na-edna-firma.html", "text": "Последователността не е присъща черта на президента Радев, а единственото нещо, в което все пак можем да кажем, че е бил последователен - е да защитава интересите на една фирма. Това коментира пред журналисти в Пловдив председателят на ПГ на ГЕРБ и зам.-председател на партията Цветан Цветанов без да разясни конкретика.\"Когато през 2016 г. българите избраха Румен Радев, който нямаше политическо минало, за президент, те очакваха от него да търси широк политически диалог, да работи успешно с всички институции и да бъде обединител. Той обаче направи точно обратното\", каза Цветанов.Запитан дали очаква президентът Радев да направи своя партия, Цветанов каза, че първо е необходимо да се предложи алтернатива. \"За мен не е алтернатива да разделяш нацията и да всяваш омраза\", заяви зам.-председателят на ГЕРБ отново без да конкретизира твърдението си.\"Европейските избори ще покажат какво ще бъде бъдещето на Европа в следващите 5 години. Важно е да провокираме сред хората повече еврооптимизъм. 12 години след приемането ни в Съюза, европейската солидарност вече е достигнала до всеки дом\", изтъкна Цветанов.Той обясни, че за да покаже какво е донесла на България европейската солидарност, ГЕРБ организира граждански диалог \"Европа в нашия дом\".Вторият в ГЕРБ подчерта, че европейските избори ще бъдат много тежки. Според него всяко едно подценяване на опонентите, може да донесе в крайна сметка разочарование.\"Оценката за кметовете на ГЕРБ хората ще дадат още на европейските избори\", каза Цветанов. Според него партията му смята всички свои кметове за успешни.Евроизборите ще ни покажат какъв резултат можем да очакваме на местните избори, а един успех би мотивирал още повече членовете на партията, заяви Цветанов по време на среща с актива на ГЕРБ-Пловдив област.На срещата присъстваха и народните представители от ГЕРБ-Пловдив област, областният координатор Георги Мараджиев, общинските ръководители, кметовете на общини, общинските съветници и кметове на кметства.\"В момента ГЕРБ управлява 130 общини, в които живеят 5 милиона души. Ако си свършим добре работата, можем да спечелим поне още 30 общини на местните избори\", уточни председателят на парламентарната група.", "date": "2019.01.12", "title": "Цветанов: Румен Радев последователно защитава интересите на една фирма"}
{"url": "https://news.bg/bulgaria/petima-po-deloto-za-ktb-ostavat-zad-reshetkite.html", "text": "Специализираният съд задържа за постоянно в ареста петима души, обвинени за извършени престъпления против финансовата система. Това са Васил Шуманов, Венцислав Тодоров, Иван Стойков, Красимир Зарев и Никола Киров, свидетели по делото за КТБ. Обвинението им е свързано със средства от фалиралата банка, предаде БНР.По време на заседанието съдът отказа да изслуша обвиняемите, адвокатите им поискаха отвод на съдебния състав, но искането беше отхвърлено.Сумата, за която Красимир Зарев, Венцислав Тодоров, Иван Стойков, Васил Шуманов и Никола Киров са обвинени, според адвокатите, е два милиона и половина лева. Всички те се смятат за доверени хора на избягалия в Белград банкер Цветан Василев.Днес прокуратурата поиска задържаните да останат в ареста с мотива, че част от тях са знаели, че получават присвоени от КТБ пари като многохиляден коледен бонус в края на 2013 г. Защитата на свидетелите поиска отвод на съдията от Специализирания наказателен съд и запита как изведнъж са се появили рискове петимата да се укрият. Според адвокатите съставът действа под натиск.Определението на съда не е окончателно и подлежи на обжалване пред Апелативния специализиран наказателен съд.Корпоративна търговска банка е създадена през 1994 г., разрасна се бързо в периода 2007 - 2014 г. и фалира на 6 ноември 2014 г.", "date": "2019.01.12", "title": "Петима по делото за КТБ остават зад решетките"}
{"url": "https://news.bg/bulgaria/plovdiv-e-tsentar-na-duhovnostta.html", "text": "Цяла година Пловдив ще бъде център на духовността, на изкуството и на красотата, отбеляза председателят на Народното събрание Цвета Караянчева на откриването на изложбата \"Изкуството на свободата - от Берлинската стена до уличното изкуство\".Експозицията е част от откриващата програма на \"Пловдив - Европейска столица на културата 2019\" и е посветена на 30-та годишнина от падането на Берлинската стена. Председателят на парламента е в града по повод официалното откриване на \"Пловдив - Европейска столица на културата 2019\".Цвета Караянчева отбеляза, че тази европейска инициатива дава възможност повече хора да разберат за нашето културно-историческо наследство и да прославим още повече България. По думите й тя ще ни помогне да обогатим своите знания и показател за това е изложбата, която се открива днес - изложба за свободата, за Берлинската стена и уличното изкуство. Председателят на Народното събрание подчерта, че експозицията е и доказателство за това, че за изкуството няма граници. Тази стена, на която бяхме съвременници, падна и направи така, че Източна Европа да тръгне по своя демократичен път, добави още Цвета Караянчева.Председателят на парламента благодари на кмета Иван Тотев и на неговия екип за огромната работа, която са свършили, и пожела всички гости, които дойдат в Пловдив, да отнесат със себе си частица от града, частица от България.Изложбата \"Изкуство на свободата - от Берлинската стена до уличното изкуство\" представя рисунки върху късове от Берлинската стена, разположени на Римския стадион в Пловдив.", "date": "2019.01.12", "title": "Пловдив е център на духовността"}
{"url": "https://news.bg/int-politics/latinos-demokrat-iska-da-e-prezident-na-sasht.html", "text": "Латиноамериканец от Демократическата партия обяви, че се кандидатира за , предаде Си Ен Ен.Това е Джулиан Кастро, който ясно даде сигнал, че иска да спечели състезанието за Белия дом.\"Кандидат съм за президент на САЩ\", каза Джулиан Кастро.Той е бивш министър на градоустройството при президента демократ Барак Обама.Освен това Кастро се е прицелил в целта да стане първия американски президент от латиноамерикански произход.Освен в Белия дом той има опит и като кмет на Сан Антонио.", "date": "2019.01.12", "title": "Латинос - демократ иска да е президент на САЩ"}
{"url": "https://news.bg/disasters/bezhanets-ot-afganistan-napadna-zhena-v-germaniya.html", "text": "Кървава трагедия се разигра в болница в Германия, съобщава РИА \"Новости\".Бежанец от Афганистан е нападнал бременна жена в болница. Тя е получила тежки наравания.За нещастие нападната жена е загубила бебето си.Инцидентът се е случил вечерта на 11 януари в град Бад Кройцнах. Според полицията е имало конфликт в болница между 25-годишен афганистанец и бременна полякиня, след което мъж няколко пъти намушкал жена, уточнява \"Пресе портал\".25-годишната жена е получила животозастрашаващи наранявания, тя е оперирана. Състоянието на жената се оценява като стабилно, но бебето ѝ не би могло да бъде спасено, заявиха медици.Афганистанецът избягал от мястото на нападението, но по-късно се явил в полицията. Той е задържан. Прокуратурата и полицията започнаха разследване на инцидента.", "date": "2019.01.12", "title": "Бежанец от Афганистан нападна жена в Германия"}
