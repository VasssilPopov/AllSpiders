{"url": "https://news.bg/world/ispaniya-podkrepi-reshenieto-na-germaniya-za-puchdemon.html", "text": "Испанското правителства заяви, че уважава решението на германски съд, съобщи РойтерсПравителството в Мадрид никога не дава мнение по съдебни решения, особено ако става въпрос за съдебни решения, взети в чужбина. Това заявиха от пресслужбата на испанското правителство.Съдът в Ноймюнстер отхвърли искането за екстрадиция на бившия каталунски лидер Карлес Пучдемон на основание бунт.Срещу €75000 бившият премиер на Каталуния Карлес Пучдемон излезе на свобода под гаранция, съобщи Ройтерс. Агенцията отбелязва, че решението за евентуално екстрадиране в Испания на Пучдемон ще бъде взето през следващите два месеца.Пучдемон няма право да напуска Германия без разрешението на германската прокуратура, уточняват местните издания.Освен това каталунският лидер трябва да има германски адрес и поне веднъж седмично да се явява в полицията на град Ноймюнстер.Пучдемон е преследван от властите в Мадрид заради това че организира референдума за независимост от Испания миналата есен.", "date": "2018.04.05", "title": "Испания подкрепи решението на Германия за Пучдемон"}
{"url": "https://news.bg/world/dzhared-kashnar-posochil-vragovete-na-prestolonaslednika-na-sauditska-arabiya.html", "text": "Престолонаследникът на Саудитска Арабия Мохамед бин Салман е получил информация за \"нелоялни\" към него хора от Джаред Къшнър, съветник и зет на Доналд Тръмп, пише \"Дейли мейл\", позовавайки се на източник.Според разпространяваната информация принцът \"похвалил\" Къшнър за споделената разузнавателна информация на ЦРУ по време на среща през октомври 2017 г.\"Тук са твоите врагове\", казал Къшнър.Адвокатите на Къшнър категорично отричат твърденията, отбелязвайки, че подобно нещо никога не се е случвало. Те допълват, че съветникът на Тръмп е \"добре запознат с правилата за споделяне на информация и ги следва\".През ноември в Саудитска Арабия беше сформирана антикорупционна комисия, която е водена от Мохамед бин Салман. Малко след това в монархията бяха арестувани 11 принцове, четирима министри и редица бивши министри за корупция. Тръмп подкрепи мерките, отбелязвайки, че някои от задържаните \"доят\" страната от години.", "date": "2018.04.05", "title": "Джаред Къшнър посочил враговете на престолонаследника на Саудитска Арабия"}
{"url": "https://news.bg/int-politics/turtsiya-prizova-frantsiya-da-ne-pravi-greshkata-na-sasht-v-siriya.html", "text": "Турция призова Франция да не прави същата грешка като Съединените щати, като изпраща войски в сирийския град Манбиж, който Анкара заплашва да атакува, заради кюрдски бойци, съобщава АФП.Президентът Реджеп Ердоган заяви, че Турция ще разшири офанзивата. Турският \"Йени Сафкак\" съобщава, че Франция е изпратила 50 командоси в Манбиж, за да подкрепи YPG, а \"Анадолу\" коментира, че 100 души от френските специални части са разположени в пет бази в контролирани от YPG области на Сирия.Говорителят на Ердоган, Ибрахим Калин съобщи, че Турция ще информира Париж надлежно \"ако това се окаже вярно\". \"Не правете същата грешка като Америка\", предупреждава тойНо Калин допълва пред репортери в Анкара, че френските власти са коментирали, че \"няма въпроси\" за изпратени войници в Манбиж, там има американски войници. Франция има специални части в Сирия, но не оповестява информация за тяхното местоположение или брой. Според сирийската обсерватория за правата на човека близо 350 войници от водената от САЩ коалиция срещу ДАЕШ (Ислямска Държава), главно американски и френски военни, са разположени в Манбиж. Обсерваторията съобщава, че коалицията е изпратила подкрепления в последните дни, главно от Франция и САЩ.", "date": "2018.04.05", "title": "Турция призова Франция да не прави грешката на САЩ в Сирия"}
{"url": "https://news.bg/world/velikobritaniya-otvori-parvata-si-postoyanna-voenna-baza-v-blizkiya-iztok.html", "text": "Великобритания отвори първата си постоянна военна база в Близкия изток за последните повече от четири десетилетия, информира АП.Базата е в Бахрейн. В нея ще бъдат разположени 500 военнослужещи от Кралските ВМС, включително моряци, пилоти и пехотинци.Военноморското съоръжение HMS Juffair дава на Обединеното кралство възможност за разширяване на операциите и постоянно присъствие в региона.Базата беше създадена от Великобритания още през 1935 г., но САЩ поеха контрол над нея, след като Бахрейн получи независимост от Британската империя през 1971 г.Пети военноморски флот на САЩ е базиран в Бахрейн.", "date": "2018.04.05", "title": "Великобритания отвори първата си постоянна военна база в Близкия изток"}
{"url": "https://news.bg/world/golyam-pozhar-v-bolnitsa-v-istanbul.html", "text": "Голям пожар в болница в Истанбул доведе до евакуация на пациенти, съобщават АФП, АП и \"Ройтерс\".Горят няколко етажа на болница в истанбулския квартал \"Газиосманпаша\".Пожарни и медицински екипи са изпратени на място.Няма информация за пострадали хора на този етап.Според местни медии пожарът тръгнал от покрива, но бързо се разпространил по етажите. Съобщава се за няколко експлозии, но не е ясна причината.Голям стълб от гъст черен дим се издига от горящата сграда.Сградите до болницата също са евакуирани.", "date": "2018.04.05", "title": "Голям пожар в болница в Истанбул"}
{"url": "https://news.bg/crime/nadziratel-vapros-na-vreme-beshe-da-se-sluchi-byagstvo-ot-zatvora.html", "text": "Беше въпрос на време да се случи бягство от затвор в страната. Това заяви Ивайло Григоров от Синдиката на надзирателите пред БНР по повод бягството на .\"Радвам се, че не сме на погребение на колеги. От 10 години алармираме, че сигурността в затворите не е гарантирана и охраната е под критичната точка, защото има недостиг на хора. В затвора в София ежедневно влизат тонове хранителни продукти за лишените от свобода, които се проверяват с един ръчен метал детектор, от един служител\", заяви Григоров.Ежедневно прелитат дронове над затвора, като нямаме никакво техническо обезпечение да ги спрем. С голи ръце трудно се спират въоръжени хора. Искаме да има достатъчно служители и техника, за да можем да си вършим добре работата, защото с наличната техника и с  в момента сме най-смешните хора в страната, което е обидно. Ние даваме достатъчно от себе си, за да изпълняваме качествено и съвестно служебните си задължения\", каза представителят на Синдиката на надзирателите.По думите му е крайно време е държавата да обърне внимание на финансирането на местата за лишаване от свобода.Припомняме, преди седмица двама  за грубо нарушаване на трудовите им права. В края на март стана ясно, че правителството ще удовлетвори част от исканията на надзирателите. за поетапно увеличаване и изравняване на заплатите на надзирателите с тези на колегите им в МВР, заяви правосъдният министър Цецка Цачева след заседание на Министерски съвет. на среща със синдиката, на която участие взе и министър Цачева.Въпреки решението си от синдиката заявяват, че ще останат в протестна готовност докато не приключи цялата процедура по изготвяне на нормативната уредба, която регламентира изравняването на основните месечни възнаграждения и на допълнителните социални плащания в ГД \"Изпълнение на наказанията\" и ГД \"Охрана\".Надзирателите протестираха многократно и заплашиха с , за да привлекат международно внимание.Припомняме, след  - национални и регионални, премиерът Бойко за възнаграждения на полицаите.Това е и една и от причините надзирателите също да искат по-високи заплати. Според тях не е справедливо полицейските заплати да се повишават, а тези на надзирателите - не.", "date": "2018.04.05", "title": "Надзирател: Въпрос на време беше да се случи бягство от затвора"}
{"url": "https://news.bg/int-politics/chernata-pantera-e-parviyat-film-v-sauditski-kina-ot-35-godini.html", "text": "\"Черната пантера\" е първият филм, който се излъчва в саудитските кина след 35 години забрана, която ще бъде отменена следващия месец, съобщава \"Гардиън\".Премиерата му в Рияд се очаква на 18 април като част от сделка на американската верига AMC, която ще открие 40 кина в саудитски градове през следващите пет години.Саудитска Арабия е имала няколко кина през 70-те години на миналия век, но духовници ги затварят във връзка с нарастващото ислямистко влияние в целия арабски регион по това време.През 2017 г. правителството заяви, че ще премахне забраната като част от амбициозните икономически и социални реформи, наложени от принц Мохамед бин Салман. Понастоящем той обикаля САЩ, търсейки инвестиции, за да разшири икономиката и да намали зависимостта от петрола.Саудитските араби са запалените потребители на западни медии и култура. Въпреки забраната за кино, холивудските филми и последните телевизионни сериали са широко гледани и обсъждани.Първото кино на AMC ще бъде разположено във финансовия район \"Крал Абдула\" в сграда, която първоначално е предназначена за симфонична концертна зала, коментира изпълнителният директор на AMC Адам Арон. Основната зала включва около 500 кожени седалки, оркестър и тераса, както и мраморни бани, допълва той. До средата на лятото ще бъдат добавени още три екрана. \"Смятаме, че това ще бъде най-красивият киносалон в света\", обяснява Арон.За население над 32 милиона души, повечето от които са на възраст под 30 години, Саудитска Арабия иска да създаде около 350 кина с над 2500 екрана до 2030 г.\"Възстановяването на кината ще помогне за засилване на местната икономика, като се увеличат разходите на домакинствата за развлечения и същевременно се подкрепят създаването на работни места\", коментира министърът на културата Ауад Алауад.Адам Арон допълва, че очаква същите версии на филми, показани в страни като Дубай или Кувейт, да са подходящи и за Саудитска Арабия. \"Холивуд отдавна се е занимавал с чувствителността на Близкия изток и съответно е коригирал филмовия продукт\", допълва той.", "date": "2018.04.05", "title": "Черната пантера е първият филм в саудитски кина от 35 години"}
{"url": "https://news.bg/society/so-betonira-tsenata-na-biletcheto-na-1-60-lv.html", "text": "Столичният общински съвет прие новата Наредба за реда и условията за пътуване с градския транспорт в София. Наредбата беше приета с 38 гласа \"ЗА\", 10 \"Против\" и 6 \"въздържали се\".С наредбата се правят промени в реда и условията за ползване на градския транспорт. Глобата за нередовен пътник се намалява от 40 на 30 лева, а при съставяне на акт пътниците ще трябва да заплащат по 50, а не по 200 лева глоба, както е сега. С промените се отменя и таксуването на допълнителния багаж на пътниците. Наредбата включва още услугата нощен градски транспорт и предвижда изграждането на електронна система за таксуване в превозните средства. Освен това с промените в наредбата се слага край на санкционирането на пътници, които ползват карта за една линия, но пътуват със същата карта с друго превозно средство, което се движи по същия маршрут, но чиито спирки не съвпадат с тези за първата линия.Това обаче не е всичко. С приемането на новата Наредба за реда и условията за пътуване с градския транспорт Столичният общински съвет (СОС) на практика бетонира новата цена на билетчето от 1.60 лв. За това сигнализира общинарят Иво Божков.Всъщност тази нова наредба не е нова, заяви Божков на пресконференция в началото на заседанието на СОС. По думите му единствената цел на наредбата е да обезсмисли делото в съда, което се води в момента срещу билетчето от 1.60 лв., \"което дело в съда в момента е на позиция, която доказва правотата на нашата теза, още когато се гласуваше билетчето от 1.60 лв., че билетчето от 1.60 лв. е незаконно и необосновано\", категоричен е общинарят.Той обясни защо всъщност новата цена на билетчето, която вече далеч не е нова, е необоснована и незаконна. По думите му причината за тази необоснованост е, че няма ясна разбивка на това какво представлява новата цена. \"В така наречената нова наредба има опит за обосновка на цената от 1.60 лв. Само че ако всеки човек със средна интелигентност погледне тази обосновка, ще открие един абсурд. Формулата е средностатистическа цифра на проценти. Формулата не само е абсурдна, тя е и фалшива\", отсече Божков. Той даде и един конкретен пример за абсурдността на новата наредба - в обосновката на новата наредба в графата \"военен инвалид\" пишело \"0 лв.\". Това обаче не било вярно, защото по принцип билетът реално струва нормално, а държавата отпуска средствата, които да покрият разликата за военните инвалиди. \"Съответно само на тази линия има една невярност и неточност, която общинските съветници, които гласуват \"за\", ще утвърждават. Това нещо е абсолютно неприемливо.\"Темата коментира и общинският съветник Марта Георгиева. Тя също категорично заяви, че приемането на новата наредба е подигравка с гражданите на София и има само и единствено за цел да бетонира новата цена на билетчето от 1.60 лв.\"Става въпрос за това, че 2 години гражданите са карани да плащат тази цена от 1.60 лв., която вече на първа инстанция вече беше определена като административен произвол. А в момента гражданите, на които им се наложи да заведат дело срещу това решение на общинския съвет срещу тази цена, по странен начин са финтирани от общинския съвет, тъй като се приема 2 седмици преди делото на втора инстанция нова наредба, така че тяхната жалба да бъде безпредметна.\"Георгиева заяви още, че мотивите за новата наредба на вносителите ѝ също са подигравка с гражданите, защото същите доводи били представени от тях преди 2 години, когато беше приета новата цена на билетчето. \"Още тогава се говореше, че с тези пари ще се обезпечи електронната система, а нея още я няма и е много далече в бъдещето. Трябваше 2019-та година да е готова, отново я отложихме, тоест те още тогава са го имали предвид, а сега отново го използват като аргумент за приемане на нова наредба.\"\"Цялата транспортна политика на Столична община към момента е пълен провал, тъй като с това билетче от 1.60 лв. се увеличиха приходите на ЦГМ, но не се качиха хората на градския транспорт, както вносителите твърдяха\", акцентира още общинският съветник и добави, че никой не вижда къде отиват тези пари и за какво всъщност се използват - няма тикет система, няма нови транспортни средства и други. \"В същото време тези хора предлагат зелен билет на по-ниска цена заради мръсния въздух.\"В новата наредба нямало също така стратегически план и визия за бъдещето развитие на градския транспорт. Божков даде пример - догодина се въвеждат в експлоатация нови метростанции, за чиято поддръжка и обслужване ще са необходими милиони. \"Тези пари трябва да бъдат намерени и налети в ЦГМ\", обясни Божков и допълни, че в така наречената нова наредба, приета днес, този проблем по никакъв начин не се адресира. \"Тоест догодина отново ще трябва да гледаме нещо, което да направи стъкмистиката, така че да се получат нещата.\"Въпреки това наредбата беше приета. По този начин се бетонира цената на билетчето на произволните 1.60 лв., обезсмисляйки решението на първа инстанция на съда, което потвърди, че цената от 1,60 е необоснована и незаконна, написа след приемането на наредбата Божков. По думите му с подобен произвол нищо не пречи цената на билетчето в бъдеще да стане и 5 лева.За да не се краде в ЦГМ е нужна подробна разбивка къде отиват тези 1.60 и как се формира цената на едно пътуване, категоричен е общинарят.Припомняме, Божков и Георгиева не са единствените, които сигнализираха за рисковете от приемането на новата наредба.В хода на пресконференция на 1 март заместник-председателят на СОС от групата на БСП Милка Христова също заяви, че  от 1.60 лв. Тогава социалистката беше категорична, че целта на тази нова наредба е да се осуети възможността съдът да върне старата цена на единичния билет за градския транспорт от 1.00 лев и на картата от 8 лева.Припомняме и самото дело срещу новата цена на билетчето. На 22 февруари 2017 година  за изменение и допълнение на Наредбата за реда и условията за пътуване с обществения градски транспорт на територията на Столична община. Мотивите на съда - липсата на обосновка за новата цена, най-вече икономическа обосновка. СОС и ЦГМ обаче обжалваха това решение, а .Ако и тогава съдът отмени наредбата, следва старата цена на билета от 1 лв. да бъде върната.", "date": "2018.04.05", "title": "СО бетонира цената на билетчето на 1.60 лв."}
{"url": "https://news.bg/world/svoboden-dostap-do-1-5-mlrd-chuvstvitelni-dokumenta-v-internet.html", "text": "1,5 милиарда чувствителни файла са свободно достъпни в интернет, съобщиха изследователи от компанията за киберсигурност Digital Shadows, цитирани от АФП.От компанията поясниха, че инструмент за сканиране е открил в интернет през първите три месеца на 2018 г. планини от лични данни на хора и компании по света.Незащитената информация е в размер на 12 петабайта или 4000 пъти по-голяма от \"Панамските документи\", които разкриха потенциална корупция в десетки държави.\"Има файлове, които са със свободен достъп\" за всеки с минимално техническо познание, каза Рик Холънд, вицепрезидент на Digital Shadows.Той добави пред осведомителната агенция, че екипът му е установил, че достъпната информация улеснява хакерите, държавите и компаниите при кражбата на чувствителна информация.\"\", добави той.Голяма част от документите са разплащателни сметки и данъчни декларации, които респективно са 700 000 и 60 000 файла.Също има слабо защитена медицинска информация и много корпоративни тайни.Изследователите отбелязват, че 36% от файловете са в ЕС. САЩ са с най-голям дял от държавите - 16%, но незащитени файлове има по целия свят, включително в Азия и Близкия изток.", "date": "2018.04.05", "title": "Свободен достъп до 1,5 млрд. чувствителни документа в интернет"}
{"url": "https://news.bg/world/golyam-shans-da-se-razberem-za-nafta-obyavi-kanadskiyat-premier.html", "text": "Премиерът на Канада Джъстин Трюдо заяви, че вероятно ще бъде постигнато споразумение за ревизиране на Северноамериканското споразумение за свободна търговия (НАФТА), информират световни агенции.\"Имаме голям шанс да постигнем споразумение в полза на Канада, САЩ и Мексико\", каза Трюдо.Той изрази надежда, че споразумението може да бъде обявено още през следващата седмица, по време на срещата на американските държави в Перу в средата на април.\"\", отбеляза канадският премиер.Администрацията на президента Доналд Тръмп иска да се постигне принципно споразумение преди президентските избори в Мексико на 1 юли.", "date": "2018.04.05", "title": "Голям шанс да се разберем за НАФТА, обяви канадският премиер"}
{"url": "https://news.bg/regions/svlachishte-zastrashava-domovete-v-rusenskoto-selo-pirgovo.html", "text": "Опасно свлачище се е активирало в близост до домовете на хората от русенско село Пиргово. Пострадали са десетина имота, а свличането на земна маса продължава, съобщи bTV.Част от градината на един от домовете в селото, вече е погълната от разместилата се земна маса. Една от стопанските постройки е без стена, а външната тоалетна се оказва на ръба на пропастта.Съседите им са притеснени, защото в пропадналия двор влиза детето им.Според хората, причината за проблема са подпочвените води. От областната управа са обещали съдействие.За укрепване на свлачището ще се търси финансиране от междуведомствената комисия за възстановяване и подпомагане.", "date": "2018.04.05", "title": "Свлачище застрашава домовете в русенското село Пиргово"}
{"url": "https://news.bg/world/otkriha-ostanki-na-hram-v-zapadnata-pustinya-na-egipet.html", "text": "Археолозите са открили останките на храм в западната пустиня на Египет, датиращ от гръко-римския период. Това съобщиха в сряда от министерството на антиките, информираха световните агенции.Новооткритата част включва каменни стени и главния вход на храма, който води до двор и входове към други камери. Според информацията, извършват се изкопни работи близо до оазиса Сива и границата с Либия.Ръководителят археолог Абдел-Азиз ал-Демири каза, че са намерени статуи, изобразяващи мъж и лъвове, както и керамични фрагменти и монети. Останките датират между ІІ в. пр. Христа и ІІІ в. след Христа.", "date": "2018.04.05", "title": "Откриха останки на храм в западната пустиня на Египет"}
{"url": "https://news.bg/education/roditeli-pitat-i-kzd-za-novite-pravila-za-priem-na-parvoklasnitsi.html", "text": "Членовете на Комисията за защита от дискриминация разгледаха жалба срещу новите правила за прием на първокласници. Решението им дали наредбата на Министерството на образованието е дискриминационна, ще бъде публикувано в началото на месец май, съобщи БНР.Документът въвежда  за прием в 1 клас. В Комисията днес се проведе първото заседание по производството.Според Огнян Соколов, който е баща на дете, на което предстои да бъде в 1-ви клас, министерство на образованието се опитва да възвърне тоталитарни практики. Тогава всичките права, задължения и всичко останало на хората, беше обвързано по някакъв начин с мястото, на което те са родени. \"Ако те са родени на неправилното място, правата им бяха силно ограничени\", обясни Соколов.По-рано през деня стана ясно, че 13 113 родители не пускат децата си на училище и на задължителното предучилищно обучение, според проверка на Апелативната прокуратура. Родителите, които не пускат децата си във формите на задължително обучение са точно 4835. Над 1100 са глобените.", "date": "2018.04.05", "title": "Родители питат и КЗД за новите правила за прием на първокласници"}
{"url": "https://news.bg/bulgaria/sabirame-oferti-ot-7-darzhavi-za-iztrebiteli.html", "text": "Процедурата за купуване на нова техника в армията рестартира. След провала на търга за боен кораб и рестарта на процедурата за самолетите, която беше проверявана от парламента проектите отново ще бъдат внесени след съгласуване за одобрение от правителството до края на месеца, научи bTV от министерство на отбраната.Кръгът от оферти за нов многоцеливи самолет се разширява освен с трите оферти от така наречения шорт лист F16, JAS Gripen и Eurofighter Thypoon с нови възможности.Интерес са проявили от френската държава за доставка на Dassault Rafale, чиито възможности бяха тествани миналата година лично от президента Румен Радев, но и с американския палубен изтребител F18 версии Hornet и Super Hornet, които преди десетилетие бяха предложени на България за първи път.Освен нови самолети ще се търсят и употребявани подобно на португалската оферта с американски логистичен пакет, оферти за Eurofighter Thypoon ще събираме не само от Италия, но и от Германия. Освен Швеция като ненатовска държава ще търсим изтребители и от Израел, съобщи пред бТВ ресорният заместник-министърът на отбраната Анатолий Величков.Той посочи, че очакванията са Съединените щати да представят оферта за F16 и F18 версии Hornet и Super Hornet, очакваме не само една оферта за Eurofighter Thypoon не само от Италия, но и от Германия , Франция с Dassault Rafale, ще бъдат поканени и ненатовски държави това са държавата Израел и Швеция. Португалия ще остане като участник с логистичен пакет от САЩ.Променят се изискванията и за бойната машина на пехотата. От 238 в началото на 198 и в после беше намалена на 150. 90 бойни машини и 60 спомагателни - за електронно противодействие разузнавателни инженерни и т.н. Доставката е 6 години и плащането за 12 години, защото финансовата рамка не може да се разшири и се съобразява и с парите за многоцелевите самолети така, че двата проекта да вървят успоредно. Цената е 1,220 млрд. лева.Анатолий Величков посочи, че офертата е заложено изискването - при харчене на парите на българския данъкоплатец да се създават стимули за българската икономика. Там разчитаме на индустриален трансфер - български компании да се включат в доставката и сглобяването на машините, припомни заместник-министърът на отбраната.", "date": "2018.04.05", "title": "Събираме оферти от 7 държави за изтребители"}
{"url": "https://news.bg/world/sreshtu-eur75000-puchdemon-izleze-pod-garantsiya.html", "text": "Срещу €75000 бившият премиер на Каталуния Карлес Пучдемон излезе на свобода под гаранция, съобщи Ройтерс. Агенцията отбелязва, че решението за евентуално екстрадиране в Испания на Пучдемон ще бъде взето през следващите два месеца.Съдът в северния германски град Ноймюнстер реши, че Пучдемон може да бъде екстрадиран на основание обвинението за разхищение на публични средства, но не и по обвинението за бунт.Пучдемон няма право да напуска Германия без разрешението на германската прокуратура, уточняват местните издания.Освен това каталунският лидер трябва да има германски адрес и поне веднъж седмично да се явява в полицията на град Ноймюнстер.Пучдемон е преследван от властите в Мадрид заради това че организира референдума за независимост от Испания миналата есен.В затвора Пучдемон беше посетен от съпругата си Марсела Топор.Лидерът на каталунските сепаратисти е в изгнание от няколко месеца. На 25 март германската полиция го задържа в изпълнение на европейска заповед за арест. Това доведе до демонстрации пред германското консулство и размирици в Барселона.Междувременно Пучдемон обжалва пред Върховния съд на Испания повдигнати срещу него обвинения в бунт, противодържавна дейност и злоупотреба с държавни средства. В апела си, който е от 85 страници, цитиран от испански медии, Пучдемон отхвърля обвиненията и твърди, че не е имало насилие на референдума на 1 октомври 2017 г., което е причина да бъде обвинен в бунт.Той може да получи до 30 г. затвор, ако бъде осъден от испанския съд за подклаждане на бунт.", "date": "2018.04.05", "title": "Срещу €75000 Пучдемон излезе под гаранция"}
{"url": "https://news.bg/world/sauditska-arabiya-uhazhva-amerikanski-it-giganti.html", "text": "Принцът - наследник в Саудитска Арабия Мохамед бин Салман ал - Сауд се е срещнал с представители на водещи високотехнологични компании и шоу бизнеса в САЩ. С тях той е обсъдил възможностите за изграждането на центрове за данни и развлекателни предприятия в Саудитска Арабия. Това съобщи в. \"Уолстрийт джърнъл\"Става въпрос за промяна на структурата на икономическите отношения между Съединените щати и Саудитска Арабия, в които преобладава доставката на нефт и оръжие. Риад сега планира да насочи вниманието си към туризма, културния обмен и развлечения.\"В миналото се съсредоточавахме само върху петрола, газа и търговията\" в такива отрасли като отбранителната промишленост, посочи високопоставният служител на Саудитска Арабия Ахмед ал-Хатиб. \"Сега обаче разширяваме отношенията си и започваме да обсъждаме социалните промени - култура, развлечения и туризъм\", добави той.Миналата сряда Саудитска Арабия подписа споразумение с американската фирма AMC за откриването на 50-100 обществени кина в страната до 2030 г. Кина ще бъдат отворени в 25 града на царството.Според Министерството на културата на Саудитска Арабия плановете включват отваряне до 2030 г. на общо 350 кина в страната. Това решение стана част от програмата за реформи Визия-2030, наложена от коронования принц Мохамед бин Салман. Въпреки това, министерството на културата на Саудитска каза, че филмите, които ще бъдат показани в кината на страната трябва да отговарят на \"шериата и моралните ценности\".", "date": "2018.04.05", "title": "Саудитска Арабия ухажва американски IT гиганти"}
{"url": "https://news.bg/world/zhan-mari-lyo-pen-se-prisaedini-kam-neofashistka-partiya.html", "text": "Жан-Мари льо Пен, съоснователят на френския Национален фронт, който беше изгонен от партията от собствената си дъщеря, потвърди, че се е присъединил към малко известна европейска крайнодясна партия, информира АФП.Льо Пен се е присъединил към европейската неофашистка партия Алианс за мир и свобода - група от европейски крайнодесни партии.\"\", се казва в съобщение на партията, в което Льо Пен е наречен \"въплъщение\" на \"идеологическата последователност и съпротива\".\"\", допълва партията.", "date": "2018.04.05", "title": "Жан-Мари Льо Пен се присъедини към неофашистка партия"}
{"url": "https://news.bg/crime/katadzhiite-na-izhodite-na-sofiya-debnat-za-dvamata-begaltsi.html", "text": "Столичната полиция е в пълна мобилизация за залавянето на.На всички изходи на столицата са разположени служители на \"Пътна полиция\", които ще проверяват пътуващите софиянци за съмнителни лица.\"На всички изходи на столицата имаме наши полицейски патрулни автомобили, които първо ще регулират движението, тъй като трафикът ще е доста сериозен след 14 часа в днешния ден и същевременно ще проверяват и за съмнителни лица, напускащи столицата. Колегите са наясно, имат информация за избягалите, имат снимков материал и при един кратък преглед на автомобила и могат да забележат дали има съмнителни лица, или не\", заяви началникът на \"Пътна полиция\" комисар Тенчо Тенев на в Столична община, посветен на опазването на сигурността и обществения ред в столицата.Засилените мерки за залавянето на бегълците няма да забавят допълнително и без това натоварения трафик в последния работен ден преди празниците, уверяват от \"Пътна полиция\".Темата коментира и директорът на СДВР старши комисар Ивайло Иванов. По думите му няма опасност бегълците да са напуснали страната, но и това да е така, двамата са обявени за международно издирване. Срещу тях е издадена европейска заповед за арест (ЕЗА). Двамата се издирват и от Интерпол. \"Всички наши съседи тука на континента са членове и те изпълняват тези заповеди, така че уведомени са всички партньорски служби. Така че даже и да предположим, че съществува такава вероятност - да са напуснали, те не са в безопасност\", заяви още Иванов.Полицаите в София извършват проверки и разпити денонощно за установяването на местоположението на бегълците, съобщи БНТ.Междувременно стана ясно, че в МВР са подадени над . Вътрешният министър Валентин Радев заяви, че за едва 30 от сигналите е вероятно да са достоверни. Въпреки това всички сигнали се проверяват. Стана ясно и че по-рано днес . Той беше задържан по подозрения, че е помогнал на  да избяга и беше разпитван в продължение на 15 часа в ареста.", "date": "2018.04.05", "title": "Катаджиите на изходите на София дебнат за двамата бегълци"}
{"url": "https://news.bg/world/eksshefat-na-katalunskata-politsiya-obvinen-za-chlenuvane-v-prestapna-organizatsiya.html", "text": "Бившият шеф на полицията в Каталуния, който беше похвален за действията си след терористичните атаки в Барселона през август 2017 г., е обвинен, че членува в престъпна организация за ролята си в събитията, довели до едностранното обявяване на Каталуния за независима държава два месеца по-късно, пише \"Гардиън\".Хосеп Луис Траперо е от \"сложна и разнородна престъпна организация\", водена от бившия каталунски лидер Карлес Пучдемон, обяви испанският съдия Кармен Ламела.В обвинителния акт пише още, че Траперо е обвинен в нарушаване на обществения ред, свързано с декларацията за независимост през октомври.Ламела пояснява, че регионалните полицейски сили Mossos d'Esquadra са \"\".Преди по-малко от година Траперо и колегите му бяха приветствани като герои след терористичните атаки в Барселона и Камбрилс. Часове след атаките регионалната полиция застреля и задържа всички, които са замесени в нападението. 14 души бяха убити, а повече от 130 пострадаха.Обвиненията срещу Траперо са във връзка със събитията през септември и октомври 2017 г. През септември регионалната полиция не се намеси, когато голяма тълпа от хора блокира за часове членове на испанската гражданска гвардия в правителствена сграда в Каталуния. По време на инцидента няколко автомобила на гвардията бяха потрошени.На 1 октомври Mossos трябваше да затвори секции на референдума. Полицията не се намеси, тъй като изпълнявала заповеди на местното правителство. Гражданската гвардия и националната полиция се опитаха да спрат референдума със сила.Траперо беше отстранен от поста през октомври, след като испанското правителство наложи пряк контрол. Днес повдигнаха обвинения и на други двама служители от регионалната полиция и един служител на местното вътрешно министерство.", "date": "2018.04.05", "title": "Ексшефът на каталунската полиция обвинен за членуване в престъпна организация"}
{"url": "https://news.bg/crime/strelbata-na-izbyagalite-osadeni-bila-po-sotsialen-rabotnik.html", "text": "Социален работник е застанал на пътя на бягащите затворници Владимир Пелов и Радослав Колев. Освен чистачката, която се опитала да преследва избягалите затворници от Софийския затвор, това е вторият човек, опитал се да ги спре, информира Нова телевизия.Припомняме, осъдените бегълци Владимир Пелов и Радослав Колев продължават да са в неизвестност. От сряда те са обявени за международно издирване. Под засилена охрана са границите, входовете и изходите на магистралите. Беше задържан, но вече е пуснат синът на единия от бегълците. Заради случая депутатите извикаха в парламента министъра на правосъдието Цецка Цачева и на вътрешните работи Валентин Радев. Стана ясно, че още преди година в МВР са имали данни, че затворниците са подготвяли бягство. По настояване на премиера Бойко Борисов оставки подадоха временно преназначения на длъжността главен директор на Главна дирекция \"Изпълнение на наказанията\" Свилен Цветанов и началника на затвора в София Петър Кръстев.Кръстев се изправил на пътя на рецидивистите пред входа на затвора. Гонил ги и по улицата, за да ги спре. Социалният работник в затвора обясни, че носели граната със себе си. \"Прикрих се зад дърво, за да запазя живота си. Не знаех дали беглецът може да има и граната и да я хвърли по мен и да ме порази\", разказа социалният работник Красимир Кръстев.\"Стрелбата беше срещу мен, но това едва ли има значение. Всичко приключи. Жив и здрав съм. Продължавам да служа\", разказва социалният работник. Кръстев признава, че изпитвал страх по време на действията си срещу побегналите затворници. Мъжът е със 17-годишен стаж в затворите.По-рано пред журналисти вътрешният министър Валентин Радев обясни, че колата на бегълците била с крадени номера. След сигнала за готвеното бягство на Владимир Пелов от миналата година, били взети адекватни мерки, коментира министърът на вътрешните работи. Защо режимът на Пелов е променен знаели от правосъдното министерство, стана ясно от думите му.\"Има скенери. Има всичко, как е внесено, чувам и от професионалистите реплики, че това не може да стане без участието на надзиратели\", обясни вътрешният министър Валентин Радев.След бягството килиите на затворниците са проверени, а затворниците били разпитани. В затвора от години можели да се снабдят с всичко без проблем от години, коментират и бивши служители на МВР.Междувременно стана ясно, че надзирателите планират да подновят протестите си с искане за реална реформа в техния бранш.", "date": "2018.04.05", "title": "Стрелбата на избягалите осъдени била по социален работник"}
{"url": "https://news.bg/crime/kzd-proveryava-prokurora-po-deloto-za-13-te-imami.html", "text": "Комисията за защита от дискриминация образува производство срещу наблюдаващия прокурор по делото срещу 13-те имами Недялка Попова, съобщиха от Комисията за защита от дискриминация (КЗД). Сигналът е на журналиста Лора Филева.Сигналът е заради а, в което тя бе цитирана да казва, че \"когато мюсюлманите станат 30% от населението у нас, \"държавата ще е застрашена\". Главният прокурор Сотир Цацаров определи това изказване за недопустимо и съобщи, че инспекторатът към прокуратурата ще разгледа случая.От Мюфтийството излязоха с писмо, в което искат прокуратурата да се сезира за интервюто.Прокурор Недялка Попова уточни пред общественото радио, че никога не е коментирала мюсюлманската общност в България, а само и единствено подсъдими имами от Пазарджик, Смолян и Благоевград.", "date": "2018.04.05", "title": "КЗД проверява прокурора по делото за 13-те имами"}
{"url": "https://news.bg/curious/gigantski-sennik-v-nebeto-mozhe-da-reshi-globalnoto-zatoplyane.html", "text": "Звучи като научна фантастика: създаването, използвайки балони и изтребители, на изкуствен сенник в атмосферата, за да предпазва най-уязвимите страни в южната част на планетата от най-тежките последици от глобалното затопляне, пише \"Гардиън\".Ала на фона на засилващия се интерес към \"соларното геоинженерство\" - не само в западните университети - група учени от развиващите се страни излязоха със силен призив да имат по-тежка дума в посоката на изследването на климатичните промени, изтъквайки, че техните страни са тези, които са в най-голяма опасност.Учените отдавна знаят, че предизвикани от човека събития като замърсяването на атмосферата, димът от горските пожари и вулканичните изригвания могат да създадат охлаждащ ефект.Това е накарало учени от Харвардския университет да предложат свой собствен експеримент, който те наричат \"контролиран в стратосферата пертурбационен ефект\", или накратко SCoPEx. Той включва използването на балон за тестване на спорната задача, а именно, че аерозоли, пуснати на височина от 20 километра в атмосферата на Земята, могат да променят отразяващите свойства на облачната покривка.Сега десетки учени от страни като Бангладеш, Бразилия, Китай, Етиопия, Индия, Ямайка и Тайланд са се присъединили към дебата, като твърдят в сп. Nature, че бедните страни трябва поемат водеща роля в тази област, тъй като имат най-много да печелят или губят от технологията.Охлаждащият ефект отдавна е известен в явления като \"корабни писти\" - тесни изкуствени облаци от замърсяване, създадени от емисии от кораби, които съдържат повече и по-малки капки вода от типичните облаци, което ги прави по-ярки и отразяващи слънчевата светлина.\"Соларното геоинженерство - инжектирането на аерозолни частици в стратосферата, за да отразяват малко навлизането на слънчева светлина - се обсъжда като начин за охлаждане на планетата\", пишат учените.Уточнява се обаче, че академичните среди не заемат страна дали геоинженерството ще работи. И не всеки е убеден в перспективата на технологията.В изтекъл проектодоклад за глобалното затопляне, който трябва да бъде публикуван през октомври, панела към ООН от климатични есперти изразява скептицизъм относно соларното геоинженерство, предполагайки, че то може да бъде \"икономически, социално и институционално неосъществимо\".", "date": "2018.04.05", "title": "Гигантски сенник в небето може да реши глобалното затопляне"}
{"url": "https://news.bg/world/v-ispaniya-zadarzhaha-razoblichitelya-ot-suisliyks.html", "text": "Испанската полиция арестува разобличител, който е осъден в Швейцария, тъй като е предал на данъчните власти тайна информация на клиенти на банка HSBC, информира БиБиСи.През 2015 г. швейцарски съд осъди французина Ерве Фалсиани, известен като разобличителя от \"Суислийкс\" за практиките на клиенти на банката за укриване на доходи, на 5 г. затвор за индустриален шпионаж. Той избяга във Франция от Женева през 2009 г.Фалсиани работеше за IT отдела на швейцарския клон на банката.Той заяви, че е искал да изобличи масовото укриване на данъци.През ноември 2017 г. банката се съгласи да плати 300 милиона евро на френските власти в съдебен спор след дългогодишно разследване на укриване на данъци от френски клиенти на HSBC в Швейцария.Източници от испанската полиция съобщиха, че на 19 март са получили от Швейцария международна заповед за арест. Швейцарските власти твърдят, че Фалсиани е откраднал и се е опитал да продаде конфиденциална информация, което е в нарушение на швейцарските закони за банковата тайна.Според разпространяваната информация Фалсиани е арестуван преди да изнесе реч в университет в Мадрид.По-късно съдебен източник заяви, цитиран от АФП, че испански съдия е освободил Фалсиани под гаранция.Международният консорциум на разследващите журналисти, воден от френския вестник \"Монд\", публикува предоставените от Фалсиани \"Суислийкс\", които разкриват сметките на повече от 100 000 богаташи и компании.Фалсиани беше арестуван в Барселона през 2012 г., но на следващата година съдът отхвърли молбата за екстрадирането му. Съдът се аргументира, че обвиненията не се разглеждат като престъпление в Испания.", "date": "2018.04.05", "title": "В Испания задържаха разобличителя от \"Суислийкс\""}
{"url": "https://news.bg/int-politics/muamar-kadafi-finansiral-timoshenko-prez-2010.html", "text": "Следователи в Украйна разследват вероятност Муамар Кадафи да е дарил няколко милиона евро за президентската кампания на Юлия Тимошенко през 2010 г., твърди украинският депутат Володимир Ариев, цитиран от \"Ройтерс\".Тимошенко отрича твърденията, но информация за незаконно финансиране на кампанията могат да навредят на украинския опозиционен лидер, която понастоящем води пред президента Петро Порошенко в социологически проучвания на общественото мнение преди президентският вот следващата година.Ариев, който е член на управляващата партия на Порошенко коментира, че той и други народни представители официално са поискали от Националното бюро за борба с корупцията (NABU) да обсъдят обвиненията, публикувани от \"Ашарк ал-Аусат\" през февруари.Според \"Ашарк ал-Аусат\" представител на Кадафи е летял с частен самолет до Киев, за да достави куфарче с 4 милиона евро и да помогне за финансирането на Тимошенко през 2010 г.\"Веднага след като тази информация се появи във вестника, трима депутати изпратиха искане до NABU с молба да потвърдят тази информация\", обяснява Ариев пред \"Ройтерс\".Според украинското законодателство, държавните органи трябва да разследват всякакви претенции, ако това се изисква от депутати. Не е образувано наказателно дело.\"Това е глупост. Информацията е невярна\", коментира твърденията от партията на Тимошенко. Случаят заплашва да забърка Тимошенко в по-широк скандал, свързан с предполагаемото финансиране на чуждестранни избори от Кадафи.Франция разследва дали бившият президент Никола Саркози е получил от Либия 5 млн. евро за финансиране на предизборната си кампания през 2007 г.Тимошенко загуби президентската надпревара през 2014 г., но последна анкета на \"Рейтинг\" я поставя пред Порошенко с 18,7% подкрепа срещу 15,6% за сегашния президент. Следващите президентски избори са насрочени за март 2019 г.Докато Тимошенко е премиер през 2007-2010 г., Киев и Триполи сключиха редица търговски сделки, включващи и план, Либия да отглежда пшеница в Украйна.Кадафи посети Киев по време на обиколка на бивши съветски републики през 2008 г., три години преди да бъде убит от бунтовници. ", "date": "2018.04.05", "title": "Муамар Кадафи финансирал Тимошенко през 2010"}
{"url": "https://news.bg/health/raboti-se-za-nova-sistema-za-speshni-povikvaniya.html", "text": "Започнала е работа по изработване на концепция за изграждане на нова система за приемане на спешни повиквания и управление на ресурсите към службите за спешно реагиране. Работата е започнала със заповед на министрите на здравеопазването и вътрешните работи, стана ясно от думите на здравния министър Кирил Ананиев по време на петъчния парламентарен контрол.Новата система ще е базирана на единна реформа.Нуждата от нея се базира на изводите от отчетени грешки в комуникацията между лекарите и координационните центрове, като през 2015 година е възстановено обаждането за спешна медицинска помощ и през телефон 150. Именно поради отчетените проблеми в системата на 112 е взето решение за изграждане на нова система за повивания, стана ясно още от думите му.Целта, по думите на Ананиев, е подобряване на услугата Единен европейски номер 112 на територията на страната. За създаването на Концепцията работната група ще обсъди всички възможни варианти, които ще доведат до подобряване на дейността по приемане и предаване на обажданията за спешни повиквания, допълни Ананиев.", "date": "2018.04.05", "title": "Работи се за нова система за спешни повиквания"}
{"url": "https://news.bg/curious/chetat-korana-na-kravite-v-malayziya.html", "text": "На кравите в консервативен щат в Малайзия може да започне да им се четат пасажи от Корана с надеждата, че това ще им помогне да се отпуснат и да се подобри качеството на месото им. Това обяви високопоставено официално лице, цитирано от \"Франс прес\".Че Абдула Мат Науи, който е член на изпълнителния съвет на щата Келантан, е предложил идеята с надеждата, че ще бъде приета от земеделските стопани в затънтения щат.Влиятелната в Малайзия Ислямска партия, която има мнозинство в щатския парламент в Келантан, който се намира в северната част на предимно мюсюлманската страна, преди е предизвиквала полемика заради насърчаването на строги ислямски закони.\"Ние смятаме, че (четенето на Корана) успокоява съзнанието на хората, така че той може да успокои съзнанието и на животните и да доведе до производството на по-добро месо\", изтъква Че Абдула, който ръководи земеделския сектор в местната власт.\"Ние смятаме, че качеството на говеждото месо ще се подобри, ако животното е спокойно или в спокойна ситуация\", допълни той.Абдула добави, че няма график за плана и това не е нещо, което правителството ще въведе едностранно. Той се надява, че местните фермери ще се ангажират с изпълнението му.Ислямска партия оказва натиск за въвеждането на строгия ислямски наказателен кодекс, известен като худуд, в Келантан, който включва наказания като ампутации на крайници за кражба и убиване с камъни за прелюбодеяние.През 2015 г. местният законодател орган е приел закон, който налага худуд, но той не е влязъл в сила, тъй като федералната конституция го забранява.Повече от 60 процента от хората в мултиетническата 32-милионна Малайзия са мюсюлмани, но традиционно толерантният клон на исляма беше ерозиран през последните години, тъй като консервативните нагласи набират сила.", "date": "2018.04.05", "title": "Четат Корана на кравите в Малайзия   "}
{"url": "https://news.bg/politics/ekaterina-zaharieva-17-e-rastat-v-stokoobmena-s-moldova.html", "text": "Обсъдихме как да стимулираме инвестициите на бизнеса на Молдова и на България. \"Имаме ръст в стокообмена от 17%, положителни данни се наблюдават в областта на туризма, но все още има потенциал, който трябва да оползотворим\". Това заяви външният министър Екатерина Захариева на съвместна пресконференция след срещата си с вицепремиера по въпросите на европейската интеграция на Република Молдова Юрие Лянка в София, съобщиха от МВнРЗахариева и Лянка обсъдиха конкретни идеи за стимулирането на двустранното икономическо сътрудничество и потенциала за развитие на партньорството в областта на селското стопанство, включително на местно и регионално ниво.Министър Захариева благодари на молдовското правителство за подкрепата за откриването на българско генерално консулство в Тараклия и за безпрецедентно кратките срокове, в които това стана възможно.\"Нашите амбиции са това да не бъде просто консулство, а да бъде център, който да подпомага и инвестициите и връзките между хората, така че наистина този регион да стане привлекателен и да подпомагаме с всичко, което е възможно нашата общност там\", допълни тя.Захариева и Лянка обсъдиха конкретни идеи за проекти, насочени към повишаване нивото на образованието на българската общност в Молдова. Сред тях са развиването на българския университет в Тараклия като регионален образователен център, обмен на преподаватели от висши училища и студенти.Юрие Лянка подчерта, че в интерес на двете страни е българската общност да бъде още по-добре интегрирана и образована. Той отбеляза, че за да се случи това е важно да се работи за нейната свързаност.\"Трябва да осигурим качествено образование за нашите сънародници в Молдова. Договорихме се средствата, които България дава по програмата \"Помощ за развитие\" да бъдат насочени освен към инфраструктурно обезпечаване и за повишаване на качеството на образованието на всички нива\", подчерта министър Захариева.Подкрепата ни за европейската перспектива на Молдова е последователна и категорична, заяви Захариева. \"България беше сред първите държави членки, които ратифицираха Споразумението за асоцииране на страната ви с Европейския съюз. На гражданите в Молдова трябва да се покажат добрите примери и ползите от членството в Съюза. Трябва да им дадем ясни послания\", каза Захариева.Българският първи дипломат поздрави Молдова за напредъка й за евроинтеграцията. Тя заяви, че едно от най- хубавите неща, които са се случили на България, е приемането ни в Европейския съюз. Захариева даде пример със значително подобрените икономически показатели на страната ни.\"Изключително важно е ние - ЕС, - да отправим позитивни и окуражителни сигнали към тези страни, които са избрали категорично пътя си към европейската интеграция\", заяви ЕкатеринаТя отбеляза, че европейската перспектива на страните от Източното партньорство е част от приоритетите на Българското председателство на Съвета на ЕС, заедно с региона на Западните Балкани.\"България е много важен партньор за нас. Поздравявам ви за лидерството, което проявявате като председател на Съвета на ЕС\", изтъкна вицепремиерът Юрие Лянка и благодари на страната ни за подкрепата към Молдова.", "date": "2018.04.05", "title": "Екатерина Захариева: 17% е ръстът в стокообмена с Молдова "}
{"url": "https://news.bg/health/10-metadonovi-programi-obsluzhvat-1350-patsienti.html", "text": "В София функционират 10 метадонови програми, всички те са в центъра на града, а пациентите на метадон са 1350. Това заяви заместник-министърът на здравеопазването Светлана Йорданова в интервю за News.bg.Йорданова бе категорична, че в София и 10-те програми са в центъра и няма как пациентите да бъдат преместени в индустриална зона или в покрайнините на града, тъй като това е едно от условията на програмата, те да имат достъп и да получават лекарството си всеки ден.Според Йорданова от съществуващите десет програми само една се ползва с негативното отношение на гражданите - визира въпросната сграда на ул. \"Пиротска\" 117. Зам.-кметът посочи, че във връзка с изпратено писмо на Министерство на здравеопазването до всички структури, които разполагат със собствен сграден фонд в министерството е постъпил отговор от страна на Центъра по вирусология, в който се посочва, че поради особения статут на лабораториите, в които се извършват изследвания с особено ниво на сигурност - \"нищо друго на тази територия не може да функционира\".Въпреки това на въпрос дали да разбираме, че Центъра по вирусология си остава Център по вирусология, заместник-министърът на здравеопазването отговори: \"Нямаме окончателно решение. Никога не сме имали решение по отношение на преместването на Метадоновата програма, където и да е. При положение, че получаваме писмо на 2-ри февруари от Столична община, в което сме уведомени, че от 25-ти септември ще изтече договорът за ползване на сградата на ул. \"Пиротска\" и той няма да бъде удължен, окончателно, ние сме задължени и това е наше основно задължение по закон, да осигурим място, където нашите пациенти да получават лечение\".срещу намерението на Министерство на здравеопазването да премести Центъра по наркомании в Центъра по вирусология. Документът събра над 2000 подписа и бе изпратен до здравното ведомство.  в близост до единствената детска площадка в района.В края на март News.bg получи уверение от столичния кмет  Столичният кмет заяви, че поддържа връзка с районните кметове, но към момента от общината не могат да предложат друг терен и затова всичко е изцяло в ръцете на Министерство на здравеопазването На 3 април пък след протеста Моника Чеуз от дирекция \"Здравеопазване\" в Столична община заяви, че няма да местят центъра по наркомании в столичния квартал \"Банишора\"За търсенето и избора на ново място на Центъра по наркомании в София можете да прочетете в .", "date": "2018.04.05", "title": "10 метадонови програми обслужват 1350 пациенти"}
{"url": "https://news.bg/crime/ekstradirame-marokanetsa-izdirvan-za-terorizam-v-maroko.html", "text": "35-годишният марокански гражданин Науфал Захри, който беше задържан да влиза нелегално през границата ни с Турция на 12 февруари и който се издирва за тероризъм и връзки с \"Ислямска държава\" В Мароко, ще бъде екстрадиран обратно в Мароко. Това реши Окръжният съд в Хасково, предаде БНР.На съдебното заседание Захри призна, че е работил за \"Ислямска държава\". Той работел за терористичната организация срещу заплащане. Парите му трябвали, за да издръжка семейството си. \"Нямах друг изход, нямаше откъде да изкарам пари, за да храня семейството си\", заяви Захри пред съда.Издирваният терорист призна още, че се страхува да бъде съден в държавата си. Въпреки това той се съгласи да бъде екстрадиран в Кралство Мароко, където го издирват за терористична дейност. В страната вече са дали гаранции, че срещу Захри ще се води справедлив процес.\"Производството приключва и решението е окончателно и ще бъде предаден на мароканските власти в най кратки срокове. Мисля, че този изход от делото отговаря на интересите на всички страни\", коментира прокурорът Николай Кукушев.Припомняме, 35-годишният гражданин на Мароко Науфал Захри беше задържан у нас за  на 12 февруари тази година. Той се издирва в Мароко за връзки с терористичната организация \"Ислямска държава\". Министърът на вътрешните работи Валентин Радев също заяви, че мароканецът е бил доверено лице на ДАЕШ.Веднага след задържането на мъжа, , за да не се укрие.Ден по-късно, на 13 февруари, беше взето решението мароканецът да остане в ареста за срок до 90 дни. Говорителят на главния прокурор Румяна Арнаудова заяви, че за този срок ще бъде уредена екстрадицията на лицето. Стана ясно и че Захри набирал доброволци за \"Ислямска държава\".На 30 март .", "date": "2018.04.05", "title": "Екстрадираме мароканеца, издирван за тероризъм в Мароко"}
{"url": "https://news.bg/world/kitay-se-zakani-da-specheli-targovskata-voyna-sas-sasht.html", "text": "В статия китайският вестник People's Daily пише за възможностите на Пекин да спечели вероятна търговска война със САЩ, информира ДПА.През последните дни САЩ и Китай си наложиха мита върху стотици стоки.\"\", пише изданието и допълва: \"\".Подчертава се, че САЩ повече не могат да \"тормозят\" Китай, тъй като съревнованието е между \"два глобални гиганта\", но китайската икономика е в благоприятна позиция.Вестникът е трибуна на Комунистическата партия.Коментарът е публикуван ден след решението на Китай да наложи мита върху американски стоки за 50 милиарда долара. Преди това САЩ наложиха мита върху китайски стоки за същата сума.Отделно Пекин поиска от Световната търговска организация да прегледа списъка на САЩ със стоките.\"Това може да завърши с лош край\", каза европейски дипломат.", "date": "2018.04.05", "title": "Китай се закани да спечели търговската война със САЩ"}
{"url": "https://news.bg/int-politics/yuliya-skripal-e-kazala-che-vsichki-se-podobryavat.html", "text": "Роднина на отровения бивш двоен агент Сергей Скрипал твърди, че е разговаряла по телефона с дъщеря му Юлия, което е първият й контакт с външния свят, откакто е в кома след атака от 4 март, съобщава \"Гардиън\".\"Тя каза, че всичко е наред и тя се оправя. Това е всичко, което ще кажа\", обяснява Виктория Скрипал пред \"Гардиън\" от Москва. Тя допълва, че копие на телефонния им разговор скоро ще бъде предоставен от руските медии, дори на английски.Юлия Скрипал е казала пред роднините си, че \"всичко е наред, всичко е под контрол и всички се подобряват\", съобщава \"Ройтерс\". На въпроса за състоянието на баща й, тя коментира, че \"всичко е наред, почива и спи\".Виктория Скрипал, която е дъщеря на покойния брат на Сергей допълва, че планира да пристигне в Лондон през следващите дни, за да се опита да върне Юлия обратно в Русия.В сряда вечерта Виктория Скрипал съобщава, че е кандидатствала за британска виза и е координирала пътуването си с руското посолство в Лондон. Тя коментира, че очаква Александър Яковенко, руският посланик, да се срещне с нея и е помогнал да кандидатства за паспорт.\"В момента имам само една цел: да летя там и да върна Юлия, поне Юлия. Гражданството на Сергей Скрипал прави ситуацията му \"по-сложна\", коментира тя пред \"Русия-1\", цитирана от \"Гардиън\".Виктория Скрипал е участвала в няколко руски телевизионни предавания, включително с Андрей Луговой и Дмитрий Ковтун и двамата обвинени в отравянето от 2006 г. на бившия шпионин Александър Литвиненко в Лондон.Лондонската полиция разпространи изявление, от името на 33-годишната Юлия Скрипал: ", "date": "2018.04.05", "title": "Юлия Скрипал е казала, че всички се подобряват"}
{"url": "https://news.bg/politics/edinen-registratsionen-rezhim-na-avtoservizite-predlaga-moskovski.html", "text": "Уеднаквяване на контрола и създаване на единен регистрационен режим на всички автосервизи са идеите, около които се обединиха транспортният министър Ивайло Московски и представители на Асоциацията на автосервизите, съобщиха от Министерството на транспорта.\"Ще предложим сервизите да издават документ за гаранция за извършените ремонти, освен това трябва да бъде ясно какъв е произходът на частите, които се влагат\", заяви министър Московски.По думите му, базата данни ще дава възможност за създаването на история на техническата поддръжка на автомобилите. Така ще е ясно във времето за дадено превозно средство какви ремонти са извършени, кога и от кои сервизи.Очакванията са, че еднаквите правила и контрол, ще повишат безопасността на пътя и ще защитят правата на собствениците на автомобили. Към момента няма регулация за извършването на автосервизна дейност в България. Предвижда се въвеждане на минимални изисквания за квалификацията на персонала и за дейностите, каза по време на разговора министър Московски.Въвеждането на правила за работа на автосервизите ще доведе до изсветляване на сектора и ще намали нелоялната конкуренция, бе посочено по време на срещата. \"Целта е не да се затварят сервизи, а всички да излязат на светло и да работят при еднакви правила и контрол\", каза още министър Московски.Първата седмица след като законопроектът бъде пуснат за публично обсъждане, ще се проведе национална кръгла маса с представители от всички градове и всички заинтересовани по темата, за да бъдат намерени най-точните решения по законопроекта.", "date": "2018.04.05", "title": "Единен регистрационен режим на автосервизите предлага Московски"}
{"url": "https://news.bg/world/srabskite-gkpp-ta-kam-ungariya-i-harvatiya-sa-zadrasteni-s-tirove.html", "text": "Във връзка с наближаващите празници Автомобилният съюз на Сърбия (AMSS) алармира българските граждани да организират добре пътуванията си към и през страната.Автомобилният съюз на Сърбия информира, че има засилен автомобилен трафик по граничните пунктове между Сърбия и Унгария и Сърбия и Хърватия. На места се образуват колони и от чакащи тежкотоварни МПС.Актуалните данни за забавяне при преминаване на тежкотоварни МПС на сръбските ГКПП са:- ГКПП \"Батровци\" - около десет часа- ГКПП \"Хоргош\" - около седем часа- ГКПП \"Келебия\" и ГКПП \"Шид\" - около пет часа- ГКПП \"Богоево\" - около четири часаКъм момента няма данни за затруднено преминаване на лекотоварните МПС на посочените ГКПП-та.Във връзка с тази информация Министерството на външните работи препоръчва българските граждани да се информират предварително за актуалното състояние на пътищата и трафика по границите, преди да предприемат пътуване в региона. Това може да стане на интернет страницата на Автомобилния съюз на Сърбия.", "date": "2018.04.05", "title": "Сръбските ГКПП-та към Унгария и Хърватия са задръстени с тирове"}
{"url": "https://news.bg/interviews/vavezhdaneto-na-evroto-v-balgariya-mozhe-da-razbie-es.html", "text": "Флоран Пармантие е доктор на политическите науки, преподавател в Парижкия институт за политически изследвания и научен сътрудник към Центъра за геополитика на Висшата търговска школа на Франция (HEC). Автор е на книгата \"Пътищата на правовата държава: тесният път между Европа и Русия\". В интервю за френския информационен сайт Atlantico.fr той излага идеята, че евентуалното присъединяване на България към Еврозоната би застрашило целостта на Европейския съюз в контекста на собственото му отношение към върховенството на закона и обективните критерии за членство.Atlantico.fr: Макар да изглежда, че отговаря на критериите за членство и е решена да подаде официална молба за присъединяване към Европейската валутна система /ЕВС/, което й отваря вратите за пълна интеграция, България може да се изправи срещу съпротивата на европейците. В какво би могъл да превърне един такъв въпрос отношението на Европа към върховенството на закона и към \"обективните критерии\", които го характеризират през последните десетилетия?Флоран Пармантие: Преди да анализираме настоящата ситуация, трябва да се спрем на положението в България в края на комунистическия режим. Тогава София е по-известна с шпионите си и авторитарното управление на своите мюсюлмани, отколкото с представянето си в областта на правата на човека. Последвалият процес на трансформация - така нареченият преход - се разви по-сложно отколкото в други водещи държави от Вишеградската група, в т.ч. Полша, Унгария, Чешката република и Словакия.Въпросите за корупцията и организираната престъпност остават много актуални в тази страна. Тя е последна по показателя \"Усещане за корупция\" в световната класация на \"Трансперънси интернешънъл\" сред държавите от Европейския съюз и на 71-во място от 180 държави в света, след Беларус, Сенегал и Ямайка.Зад присъединяването на България към Европейския съюз са налице силни баланси: като контрапункт на Мителевропа, възстановена от германците с разширяването, Франция избута напред кандидатурите на Румъния и България, първите две посткомунистически държави, влезли във Франкофонията преди Молдова. И оставиха впечатлението, че в по-малка степен се интересуват от покриването на критериите за членство. Английският академик Том Галахър предлага тази интерпретация по случая на Румъния в книгата \"Румъния и Европейския съюз. Как по-слабият подчини по-силния\", където румънските елити са успели да заобиколят европейските задължения, като симулират приемането на определени правила и усвояват ресурси. Този песимистичен анализ може да бъде съотнесен и към България.Колебанието на европейците произтича именно оттам: Румъния и България не успяха да постигнат същото ниво като останалите кандидати, а трябваше да бъдат върнати за политически въпроси през 2007 г., докато водещата група беше приета през 2004 г. Когато Франция експулсира български и румънски цигани през 2010 г. тези две държави вече бяха атакувани от други държави-членки.Настоящите решения не са резултат от европейското желание да се надхвърлят обективните критерии, а по-скоро от чувството, че е необходимо да бъдем по-взискателни към България, за да може тя да напредва, тъй като приемането на закона е в основата си резултат от историческа динамика, в която вътрешните сили и външният натиск могат да действат в синхрон.Какви са били движещите сили на тази култура на \"обективните критерии\" в Европа и как би могъл настоящият контекст да разстрои този подход?Културата на \"обективни критерии\" в Европа е отговор на относителната неподготвеност на европейците за геополитическия шок от 1989 г. По онова време Рио де Жанейро е бил относително по-известен от Прага, тогава столица на Чехословакия.Изправени пред надеждата от 1989 г., европейските институции трябваше да намерят начин да изискат бързи и дълбоки промени. Европейският съюз предприе политика на разширяване, а именно разширяване на модела си към новите държави чрез разпространение на достиженията на правото на ЕС. Идеята за бързо обединение, но с няколко нива на развитие и следователно различни права и задължения, би могла да бъде приета, например чрез предложението на Франсоа Митеран за европейска конфедерация.Следователно с разширяването се пораждат \"критериите от Копенхаген\" през юни 1993 г., т.е. определянето на политическите цели (върховенство на закона, демокрация, права на човека), икономическите цели (способност за реагиране на конкурентния натиск на европейските пазари), както и общите цели на ЕС (застъпва се за целите на икономическия, политическия и паричен съюз).За дълъг период бива неглижиран четвъртият критерий: този на \"капацитета за усвояване\", с други думи, възможността Европейският съюз да определя свой собствен темп на развитие. Днес това е последната точка, която се противопоставя на страните-кандидатки като Турция, но също и на Украйна, Грузия или Молдова.Какви са рисковете от напрежение, което може да възникне в Европа заради подобно завръщане към политика в ущърб на \"обективните критерии\"?Важен е въпросът за възприемането на тази повратна точка, а не повратната точка, която остава сама по себе си хипотетична. Централноевропейският популизъм се захранва от страха си да бъде разглеждан като \"второкласен актьор\" в рамките на Европейския съюз. Обикновено обаче същите хора съжаляват за технократския характер на Европейския съюз: въпросът за нормата често се сблъсква с политиката и геополитиката. Не трябва да забравяме, че европейските граждани ще са тези, които ще имат думата на следващите европейски избори.", "date": "2018.04.05", "title": "Въвеждането на еврото в България може да разбие ЕС"}
{"url": "https://news.bg/curious/ucheni-pribraha-parvite-zelenchutsi-ot-oranzheriya-v-antarktida.html", "text": "Учени в Антарктида са прибрали първата си реколта от зеленчуци, отгледани без почва, дневна светлина или пестициди, като част от проект, целящ да подпомогне астронавтите в отглеждането на пресни храни на други планети, съобщава \"Асошиейтед прес\".Изследователите в германската \"Станция Ноймайер III\" твърдят, че са прибрали 3,6 килограма салата, 70 репички и 18 краставици, отглеждани във високотехнологична оранжерия, докато температурите навън са падали до минус 20 градуса по Целзий.От Германския аерокосмически център DLR, който координира проекта, заявиха, че до май учените се надяват да прибират 4-5 килограма плодове и зеленчуци седмично.Докато НАСА успешно отглежда зеленчуци на Международната космическа станция, Даниел Шуберт от DLR казва, че германският проект на Антарктида има за цел да произведе по-широка гама от зеленчуци, които един ден да бъдат отглеждани на Марс или на Луната.", "date": "2018.04.05", "title": "Учени прибраха първите зеленчуци от оранжерия в Антарктида"}
{"url": "https://news.bg/world/chetirima-ubiti-pri-strelba-v-universitet-v-turtsiya.html", "text": "Четирима души са убити при стрелба в университет в Турция, пише \"Дейли сабах\".Нападението е станало в университета Османгази в град Ескишехир, северозападния вилает Ескишехир.Заподозряният за стрелбата, университетски служител, е задържан от полицията.По предварителна информация четирите жертви са от университетския персонал, включително заместник-декан, секретар на факултет и двама преподаватели.Към този момент не е известен мотивът за нападението.", "date": "2018.04.05", "title": "Четирима убити при стрелба в университет в Турция"}
{"url": "https://news.bg/crime/koloezdach-e-s-opasnost-za-zhivota-sled-sblasak-s-tir-v-ruse.html", "text": "Колоездач е с опасност за живота след сблъсък с тир в Русе. Катастрофата е станала на бул. \"България\", съобщава БГНЕС. Спешна помощ е откарал 62-годишния мъж в болницата с множество травми и опасност за живота.Шофьорът на камиона също е в болница, тъй като е получил хипертонична криза веднага след катастрофата.Заради инцидента, движението по международното шосе от \"Дунав мост\" към вътрешността на страната бе затруднено. Причините за катастрофата все още се изясняват.По първоначална информация велосипедистът се е движил по бул. \"България\" в посока към вилната зона. Тежкотоварният камион с великотърновска регистрация, който пътувал в същата посока, го е ударил.Не се изключва вероятността възрастният мъж, чието колело е било натоварено, да е навлязъл в платното на тира, а камионът да е ускорявал, след като е минал покрай стационарната камера за скорост.За четири месеца камерата на това място е засякла близо 33 000 нарушения за превишена скорост, а през миналата година в този участък има няколко жертви, коментира гл. инспектор Михаил Манов, началник сектор \"Пътна полиция\" - Русе.", "date": "2018.04.05", "title": "Колоездач е с опасност за живота след сблъсък с тир в Русе "}
{"url": "https://news.bg/interviews/ne-e-realistichno-tsentarat-po-narkomanii-da-e-v-industrialna-zona.html", "text": "Г-жо Йорданова, наистина ли здравно министерство е помолило освобождаването на първия етаж на Центъра по вирусология, намиращ се на бул. \"Столетов 44\"? Ние изпратихме писма до всички наши държавни учреждения, които са притежатели на сграден фонд, с молба да ни посочат - кои са свободните помещения, които не са необходими за тяхното функциониране. В случая изпратихме писмо и до Центъра по вирусология, от който получихме писмо, че поради факта, че лабораториите, в които се извършват изследвания са с особено ниво на сигурност - нищо друго на тази територия не може да функционира.Притеснителното е друго. Притеснително е като цяло отношението на хората, които преминават през лечението на Метадоновата програма на Държавната психиатрична болница. Моето учудване е от това неразбиране, че хората, които търсят помощ и получават лечение по тези метадонови програми, са нормални граждани и граждани, които не създават нито проблеми, нито извършват някакви криминални деяния в район \"Възраждане\".На няколко пъти уточнявахме и обяснявахме и на хората в квартала, и на кмета на район \"Възраждане\", че хората, които притесняват гражданите, не са част от нашата метадонова програма.Както аз, вече няколко пъти казах - те за съжаление не са наши пациенти. Ако те бъдат наши пациенти, съответно няма да им се налага да извършват някакви обществени провинения.Да разбираме ли, че в този сграден фонд - няма да бъде преместен Центъра по наркомании? Ние адресирахме писмо до кмета Фандъкова, в което помолихме, заедно със Столична община да създаде работна група, която заедно с наши експерти да уточни кое място може да бъде подходящо за Метадоновата програма. Задължително трябва да бъдат отчетени и нуждите на пациентите, които я посещават. На \"Пиротска\" 117 Метадоновата програма съществува от 1995 г. Това е първото място, което е било обособено от страна на държавата, по отношение на наркозависими лица. Така че е нормално - там вече да има някакъв натрупан негативизъм - поради този исторически факт.Колко са пациентите, които се възползват от Метадоновата програма в момента?В София са 1350. Трябва да се отбележи, че в София функционират 10 метадонови програми. Не е една, но за съжаление негативното отношение е само към тази, която на практика носи вина - дори без вина.Да разбираме, че Центърът по вирусология си остава Център по вирусология? Нямаме окончателно решение. Никога не сме имали решение по отношение на преместването на Метадоновата програма, където и да е. При положение, че получаваме писмо на 2-ри февруари от Столична община, в което сме уведомени, че от 25-ти септември ще изтече договорът за ползване на сградата на \"Пиротска\" и той няма да бъде удължен, окончателно, ние сме задължени и това е наше основно задължение по закон, да осигурим място, където нашите пациенти да получават лечение.Замисляли ли сте се да ползвате друг модел или европейски опит, при който Центърът по наркомании да бъде изнесен в индустриалните зони, например?Не е възможно. Не е възможно пациентите, които всеки ден трябва да получават лекарствата си и това е едно от условията на програмата - да пътуват в някакъв индустриален център. Те трябва след това да се върнат - там, където живеят или там, където работят. Не става въпрос за постоянно. Вие бъркате тези неща. Метадановата програма трябва да функционира така, че да не нарушава нормалния или социалния начин на живот. Затова подчертавам, че в София функционират още девет метаданови програми.Къде са те?Всички те са в централната част на града. Нямаме нито една в покрайнините на Столична община. Затова още веднъж подчертавам, че проблемите, които се създават в квартал \"Възраждане\", след преместването на Метадоновата програма няма да бъдат решени, защото не касаят нашите пациенти.Как коментирате подписката, която вече се събра от жителите на \"Банишора\" и отрицателното становище, с което се ангажира районният кмет инж. Тодор Кръстев за евентуалното преместване на центъра?Говорих няколко пъти с инж. Тодор Кръстев. Ако и след нашите разговори той продължи да действа в тази насока - това е негов личен избор. Кметът на район \"Средец\" по негово право може да прави каквото желае. За мен е неразбираемо това негативно отношение като цяло към пациентите. Според мен той се опитва да угоди на хората, които протестират. Ние многократно сме говорили с него и той също разбира, че те не могат да бъдат затворени и по този начин няма да решим проблема със затварянето на Метадоновата програма. Така хората ще ги изгоним на улицата и отново ще повишим криминогенния контингент.Има и друга версия, че самият метадон се купува, за да се продава?За целта ние имаме наши правила, които спазваме. Във всяка една област или сектор има злоупотреби, но това не означава, че всички метадонови програми поддържат такава практика. Точно обратното. Метадонът не се купува само от Метадонова програма и не се получава само от Метадонова програма. Има други канали. Той се продава на черния пазар.Заради такива нарушения ли си отиде доц. Тотева?Доц. Тотева е пенсионирана. Тя отдавна е в пенсионна възраст.", "date": "2018.04.05", "title": "Не е реалистично Центърът по наркомании да е в индустриална зона"}
{"url": "https://news.bg/world/demokraticheskata-partiya-v-italiya-ostava-v-opozitsiya.html", "text": "Лявоцентристката Демократическа партия планира да остане в опозиция в новия парламент и няма да се присъединява към коалиции.Това съобщи изпълняващият длъжността секретар на партията Маурицио Мартина, информира \"Ройтерс\"., каза Мартина след среща с президента Серджо Матарела, който вчера започна консултации с партиите за формиране на кабинет след парламентарните избори на 4 март.Дясноцентристката коалиция \"Лига\" и \"Форца Италия\" на Силвио Берлускони спечели най-много места. Тя е следвана от Движение \"Пет звезди\" и Демократическата партия. Но никой няма достатъчно гласове за мнозинство.", "date": "2018.04.05", "title": "Демократическата партия в Италия остава в опозиция"}
{"url": "https://news.bg/crime/uslovna-prisada-za-sadiya-narushil-sluchaynoto-razpredelenie-na-delata.html", "text": "Условна присъда от шест месеца с 3-годишен изпитателен срок получи съдия от Районен съд - Видин. Той е обвинен от звено \"Антикорупция\" на Софийска градска прокуратура за престъпление по служба.Съдийка е взела да разглежда искова молба, разпределена на неин колега. Целта й била да се облагодетелства свой приятел с 1000 лева, което и постигнала, извършвайки престъпление по служба.Обвинителният акт на прокурор от Специализирано звено \"Антикорупция\" - СГП е от 19 февруари 2018 г. Софийският градски съд призна за виновна подсъдимата Анелия Рашева - съдия в Районен съд - Видин.Тя е обвинена в това, че в периода от 20 март 2009 г. до 27 април 2009 г. във Видин в качеството си на съдия в Районен съд - Видин е нарушила служебните си задължения описани от Закона за съдебната власт. Заради това са настъпили значителни вредни последици . увредено е законосъобразното и нормалното протичане на съдопроизводството. Това е накърнило авторитета на съда и е намалило доверието на обществото във функционирането на съдебната система.Съдия Рашева, в нарушение на служебните си задължения за случайния избор, е взела за разглеждане и решаване като съдия-докладчик искова молба, която е била разпределена на друг съдия - съдия-докладчик Даниел Димитров при Районен съд -Видин.Ищец по молбата бил близък приятел на съдия Рашева, който преди това споделил с нея, че има да получава дадени от него пари на заем в размер на 1000 лева от друго лице, но при консултация с адвокати разбрал, че вземането му било погасено по давност.Съдия Рашева предложила на приятеля си да му помогне, като започнала да му дава консултации за отправяне на нотариална покана, а в последствие и за изготвяне на искова молба до Районен съд - Видин. Обещала на приятеля си и да реши лично делото.Тя казала как да бъде написана исковата молба и да бъде образувано гражданско дело. В нарушение на закона Рашева взела исковата молба, подменила протокола за случайно разпределение на делото и започнала да го разглежда. В периода на висящност на производството, синът на ответника по делото се разплатил с приятеля на Рашева, който поради това подал молба за прекратяване на производството и Рашева го прекратила.", "date": "2018.04.05", "title": "Условна присъда за съдия, нарушил случайното разпределение на делата"}
{"url": "https://news.bg/health/otkriha-ptichi-grip-v-yambolsko.html", "text": "Ново огнище на птичи грип е констатирано в Ямболско. Българска агенция по безопасност на храните информират, че днес е потвърдено ново огнище на високопатогенна инфлуенца A по птиците тип H5N8 в животновъден обект за отглеждане на патици, намиращ се в село Зимница, община Стралджа, област Ямбол.БАБХ са предприели всички мерки за ликвидиране на огнището на заразата.До 5 април се очаква да приключи унищожаването на всички птици в засегнатата ферма.Предпазна зона е обособена в района около животновъдния обект. Тя е 3-километрова, а наблюдаваната зона е 10-километрова. Забранена е търговията и придвижването на домашни, диви и други птици и яйца за разплод, организиране на панаири, пазари, изложби и други струпвания на домашни или други птици.", "date": "2018.04.05", "title": "Откриха птичи грип в Ямболско"}
{"url": "https://news.bg/health/44-2-sa-neformalnite-plashtaniya-za-zdrave-na-balgarina.html", "text": "По данни на Евростат от 2009 г. насам бариерите за достъп до здравни грижи се увеличават в повече от две трети от развитите държави в ЕС. Това са държавите с висок доход на населението.Това заяви д-р Скендер Сила, ръководител на офиса на Световната здравна организация в България по време на пресконференция по повод Световния ден на здравето - 7-ми април. Тази година мотото на деня е: \"Здраве за всички\" или осигуряване на \"универсално здравно покритие\" със здравни услуги. Д-р Скендер Сила постави въпроса за необходимостта от финансова защита на населението и уязвимите негови групи.\"Нови анализи показват, че домакинствата в най-бедната една пета от населението най-вероятно биха изпитали така наречените катастрофални затруднения, най-вече по причина неформалните плащания за лекарства, които трябва да правят. Тази една пета вероятно ще пропусне или ще отложи здравни грижи поради финансови затруднения\", заяви д-р Сила.Световната здравна организация се ангажира да генерира нова информация и данни за хората, които имат нужда от финансова защита.У нас, както стана ясно, доплащането от страна на домакинствата е по-високо от средното за ЕС и е в размер на 44,2%.Тревога будят и нивата на тютюнопушене - с около 30% повече от средното за Европейския регион на СЗО. Притеснителен е и разпространяващият се все по-висок процент на хора с наднормено тегло (55%) и хора със затлъстяванe (21%). Те обаче остават сравними със средните стойности за ЕС. По данни на СЗО нивата на прием на алкохол у нас също са по-високи от средните за региона.\"Едно от основните притеснения е високият процент неформални разходи на домакинствата за здравеопазване - по-високи от средното\", посочи д-р Сила. Въпреки това по думите му през последното десетилетие България отбеляза напредък що се отнася до общия здравен статус на населението.Основните предизвикателства, които остават, са незаразните болести - рак и болести на кръвообращението, на второ място, високият процент население, което пуши и употребява алкохол, на трето място - широкото разпространение на затлъстяването и не на последно място - високият дял на разходите на домакинствата за неформални плащания за здраве.Световната здравна организация се ангажира с техническа помощ за реформа на съществуващия модел на здравеопазване. Очаква се до средата на май у нас да пристигне експертна мисия, която да направи своеобразна \"диагноза\" на здравната система и да излезе с конкретни препоръки.Заместник-министърът на здравеопазването Светлана Йорданова отбеляза доброто сътрудничество между България и Световната здравна организация, към която страната ни се е присъединила само два месеца след създаването й.Директорът на регионалния офис на СЗО в България д-р Скендер Сила визира още, че се очаква техническа подкрепа за реформа по отношение на здравното застраховане и финансирането на системата. Той подчерта, че цел на Световната здравна организация е неформалните плащания да бъдат сведени до 15%.Д-р Даниела Дариткова, председател на парламентарната комисия по здравеопазване заяви, че след промяната на механизмите преди две години здравнонеосигурените са били сведени до 500 хиляди. Тя заяви, че остават зад решението здравноосигурителната вноска да е 8%, като ще се търси рационално изразходване на тези средства.", "date": "2018.04.05", "title": "44,2% са неформалните плащания за здраве на българина"}
{"url": "https://news.bg/int-politics/opozitsiyata-v-albaniya-blokira-patishta-v-protest-sreshtu-pravitelstvoto.html", "text": "Опозицията блокира четирите основни магистрални кръстовища в Албания в протест срещу правителството, обвинявайки го във връзки с организираната престъпност и в увеличаването както на данъците, така и на бедността, съобщава \"Асошиейтед прес\".Оглавяваната от консервативната Демократическа партия опозиция бойкотира заседанието на парламента днес, започвайки кампания за \"гражданско неподчинение\", блокирайки основните пътища в страната и призовавайки хората да не плащат увеличените данъци.Стотици привърженици на опозицията се събраха на четирите кръстовища в цялата страна, блокирайки трафика и призовавайки за оставката на премиера Еди Рама.Полицията обяви, че разглежда митингите на опозицията като незаконни, след като не е било поискано от нея да ги спре.Демократите претърпяха смазваща загуба на изборите през миналата година, като получиха само 43 депутатски места в 140-местния парламент.Албания, член на НАТО от 2009 г., получи статут на кандидат за членство в Европейския съюз през 2014 г. и се надява да започне преговори през тази година.", "date": "2018.04.05", "title": "Опозицията в Албания блокира пътища в протест срещу правителството"}
{"url": "https://news.bg/politics/bez-svidetelstva-za-sadimost-na-hartiya.html", "text": "Заместник министър-председателят Томислав Дончев изпрати дo всички администрации писмо с призив да спазват закона и да преустановят изискването към неосъждани граждани да представят на институциите свидетелство за съдимост на хартиен носител.С промените в законодателството, в сила от началото на годината, отпада напълно изискването към лицата с чисто съдебно минало да представят удостоверението като доказателство, а администрациите са задължени и оправомощени да правят справка за данните за съдимостта на гражданите чрез проверка в регистрите и електронен обмен на информация.Така при издаване на свидетелство за съдимост по служебен път отпада изискването гражданите да предоставят акт за раждане и вече не се събира държавна такса.Мярката е част от дългосрочния приоритет на правителството за провеждане на административна реформа, която води до облекчаване на процедурите и повишаване качеството на административно обслужване за гражданите и бизнеса.Тази цел се постига чрез премахване на изискването за представяне на някои от по-разпространените официални документи на хартиен носител, опростяване на режимите, регламентиран достъп до регистри, електронен документооборот и служебен обмен на информация между институциите.В отговор на постъпилите оплаквания, че административни структури в страната продължават да изискват свидетелство за съдимост като част от необходимите документи за предоставяне на административна услуга, вицепремиерът Дончев инициира създаването на електронен адрес udostoverenia@government.bgГражданите могат да сигнализират на адреса за неправомерно изисквани от тях удостоверения и свидетелства. Сигналите ще се проверяват от Главния инспекторат на Министерския съвет.", "date": "2018.04.05", "title": "Без свидетелства за съдимост на хартия"}
{"url": "https://news.bg/crime/s-tetris-i-barzovar-po-patya-kam-svobodata.html", "text": "Правосъдният министър Цецка Цачева разкри подробности около . То става в момент на получаване на пратки. \"Пратката е получена от служители на затвора. След като са я прегледали, са я доставили на лицата\", посочи министърът на правосъдието. Пелов поискал тетрис, а Колев бързовар. Цачева е поискала бърз отговор какво трябва да се направи за засилване охраната на затвора.Тя ще мисли след празниците дали да награди чистачката на затвора, от който избягаха двама опасни престъпници.Тя обясни, че вчера е информирала премиера Бойко Борисов и по негово предложение, с което тя е съгласна, е поискала оставките на временно изпълняващия длъжността главен директор на ГД \"Изпълнение на наказанията\" и директора на Софийския затвор.Това са лицата, които според закона, отговарят пряко за организацията и контрола в местата за лишаване от свобода, поясни ресорният министър.Това са мъже, които знаят как се носи отговорност при пряко неизпълнение на функции и задачи, изтъкна Цачева.Всичко е шокиращо, споделя тя за случая. Оказва се, че само поста до входа на затвора е въоръжен. Всички други служители на различни постове, разположени из затвора, нямат право на никакви помощни средства, така че само с увеличаване на заплатата, нещо, което е абсолютно необходимо и належащо, не биха се решили нещата, ако те не разполагат и с надзорно-охранителна техника, убедена е Цачева.Иначе има разбирателство за увеличение на заплатите на най-нископлатените служители в затворите.Припомняме, Пелов и Колев изнягаха на 3 април през централни вход на затвора. По-рано правосъдният министър Цецка Цаева призна, че става дума за човешки грешки. Причина е и техническото недоокомплектоване в затвора. Вътрешният министър Валентин Радев пък информира в НС, че МВР е имало информация за подготвяне на бягството.Бегълците са много опасни, съобщи МВР. Зад гърба си Пелов има няколко убийства.Бягството на двамата предизвика опозицията от БСП да поиска оставката на правосъдния министър Ццека Цачева и вътрешния министър Валентин Радев. Впоследствие и лидерът на  В това той видя единствен демократичен изход от ситуацията.", "date": "2018.04.05", "title": "С тетрис и бързовар по пътя към свободата"}
{"url": "https://news.bg/world/vozhdat-na-kndr-saobshtil-na-kitay-che-e-gotov-da-uchastva-v-6-strannite-pregovori.html", "text": "Лидерът на КНДР Ким Чен-ун е заявил пред Китай, че възнамерява да се върнат на шестстранните преговори, информира Nikkei, позовавайки се на източници от двете държави.По време на срещата с китайския лидер Си Дзинпин вождът на Северна Корея е показал желание да се върне на шестстранните преговори за ядрено разоръжаване. Според разпространяваната информация Ким може да изрази подобна позиция по време на срещата с Доналд Тръмп в края на май, но не е ясно дали това ще доведе до възобновяване на 6-странните преговори, в които участват КНДР, Китай, САЩ, Япония, Южна Корея и Русия.Междувременно двете Кореи проведоха консултации за подготвяне на срещата на върха по-късно този месец между лидера на КНДР Ким Чен-ун и държавния глава на Южна Корея Мун Дже-ин, информира АП.По време на срещата на работно ниво в граничното село Панминчжон двете страни са обсъдили мерките за сигурност, протокола и медийното отразяване на срещата на 27 април. От Синия дом на южнокорейския държавен глава съобщиха, че двете страни са постигнали споразумение да не разкриват съдържанието на разговорите, докато не бъде постигнато окончателно споразумение.Представители на Южна Корея обявиха, че срещата ще е с фокус ядрено разоръжаване на КНДР, въпреки че северната съседка не е потвърдила информацията.Отделна среща между Ким и американския президент Доналд Тръмп е запланувана за края на май.Междувременно руското външно министерство призова, цитирано от \"Ройтерс\", САЩ незабавно да прекратят всички военни активности на Корейския полуостров.Този месец САЩ и Южна Корея подновяват ежегодните военни игри.Според ведомството такива учения не помагат за намаляване на напрежението на полуострова.", "date": "2018.04.05", "title": "Вождът на КНДР съобщил на Китай, че е готов да участва в 6-странните преговори"}
{"url": "https://news.bg/world/merkel-otiva-v-beliya-dom-na-27-april.html", "text": "Канцлерът на Германия Ангела Меркел ще посети президента на САЩ Доналд Тръмп в края на април, пише \"Билд\", цитиран от The Local.Меркел планира да посети Вашингтон на 27 април, уточнява вестникът.Макар че визитата все още не е потвърдена, изданието отбелязва, че това се очаква. \"Билд\" подчерта, че последното посещение на канцлера в американската столица беше потвърдено от САЩ дни преди да се случи.Това би било втората визита на Меркел в Белия дом от встъпването в длъжност на Тръмп.Ако се проведе на 27 април, визитата ще съвпадне с планираната среща на върха между президента на Южна Корея Мун Дже-ин и лидера на КНДР Ким Чен-ун.Последното посещение на Меркел във Вашингтон през март 2017 г. беше запомнено с това, че Тръмп отказа да се ръкува с канцлера по време на пресконференцията.", "date": "2018.04.05", "title": "Меркел отива в Белия дом на 27 април"}
{"url": "https://news.bg/int-politics/studenti-i-meditsi-sashto-besni-na-reformite-na-makron.html", "text": "Студенти и медицински работници влязоха в сблъсъци с полицейски части за борба с безредиците в протест срещу реформите на правителството на президента Еманюел Макрон, съобщава \"Асошиейтед прес\".Протестът се провежда пред болница в нормандския град Руан, където Макрон е на посещение на институция, грижеща се за деца с аутизъм.Медицинските работници са развявали синдикални знамена и плакати, заклеймявайки \"болничния ад\", за да изразят гнева си заради орязването на разходите за общественото здравеопазване.Местни студенти също са се присъединили към протеста. Студенти са блокирали някои кампуси във Франция през последните седмици, за да протестират срещу плановете, разрешаващи подбора за прием в държавните университети, както и други промени.Протестът се провежда след два дни на парализиращи стачки в държавните железници. Опитите на Макрон да реформира френската икономика срещат все по-голяма съпротива.", "date": "2018.04.05", "title": "Студенти и медици също бесни на реформите на Макрон"}
{"url": "https://news.bg/int-politics/rusiya-obvini-feysbuk-v-tsenzura.html", "text": "Русия определи премахването на профили на различни руски медии от Фейсбук като враждебен враждебен ход и цензурата, съобщава \"Ройтерс\".Преди дни Фейсбук изтри стотици руски профили и страници, свързани с така наречените \"ферми за тролове\", обвинени от американски прокурори за фалшиви новини и политически постове в предизборната кампания на САЩ през 2016 г.Попитан за действията на Фейсбук, говорителят на Кремъл Дмитрий Песков се съгласи с въпрос от една от засегнатите медии, че това е враждебен, който налага цензура.\"Да, това е така ... Разбира се, ние следим всичко това и съжаляваме\", коментира Песков.", "date": "2018.04.05", "title": "Русия обвини Фейсбук в цензура"}
{"url": "https://news.bg/energy/podnoviha-sertifikata-na-chez-za-upravlenie-na-kachestvoto.html", "text": "Подновиха сертификатите по стандарта ISO 9001:2015 на електроразпределителното дружество ЧЕЗ, съобщиха от дружеството. Прилагането на изискванията на международния стандарт гарантира по-висока ефективност и по-добро обслужване на клиентите.Одитът за подновяване на сертификатите на компаниите от групата на ЧЕЗ в България - \"ЧЕЗ България\" ЕАД и \"ЧЕЗ Разпределение България\" АД беше през март 2018 г. Той изследва системите за управление на качеството според изискванията на новата версия на стандарта ISO 9001:2015.Одиторски екип от реномираната сертифицираща компания \"ТЮФ Рейнланд-България\" ЕООД провери документацията и практическото прилагане на системата за управление на качеството. По време на инспекцията бяха проследени работните процеси в различните звена на компаниите. При проверката бе установено, че \"ЧЕЗ България\" ЕАД и \"ЧЕЗ Разпределение България\" АД стриктно спазват изискванията на стандарта ISO 9001:2015, поясняват от провереното дружество.\"Положителните резултати от извършения одит са поредното доказателство, че ЧЕЗ е модерна и иновативна компания. Прилагането на изискванията на международния стандарт гарантира по-висока ефективност на бизнес процесите и по-добро обслужване на нашите клиенти\", заяви Карел Крал, регионален мениджър на ЧЕЗ за България.Компаниите от Групата ЧЕЗ в България получиха сертификат за внедрена и прилагана Система за управление на качеството в съответствие с международния стандарт ISO 9001:2008 през март 2012 г.Европейският стандарт EN ISO 9001:2015 има статут на български стандарт от 25 септември 2015 г. като БДС EN ISO 9001:2015, който замени и отмени БДС EN ISO 9001:2008. През март 2018 г. друга компания на ЧЕЗ в България - \"ЧЕЗ Електро България\" АД, също успешно премина одит за подновяване на сертификацията на системата за управление на качеството, съгласно стандарта, поясняват от електроразпределителното дружество.", "date": "2018.04.05", "title": "Подновиха сертификата на ЧЕЗ за управление на качеството"}
{"url": "https://news.bg/world/ankara-ostro-nedovolstva-ot-prokuraturata-v-sasht-poiskala-20-g-zatvor-za-turski-banker.html", "text": "Говорителят на президента на Турция Реджеп Ердоган заяви, че Анкара остро осъжда искането на американската прокуратура турският банкер Хакан Атила, осъден в подпомагане на Иран да заобиколи санкциите на САЩ, да получи 20 г. затвор, информира \"Ройтерс\".\"\", отговори говорителят Ибрахим Калин на въпрос за шефа на Halkbank, който беше признат за виновен от американско жури през януари.", "date": "2018.04.05", "title": "Анкара остро недоволства от прокуратурата в САЩ, поискала 20 г. затвор за турски банкер"}
{"url": "https://news.bg/finance/raboteshtite-mazhe-u-nas-sa-s-250-hilyadi-poveche-ot-zhenite.html", "text": "През четвъртото тримесечие на 2017 година общият брой на заетите лица на възраст 15 и повече навършени години у нас е 3 милиона и 167 хиляди души. От тях 1 704 хиляди са мъже, а 1 463 хиляди - жени. За последните три месеца на 2017 година работещите мъже в страната са с 241 хиляди души повече от заетите жени. Това сочат данни на Национални статистически институт (НСИ) за ключовите икономически показатели на страната ни за месеците октомври, ноември, декември 2017 година.Според данните за пазара на труда за посочения период относителният дял на заетите лица от населението на възраст 15 и повече навършени години е 52.3%. В сравнение със същото тримесечие на 2016 г. този брой се увеличава с 3.1%. При мъжете този дял е 58.6%, а при жените - 46.5%.През месеците октомври, ноември, декември 2017 година броят на безработните лица у нас е 189.3 хил., а коефициентът на безработица - 5.6%. В сравнение с четвъртото тримесечие на 2016 г. броят на безработните лица намалява с 11.9%, а коефициентът на безработица - с 1.1 процентни пункта.За посочения период коефициентът на безработица при мъжете намалява с 1.2 процентни пункта, а при жените - с 0.8 процентни пункта, достигайки почти еднакви стойности за двата пола - съответно 5.6% при мъжете и 5.7% при жените.Данните на НСИ сочат и че от общия брой на безработните лица 101.4 хиляди или 53.6% са мъже, а 87.9 хиляди или 46.4% - жени.\nПредварителните данни на НСИ показват и че през последните 3 месеца на 2017 година общите разходи на работодателите за един отработен час от наетите от тях лица  спрямо същия период на 2016 година. Увеличението в индустрията е с 11.7%, в услугите - с 11.8%, и в строителството - с 11.9%.Според бизнес анкетите на НСИ през март 2018 г. 33.3% от промишлените предприятия посочват недостига на работната сила като фактор, затрудняващ дейността им.През декември 2017 г. средната работна заплата е 1 123 лв. и нараства с 4.2% в сравнение с предходния месец. Спрямо декември 2016 г. ръстът е 11.0%.Според данните на НСИ за цените на пазара пред месец февруари 2018 година хармонизираният индекс на потребителските цени се увеличава с 1.5% спрямо февруари 2017 година. Най-голямо намаление на цените е регистрирано в групата \"Облекло и обувки\" - с 1.3%.През четвъртото тримесечие на 2017 г. индексът на цените на жилищата нараства с 8.2% в сравнение със същото тримесечие на 2016 година.Индексът на цените на производител на вътрешния пазар през февруари 2018 г. нараства с 4.4% спрямо февруари 2017 година. Увеличение на цените е регистрирано при производството и разпределението на електрическа и топлоенергия и газ - с 12.1%, в добивната промишленост - с 1.5%, и в преработващата промишленост - с 0.3%.По данни от конюнктурната анкета през март 2018 г. мениджърите предвиждат продажните цени в промишлеността да останат без промяна през следващите три месеца.Относно производството - през март 2018 г. показателят на доверие в промишлеността леко се повишава в сравнение с февруари 2018 година. Ръстът е с 0.2%. Ръстът през януари 2018 година е 3.5% спрямо съответния месец на 2017 година.На годишна база ръст на промишленото производство е отчетен в преработващата промишленост - с 10.3%. Спад е регистриран в производството и разпределението на електрическа и топлоенергия и газ - с 8.7%, и в добивната промишленост - с 4.6%.Данните на НСИ показват увеличение от 24.2% на строителната продукция през януари 2018 г. в сравнение със същия месец на 2017 година. На годишна база ръстът на строителната продукция през януари 2018 г. се определя от положителния темп при сградното строителство, където увеличението е с 31.6%, а при гражданското/инженерното - с 15.5%.По предварителни данни произведеният брутен вътрешен продукт (БВП) през четвъртото тримесечие на 2017 г. възлиза на 27 427 млн. лв. по текущи цени. На човек от населението се падат 3 876 лв. от стойностния обем на показателя. При среден за тримесечието валутен курс от 1.66154 лв. за щатски долар БВП възлиза на 16 507 млн. долара и съответно на 2 333 долара на човек от населението. Преизчислена в евро, стойността на БВП възлиза на 14 023 млн. евро, като на човек от населението се падат 1 982 евро.Данните показват растеж от 3.5% на БВП през четвъртото тримесечие на 2017 г. в сравнение със съответното тримесечие на предходната година и 0.7% спрямо третото тримесечие на 2017 година.", "date": "2018.04.05", "title": "Работещите мъже у нас са с 250 хиляди повече от жените"}
{"url": "https://news.bg/society/60-ot-balgarite-ne-mogat-da-otdelyat-pari-za-sanirane.html", "text": "40,6% от българите имат нагласата да платят определен процент от санирането сами, показват резултатите от проучване на \"Екзакта рисърч груп\" за политиките на Министерството на регионалното развитие и благоустройството (МРРБ).13,5% от хората заявяват, че могат да заделят до 500 лв., 7,5% - между 501 и 1000 лв., 8,3% - между 1001 и 2000 лв., за изпълнение на мерки за енергийна ефективност в жилищата им. 56,3% не могат да посочат конкретна сума и смятат, че разходите за саниране не са по джоба им. На въпрос \"Какъв процент от мерките за енергийна ефективност на жилището си бихте могли да платите сами, ако държавата не ги поема\" 19,9% казват, че могат да финансират до 25% от разходите, 9,9% могат да заделят между 26 и 50%, а други 1,5% - между 51 и 99%. 8,9% са готови да поемат инвестицията изцяло, а 0,4% - на база дела си в собствеността на блока.В многофамилните жилища за поддръжка на сградите се събират предимно минимални месечни вноски от собствениците. Такъв е вариантът при 35,3% от участниците в изследването, като най-масовата месечна вноска е в размер на 5 лв. за член от домакинство. Други 33,5% казват, че при нужда от ремонти се събират допълнителни средства, а в сградите на 11,9% е създаден специален фонд за поддръжка на общите части.По данни на МРРБ към 4 април по Националната програма за енергийна ефективност са въведени в експлоатация 1129 санирани сгради, а в процес на строителство са 439. Според действащите правила стойността на цялата инвестиция се поема от държавата. Обмисля се на следващ етап от програмата хората да участват във финансирането с определен процент предвид определения в законодателството ангажимент за собствениците да поддържат имуществото си в добро техническо състояние за тях и за околните.Вчера правителството прие доклад за изпълнението на Националната програма за енергийна ефективност на многофамилни жилищни сгради през 2017 г. Данните от него показват, че през миналата година, след обновяване по програмата, в експлоатация са въведени общо 49 699 жилища в 769 многофамилни жилищни сгради.Към 31 декември 2017 г. са стартирали дейности по 98,5% от всички 2022 сгради със сключени договори за целево финансиране по програмата. Предвижда се през 2018 г. да бъдат обновени още 51 010 жилища в общо 712 сгради, от което се очаква да се възползват 109 хил. души. Според данните, последните одобрени за реновиране сгради се очаква да бъдат завършени в края на 2019 г.", "date": "2018.04.05", "title": "60% от българите не могат да отделят пари за саниране"}
{"url": "https://news.bg/int-politics/duterte-zatvarya-mnogo-populyaren-ostrov-vav-filipinite-stanal-kloaka.html", "text": "Филипинският остров Боракай ще бъде затворен за туристи в продължение на 6 месеца след опасения за увреждането на някога девствените му брегове, съобщават световните осведомителни агенции.Говорител на президента на Филипините Родриго Дутерте заяви, че затварянето на острова ще започне на 26 април.По-рано тази година Дутерте обяви, че Боракай се е превърнал в \"клоака\" и заплаши да го затвори за посетители.Островът, известен с плажовете си от бели пясъци, привлече близо 2 млн. туристи през миналата година.Решението предизвика тревога за хилядите хора, заети в туристическия бранш в Боракай.На острова действат около 500 фирми, свързани с туризма, които са получили годишни приходи от 1,07 млрд. долара през миналата година. Правителството успокои, че засегнатите фирми ще получат финансова помощ.Не е ясно как ще бъде осъществено затварянето на острова, въпреки че Министерството на търговията и индустрията по-рано предложи затварянето на острова да стане на етапи, посочвайки, че пълното затваряне ще бъде пагубно за фирмите и поминъка на местните хора.Ходът на правителството е следствие от нарастващата тревога за екологичното здраве на острова.Филипинските власти предупредиха, че фирмите заустват отпадъчни води в крайбрежните води. През февруари Дутерте порица хотелите, ресторантите и други туристически бизнеси на острова, обвинявайки ги, че изхвърлят канални нечистотии директно в морето.\"Ще ви глобявам за сериозното пренебрежение на задълженията, превръщайки Боракай в клоака\", подчерта Дутерте тогава.\"Или ще го почистите, или ще го затворя за постоянно. Ще има време, в което няма да идват повече чужденци\", предупреди той.", "date": "2018.04.05", "title": "Дутерте затваря много популярен остров във Филипините, станал \"клоака\""}
{"url": "https://news.bg/disasters/desetki-zaginali-ot-domashen-alkohol-v-indoneziya.html", "text": "Токсичен алкохол е убил най-малко 28 души в столицата на Индонезия през последната седмица, съобщават местните медии.Жертвите са се разболели, след като са консумирали евтин домашно произведен алкохол, закупен от сергии в покрайнините на Джакарта през изминалата седмица, уточнява в. \"Компас\", цитирайки полицията.\"Жертвите починаха един или два дни след консумацията на спиртната напитка\", заяви местен полицейски началник.Полицията е арестувала продавач, за когото се твърди, че е продавал замърсен алкохол.Десетки хора умират всяка година от отравяне с метанол в Индонезия, където алкохолните напитки са скъпи.Произвеждащите в домашни условия алкохол често добавят метанол, безцветна течност, която е изключително отровна, ако бъде погълната.", "date": "2018.04.05", "title": "Десетки загинали от домашен алкохол в Индонезия"}
{"url": "https://news.bg/crime/mvr-poluchi-100-signala-za-izbyagalite-zatvornitsi.html", "text": "Над 100 сигнала са подадени в МВР за избягалите затворници. Това стана ясно от думите на силовия министър Валентин Радев.Около 30 от тях са по-вероятни, поясни той. Всички сигнали се проверявали.Разпитва се синът на единия беглец. Той за сега не ни помага много, каза Радев. Попитан дали има шанс да са напуснали страната МВР шефът каза: \"Много бързо заградихме, надявахме се още в София да ги хванем. Виждате колко са опитни\". Те не са случайни, много са опасни, предупреди още Валентин Радев.Припомняме на 3 април. Бягството е осъществено при предаване на багаж от техни роднини. В улицата срещу затвора ги е чакала кола.По-рано правосъдният министър Цецка Цаева призна, че става дума за човешки грешки. Причина е и техническото недоокомплектоване в затвора. Мин. Радев пък информира в НС, че МВР е имало информация за подготвяне на бягството. Бегълците са много опасни, съобщи МВР. Зад гърба си Пелов има няколко убийства. Бягството от затвора предизвика опозицията от БСП да поиска оставката на правосъдния министър Ццека Цачева и вътрешния министър Валентин Радев. Впоследствие и лидерът на  В това той видя единствен демократичен изход от ситуацията.", "date": "2018.04.05", "title": "МВР получи 100 сигнала за избягалите затворници"}
{"url": "https://news.bg/society/ekssluzheben-ministar-na-transporta-podozira-sabotazh-s-pozhara-vav-vlaka.html", "text": "Ексслужебният министър на транспорта Кристиан Кръстев подозира саботаж с . \"Ако съм на мястото на министъра на транспорта Ивайло Московски, няма да изолирам този вариант ... Има толкова много хора, които нехаят към общото - виждате какво става, не само по отношение на вагоните ... от това, че мърсим, до това, че трошим и ломим всичко\", коментира той пред БТВ.Кръстев допълни, че като говорейки за саботаж, експертът има предвид, че няма следи от късо съединение, а огънят е бил в горната част на вагона, където е слаботоковото напрежение и има предпазители \"и много трудно би могло да се случи нещо такова\".Въпросът е какво се прави по отношение на превенция на подобни случаи. Ясно е, че подвижният ни състав е доста стар, знаем състоянието на железниците. Много се инвестира в железопътната инфраструктура, но все още не сме намерили формулата в България поне да усвояваме европейски средства за подвижен състав. Защото, каквото и да си говорим, тези вагони са морално остарели, колкото и да се реновират, обясни Кръстев.Той смята, че трябва да се задълбае и по темата какви са застраховките и обезщетенията на хората. По думите му се правят опити да се спестят пари, като вагони се застраховат само когато са на гарата или само когато са в движение, без да се мисли за последствията в дългосрочна перспектива.Припомняме, бързият влак от София за Бургас се запали преди два дни на гара Коньово. При инцидента нямаше пострадали хора. .Към момента влаковата композиция се намира на техническата гара в Пловдив.Във връзка с пожара от БДЖ заявиха, че . Дали това е така, следва да прецени техническата комисия.. От БДЖ ще предоставят на хората билет за избран маршрут на пътуване с влак в страната. За целта хората трябва да представят билета си от пътуването с бързия влак във вечерта на инцидента.Стана ясно и че щетите от пожара възлизат за минимум 1 млн. лева.", "date": "2018.04.05", "title": "Ексслужебен министър на транспорта подозира саботаж с пожара във влака"}
{"url": "https://news.bg/society/ogranicheniya-za-dvizhenie-po-patishtata-v-tsyalata-stranata-pokray-velikden.html", "text": "В  преди четирите почивни дни за Великден - 5 април, четвъртък, се ограничава движението на камионите над 12 тона по автомагистралите и най-натоварените пътища в страната. Ограниченията важат от 16 до 20 часа. Същите ограничения ще важат и за последния почивен ден - 9 април, понеделник, информира Агенция \"Пътна инфраструктура\".Движението на МПС над 12 тона ще е ограничено по следните пътни направления:Ограниченията не важат за МПС, превозващи бързоразвалящи се хранителни продукти и товари на температурен режим, живи животни и опасни товари (ADR).По време на Великденските празници ремонтни дейности няма да се извършват, за да не се затруднява трафикът и шофьорите да пътуват спокойно. Ще се предприемат само спешни и неотложни дейности, свързани с безопасността на движение при необходимост.С ограниченията властите целят да повишат безопасността при пътуване и увеличаване на пропускателната способност на инфраструктурата. АПИ съветва шофьорите да карат внимателно и със съобразена скорост, спазвайки въведените ограничения, пътната сигнализация и указанията на \"Пътна полиция\", която следи и предприема необходимите действия за организацията на трафика.Основни препоръки за безопасно движение по пътищата по време на Великденските празници:Припомняме, властите съветват гражданите, които плануват да пътуват извън страната,  с цел по-бързо преминаване. Във връзка с предстоящите почивни дни е създадена организация от МВР за активно присъствие на служители от пътна полиция на всички места и входно-изходни артерии на големите градове, главните пътища и автомагистралите и местата с концентрация на пътнотранспортни произшествия.По време на почивните дни ще се работи със специализирани полицейски операции по направление - установяване на водачи, употребили алкохол, наркотични вещества и техните аналози, както и за неправоспособни водачи.Също така е създадена организация всички автоматизирани технически средства за контрол на скоростта да работят през цялото време на празниците за установяване на нарушители по Закона за движение по пътищата.", "date": "2018.04.05", "title": "Ограничения за движение по пътищата в цялата страната покрай Великден"}
{"url": "https://news.bg/crime/prokuraturata-otkri-13-113-roditeli-neizpratili-detsata-si-na-gradina-ili-uchilishte.html", "text": "Върховна административна прокуратура - ВАП извърши проверка за законност на територията на цялата страна по спазване на изискванията на Закона за предучилищното и училищното образование /ЗПУО/. Проверката е реализирана от ВАП чрез възлагане от териториалните прокуратури на кметовете на общините.Към момента налице са 4835 родители, които не изпълняват задължението си да запишат децата си, подлежащи на задължително предучилищно или училищно образование, в детска градина или училище.В 8278 случаи са констатирани родители, които не осигуряват присъствие на децата си, подлежащи на задължително предучилищно образование, записани в целодневна, полудневна или почасова форма на организация в детска градина или училище, или подлежащи на задължително училищно образование, записани в дневна, вечерна, дистанционна или комбинирана форма на обучение в училище.Установени са 264 родители, които не осигуряват присъствието на децата си в допълнителното обучение. С оглед констатациите от проверката от компетентните органи са съставени 1173 акта за установяване на административно нарушение-АУАН и 509 наказателни постановления-НП.В 62 случая прокурорите са ангажирали по реда на надзора за законност кметовете на общините, които не са определили длъжностни лица за извършване на проверките. Целта на проверката е да се обезпечи конституционното право на децата на образование.", "date": "2018.04.05", "title": "Прокуратурата откри 13 113 родители, неизпратили децата си на градина или училище"}
{"url": "https://news.bg/int-politics/dvoyno-poveche-radikalni-islyamisti-otchetoha-v-germaniya-za-5-godini.html", "text": "Броят на салафистите в Германия се е увеличил двойно от 2013 г. насам. Това обявиха от вътрешното министерство, като са задминати отчетените най-високи равнища в историята на Германия през декември, съобщават германските медии.Броят на лицата, класифицирани като салафисти от контраразузнавателните служби в отделните провинции, е достигнал 11 хил. души, уточниха от вътрешното министерство, потвърждавайки по-ранни информации на германските медии.Преди пет години германското контраразузнаване беше преброило 5500 салафисти - половината от сегашния брой.Салафизмът е фундаменталистка ислямска идеология. Органите по сигурността в Германия разглеждат салафизма като предверие за влизане в ислямисткия тероризъм.Малко под 5 млн. мюсюлмани живеят в Германия, което означава, че сегашният брой на салафистите съставлява приблизително 0,22 процента от общото мюсюлманско население в Германия.Отбелязва се, че най-голям ръст на салафисти се отчита в по-малките германски провинции, като например градовете-провинции Берлин и Хамбург.Михаел Кийфер, който е експерт по екстремизма в Института за ислямска теология в Университета в Оснабрюк, е коментирал, че броят на салафистите в Германия ще намалее заради погрома на терористичната групировка ДАЕШ (\"Ислямска държава\") в Ирак и Сирия.\"Ислямска държава е построена върху пропаганден модел, възхваляващ създаването на халифат. Този проект рухна\", изтъква експертът.Отчита се нарастване на салафистите в бившите източногермански провинции, въпреки че общият им брой остава нисък. Вътрешното министерство на провинция Бранденбург съобщава, че в момента има общо 100 салафисти в провинцията, което представлява увеличение от 20 души от 2016 г. насам.", "date": "2018.04.05", "title": "Двойно повече радикални ислямисти отчетоха в Германия за 5 години"}
{"url": "https://news.bg/politics/deputatite-vazkresiha-hristos-predi-da-e-razpnat.html", "text": "Преди великденската ваканция депутатите почетоха предстоящите празници с декларации от трибуната. Тон даде Галя Захариева от ГЕРБ. В трудните и тъжни дни на страстната седмица, ние си спомняме за саможертвата на нашия Бог, който беше разпнат, за да спаси нас, подчерта тя.Това са дни за равносметка и смирение, които всеки християнин преживява в очакване на Възкресението, заяви Захариева. В българската история православното християнство играе основополагаща роля за създаването, съхранението и възкресението на българската държавност, по думите й. През християнската религия ние получихме и имахме възможност да дарим на редица славянски народи своята писменост и култура, каза Захариева.\"За България християнството е повече от религия. То е фундамент на българската национална идентичност, без който българското общество би загубило смисъл и ориентир за съществуването си\", изтъкна депутатката. Нека преди светлия празник на Възкресението да си спомним за християнските добродетели на семейните ценности, любовта към ближния, милосърдието и смирението, призова герберката.Нека не само в тези дни, се опитаме да помогнем на страдащите независимо от тяхната религия и етнос, поиска още Галя Захариева. Светли празници и нека Бог да бъде с нас, пожела си тя.След нея и Васил Антонов почете празника. \"Като законотворци и управленци, ние сме избрани да се грижим за хората, а често забравяме същественото - обикновения живот и ходът, който той следва. Игнорираме човешките емоции и чувства. Нещо повече - сякаш имаме имунитет срещу тях\", заяви той. \"Сега сме в едни от най-важните дни на годината, в които може да се погрижим за душевността си. Това са дните от Страстната седмица, които напомнят за последната от житейския път на Христос на Земята\", подчерта Антонов. \"Предателствата и продажбите са част от битието ни. Сякаш свикнахме с тях и ги отминаваме с лекота. Днес, Възкресението - житейското и библейското, не е само след смъртта\", анализира червеният депутат.\"Нека в делниците по-често се обръщаме към тях и ги следваме! Днес живеем в размирен свят\", призова Васил Антонов. \"Изконен е стремежът за възраждане и създаване на по-добри възможности за всички хора и всички страни. Нужно е ние, които водим народа, да възкресим човешкото в душите си! Тогава трудът ни ще е по-полезен за обществото и за мира между човеците. Светли да са Великденските празници за всички!\", пожела социалистът и добави: \"Здраве и благополучие! Повече доброта и вяра в дните ни! Честито Възкресение Христово!\"", "date": "2018.04.05", "title": "Депутатите възкресиха Христос преди да е разпнат"}
{"url": "https://news.bg/crime/zadarzhaha-37-godishen-bludstval-s-9-godishnata-si-plemennichka-v-sofiya.html", "text": "Софийска районна прокуратура задържа 32-годишния Петър М., извършил блудствени действия спрямо 9-годишната си племенничкаа 3-ти април, около 18 часа, в дома си в София.Предвид високата обществена опасност на деянието и извършителя, както и че деянието е извършено в изпитателен срок на предходно негово осъждане, наблюдаващият прокурор е постановил задържането на му за срок до 72 часа,Разпоредено е привеждането му в сградата на СРС на 6 април - за разглеждане на искане за вземане спрямо него на мярка за неотклонение \"Задържане под стража\".", "date": "2018.04.05", "title": "Задържаха 37-годишен, блудствал с 9-годишната си племенничка в София"}
{"url": "https://news.bg/politics/ot-gerb-rotatsionno-chetoha-imena-ot-mezdrageyt-2.html", "text": "Депутати от ГЕРБ, начело с Антон Тодоров се редуваха, за да могат да прочетат всички имена от списъка на Мездрагейт 2. Така те сами нарекоха изнесената от тях информация за назначения в община на Мездра на обвързани по един или друг начин хора с кмета Генади Събков. Депутатите държаха в ръце и разчертана схема.Представител на МИР Враца също взе участие в брифинга на ГЕРБ в Народното събрание. Тя коментира и думи на кмета Генади Събков, който вчера на импровизиран брифинг си бил позволил да дава определения като \"болен мозък\".\"Питам: \"Прекратил ли е кметът на Мездра договорът с фирмата? Не знам кого нарича той \"болен мозък\", но нека жителите на общината си направят изводите\", заявиха още от МИР Враца.Според ГЕРБ за две години кметът Генади Събков е подменил повече от половината служители в общината.Голяма част от тези хора са назначени без конкурс - така както само БСП го умеят, заяви и Красен Кръстев от ГЕРБ и определи положението като шуробаджанащина на партиен принцип.Към всички имена Кръстев прибави и информацията, че съпругата на кмета Събков е служител в банката, която обслужва общината.По думите на Антон Тодоров \"няма такава община\" в България като Мездра, тя е \"триумф на зетьо-шуробаджанакизма\", а ситуацията - \"червен октопод души община Мездра\".На въпрос обаче дали в ГЕРБ имат сигнали по подобие на този и за свои кметове, Антон Тодоров заяви, че оставят и на БСП да свърши някаква работа.\"ГЕРБ има 156 кмета - 5 пъти повече от тези на БСП. Техните са 34\", допълни депутатът и завърши с това, че никой не може да се чувства защитен.", "date": "2018.04.05", "title": "От ГЕРБ ротационно четоха имена от Мездрагейт 2"}
{"url": "https://news.bg/world/vashington-i-london-izviha-ratsete-na-drugite-strani-za-skripal-ubeden-lavrov.html", "text": "На много държави, изгонили руски дипломати, просто са им \"извили ръцете\". Това е гавра с международното право.Коментарът направи руският външен министър Сергей Лавров на VII Московска конференция по сигурността, цитиран от ТАСС.Той е убеден, че другите държави са били принудени от Лондон и Вашингтон.По думите му за допълнителната демонизация на Русия Западът организира груба политическа провокация.Лавров добави, че случаят \"Скрипал\" е умишлено инсцениран предлог за безоснователно експулсиране на руски дипломати не само от САЩ и Великобритания, но и от други държави.Руският дипломат поясни, че Лондон не може да пренебрегва \"легитимните въпроси\" на Москва. Той призова за \"съдържателно и отговорно разследване\" часове преди Съветът за сигурност на ООН да проведе заседание по казуса.Дипломатът добави, че самоуважаващите се възрастни хора не вярват в \"приказки\", че Москва е виновна за отравянето на Сергей и Юлия Скрипал в Солсбъри, Англия, на 4 март.Лавров посочи, че изборите в САЩ през 2016 г., химическите атаки в Сирия и референдумът в Каталуния са примери за опитите на Запада да обвинява Русия без конкретни факти.Според него диалогът между Владимир Путин и Доналд Тръмп не трябва да бъде възпрепятстван от политически интриги и бюрокрация.Западните страни е необходимо да осъзнаят, че играта на една врата на световната сцена няма да се получи, предупреди той и подчерта, че ситуацията в света продължава да се усложнява.Лавров коментира и други теми. Той смята, че САЩ се стремят към хаос в Близкия изток, за да оправдаят безсрочното си военно присъствие в Близкия изток.Русия, по думите му, е обезпокоена от решението на САЩ да снижат \"ядрения праг\".Министърът на външните работи на Русия обвини Киев в саботиране на Минските споразумения. ", "date": "2018.04.05", "title": "Вашингтон и Лондон извиха ръцете на другите страни за Скрипал, убеден Лавров "}
{"url": "https://news.bg/politics/cherveni-deputati-sabraha-severna-i-yuzhna-koreya.html", "text": "Сциалистите похвалиха Южна Корея за олимпиадата. Освен това те очакват затоплянето между Северна и Южна Корея да доведе до мирно разрешаване на споровете между тях. Левицата е доволна от успешния обяд на президента Румен Радев с посланиците на двете страни. Социалистът Спас Панчев е обнадежден, че олимпиадата ще сближи двете страни.Левицата се надявала да стопли поне малко отношенията на корейския полуостров.Даже червените искали спортисти от Южна и Северна Корея да участват заедно на Олимпиадата. Сега червените са доволни, че олимпиадата е минала успешно.Панчев е оптимист за срещата на американският президент Доналд Тръмп и лидера на Северна Корея. Левицата вярва в постигането на мира. Писмо с радостта от затоплянето на отношенията между Северна и Южна Корея ще бъде предоставено на посланиците на двете държави.", "date": "2018.04.05", "title": "Червени депутати събраха Северна и Южна Корея"}
{"url": "https://news.bg/crime/nasilvano-momiche-padna-ot-terasa-na-sotsialniya-dom-v-borovan.html", "text": "Момиче е паднало от втория етаж на центъра за настаняване от семеен тип във врачанското с. Борован, съобщава , позовавайки се на областната дирекция на полицията във Враца.Информация за инцидента е получена около 13 часа вчера в РУ-Бяла Слатина. 15-годишната е в университетската болница в Плевен, но все още няма информация за състоянието й.Има данни, че преди време пострадалото момиче е изведено от центъра от баща си, но той я насилвал сексуално и я предлага и на други срещу заплащане. Наблюдаващи случая социални работници разбрали, че детето е в риск и миналата седмица го върнали в дома в Борован.Образувано вече досъдебно производство изяснява, дали момичето е паднало по невнимание, дали нарочно е скочило или някой го е бутнал.Припомнаме, в края на февруари 17-годишен бе в кома и в критично състояние, след като . Три болници в София отказаха да го приемат поради липса на готовност за приемане на пострадал с политравма, липса на свободни легла или липса на специалист. Припомняме, на 13 февруари на Центъра за настаняване от семеен тип - с. Борован, когато обществено достояние станаха клипове с насилие над деца.Районна прокуратура се , излъчен в сутрешния блок на НОВА ТВ за извършено насилие от възпитател над деца.От началото на годината, лавина от случаи с насилие от детски заведения заляха медиите.  досъдебно производство за това, че в Габрово, в Център за настаняване от семеен тип за деца и младежи с увреждания са били изтезавани малолетно лице и непълнолетно лице., Районна прокуратура - ", "date": "2018.04.05", "title": "Насилвано момиче падна от тераса на социалния дом в Борован"}
{"url": "https://news.bg/world/estoniya-iska-peytriat-i-us-voynitsi-na-teritoriyata-si.html", "text": "Президентът на Естония Керсти Калюлайд поиска в малката балтийска страна да бъдат разположени американски войници и зенитно-ракетен комплекс \"Пейтриът\".Тя подчерта пред АФП, че е необходимо Русия да повярва, че може да бъде сдържана.В интервю за осведомителната агенция, което съвпадна с визитата и в Белия дом, консервативният лидер заяви, че разполагането на американски въоръжени сили и бойна техника ще укрепи настоящия контингент на НАТО в държавата, което е в отговор на агресията на Русия.\"\", поясни тя.Държавният глава добави, че има дебат и обсъждания между Естония и САЩ за дислоцирането на американски сили.Според нея западните държави са платили за грешките си в контактите си с Русия, които са започнали още през 2008 г. в Грузия.Президентът на Естония е убеден, че Западът трябва да покаже \"стратегическо търпение\", включващо икономически санкции срещу Русия.", "date": "2018.04.05", "title": "Естония иска „Пейтриът” и US войници на територията си"}
{"url": "https://news.bg/health/s-kakvo-da-zamestim-izkustvenite-otsvetiteli-v-boite-za-yaytsa.html", "text": "Днес е . Започна голямото боядисване на яйца за най-светлия християнски празник - Великден.Какво обаче съдържат боите за яйца, които масово използваме, и могат ли те да доведат до рискове за здравето ни?Освен че днес може да намерим бои за яйца във всякакви цветове, боите се предлагат в много различни форми - прахчета, капсули, таблетки, ампули и други.При анализ на съдържанието на боите за яйца, се установява, че зад почти всеки цвят седи едно или няколко Е-та. В повечето случаи те са разрешени от европейското законодателство и могат да се влагат в боите за яйца. Въпреки това обаче през празничните дни се регистрират сигнали за странични ефекти като алергии, обриви, хрема, кашлица, ринит, колит и дори гастрит, астматичен бронхит и хиперактивност при децата, съобщава Нова.Оказва се, че жълтата боя за яйца например се получава на базата на Е-102 (тартразин).За получаването на по-тъмното жълто към оранжево се влага Е-110 (сънсет жълто FCS, оранжево-жълт S). Е-110 представлява синтетичен оцветител, който се използва за оцветяване на бонбони, конфитюри, напитки и други хранителни продукти.За получаването на червен цвят в боите за яйца се влага Е-122 (азорубин). Това е оцветител, който доказано предизвиква алергии и обриви. Азорубинът вече е забранен за употреба в много страни, сред които Австрия, Норвегия, Швеция, като властите в го причисляват към групата на алергените, опасни за хората, страдащи от астма.Производителите на великденските бои за яйца използват Е-133 (брилянтно синьо FCF) за направата на син цвят. Това отново е оцветител със синтетичен произход, който се получава от въглищен катран. Този оцветител се абсорбира слабо от стомашно-чревния тракт и може да предизвика астматични пристъпи при хора с астма и алергични реакции. Този риск се засилва особено за хора, които са чувствителни към аспирин. И този оцветител е забранен в редица държави - Австрия, Белгия, Дания, Франция, Германия, Гърция, Италия, Испания, Швеция и Швейцария, но не и в България.Оказва се, че всичките посочени оцветители са разрешени за влагане като хранителна добавка от Брюксел, въпреки че са забранени от законодателствата на отделни държави членки.Според експерти има вероятност, при която оцветителите могат да попаднат върху белтъка на яйцето. Това става, когато порите на яйцата са по-големи и в процеса на оцветяване боята премине през порите. На обратното мнение - твърди се, че тези оцветители не са опасни за човешкото здраве, защото са преминали всички необходими тестове за безопасност.Във всички случай един оцветител е забранен за употреба заради рисковете, които носи върху човешкото здраве. Е-128 (Червен 2G) представлява синтетичен оцветител, които се причислява към забранените вещества. Той е забранен за използване в хранителната промишленост. Причислява се към забранените вещества, защото съдържа анилин, което е токсично вещество, действащо неблагоприятно върху нервната система на хората. Този оцветител може да доведе до нарушения на паметта или да предизвика кислороден глад. Ако видите, че даден хранителен продукт съдържа този оцветител, веднага трябва да сигнализирате съответните органи - Българската агенция по безопасност на храните (БАБХ).В крайна сметка проверката в лаборатория на боите за яйца, разпространени на пазара у нас, показва, че производителите предимно използват четири Е-та. Това са Е-102, Е-110, Е-122 и Е-133. Оцветителите се допускат за боядисване на яйца.Освен използваните оцветители обаче проверката показва и друго - в боите за яйца се съдържат и алергени. Като добавки в боите често присъстват лактоза, консерванти и желатин.За да избегнем рисковете, специалистите съветват да заменим боите с изкуствени оцветителите с такива, които се правят от естествени багрила.За червен цвят например може да се използва каркаде.За син цвят може да се използва растението сърпица или червено зеле, сварено със сода бикарбонат.За лилаво може да се използват боровинки, къпини или черници.За жълто и оранжево - куркума, тиква и други.За да се оцветят хубаво яйцата с естествени багрила, те трябва да постоят повече време във горещата вода. По този начин обаче избягваме всички здравни рискове, които са налице при използването на изкуствени оцветители.", "date": "2018.04.05", "title": "С какво да заместим изкуствените оцветители в боите за яйца?"}
{"url": "https://news.bg/world/v-kaliforniya-razkriha-nad-100-kitayski-oranzherii-za-marihuana-v-kashti.html", "text": "Федерални агенти в американския щат Калифорния разкриха над 100 оранжерии за марихуана в къщи - една от най-големите наркооперации в историята на САЩ, съобщи правителството, цитирано от АФП.Стотици федерални агенти заляха щатската столица Сакраменто във вторник и сряда. Те бяха подпомагани от местната полиция срещу китайски наркотрафиканти.\"\", обявиха от правосъдното министерство.Допълва се, че тази престъпна организация е използвала чужда валута за закупуване на жилища и превръщането им в оранжерии за марихуана, което е за сметка на невинните съседи.В операцията са участвали Данъчната администрация на САЩ, ФБР и агенцията за борба с наркоразпространението, както и имиграционни служители и полицаи. Повече от 100 къщи са използвани за отглеждане на марихуана. Иззети са над 60 000 растения и около 200 килограма марихуана, включително 15 оръжия.Операцията е част от разследване, което е започнало през 2014 г. Полицията забелязала, че плащанията за къщите са с трансфери от югоизточната китайска провинция Фудзиен. След това къщите са превърнати в големи оранжерии за отглеждане на марихуана, като във всяка са събирани стотици, ако не и хиляди растения, според правосъдното министерство.", "date": "2018.04.05", "title": "В Калифорния разкриха над 100 китайски оранжерии за марихуана в къщи"}
{"url": "https://news.bg/tech/eksperti-po-izkustven-intelekt-boykotirat-robotite-ubiytsi.html", "text": "Изследователи от областта на изкуствения интелект от близо 30 страни бойкотират южнокорейски университет заради опасения, че нова лаборатория в партньорство с водеща компания от отбранителната индустрия може да доведе до създаването на \"роботи убийци\", пише \"Гардиън\".Повече от 50 водещи представители на академичните среди са подписали писмо, призоваващо за бойкот на Корейския институт за наука и технологии и неговия партньор, производителя на военна техника Hanwha Systems. Изследователите заявиха, че няма да сътрудничат с университета или да приемат посетители от института заради опасения, че се стреми да \"ускори надпреварата във въоръжаването, като разработва\" автономни оръжия.\"Налице са много страхотни неща, които можете да правите с изкуствен интелект, които спасяват човешки животи, включително във военен контекст, но открито да се обявява, че целта е да се разработят автономни оръжия и да имате такъв партньор, предизвиква огромна загриженост\", изтъква Тоби Уолш, организатор на бойкота и професор в Университета на Нов Южен Уелс. \"Това е много уважаван университет, който си партнира със съмнителен от етична гледна точка партньор, който продължава да нарушава международните норми\", подчерта Уолш.Бойкотът идва преди срещата на ООН в Женева през следващата седмица за автономните оръжия, а повече от 20 страни вече призоваха за пълна забрана на роботите убийци. Използването на изкуствен интелект в армиите в страните по целия свят предизвика страхове от ситуация, подобна на тази във филма \"Терминатор\", и бяха повдигнати въпроси относно точността на тези оръжия и способността им да различават приятел от враг.Hanwha Systems е един от най-големите производители на оръжия в Южна Корея, като произвежда касетъчни боеприпаси, които са забранени в 120 страни съгласно международен договор. Южна Корея, заедно със САЩ, Русия и Китай, не са подписали конвенцията.Президентът на Корейския институт за наука и технологии Сун Чул Шин коментира, че е натъжен да чуе за бойкота. \"Бих искал да потвърдя, че институтът няма намерение да се занимава с разработването на смъртоносни автономни оръжейни системи и роботи убийци\", уверява Шин.\"Като академична институция, ние оценяваме човешките права и етичните стандарти в много висока степен\", добави той.", "date": "2018.04.05", "title": "Експерти по изкуствен интелект бойкотират роботите убийци"}
{"url": "https://news.bg/society/veliki-chetvartak-e-3.html", "text": "В християнската традиция четвъртият ден от Страстната седмица - Велики четвъртък, е възпоменание за Тайната вечеря.На тази вечеря Христос, като завещал на учениците си любов към всички хора, им казал, че един от тях ще го предаде.Апостолите попитали кой ще направи това. Юда също запитал, но Христос му отговорил толкова кротко, че другите не разбрали, че той е предателят.След вечерята Христос отишъл в Гетсиманската градина, където се молил до идването на предателя.На този ден свещенослужителите изнасят кръста от олтара, което символизира носенето му от Христос към Голгота. По време на маслосвета, всеки желаещ мирянин бива помазан с елей за здраве.На службата се четат дванадесетте откъса от Евангелието, разказващи за Христовите страдания.На Велики четвъртък се боядисват яйцата за Великден.", "date": "2018.04.05", "title": "Велики Четвъртък e"}
{"url": "https://news.bg/press/kevr-shte-dava-razreshenie-za-sdelki-s-energiyni-druzhestva-shtetite-ot-pozhara-vav-vlaka-na-gara-konyovo-sa-za-280-000-lv.html", "text": "КЕВР.\"Сега\":КЕВР ще дава разрешение за сделки с енергийни дружестваПромени в закона за енергетиката, приети на първо четене, предвиждат КЕВР да дава разрешение за сделки с енергийни дружества. Според вносителите и енергийния министър, нормативните промени ще дадат право на регулатора да се намеси в сделката с ЧЕЗ. Промените предвиждат още всички производители на електроенергия над 4 мегавата, да продават ток само на свободния пазар.Според закона, ако компания, закупила енергодружество и започне да се разпорежда с над 20% от дяловете, без преди това сделката да е одобрена от КЕВР, то регулаторът може да отнеме лиценза й.Министърът на енергетиката поиска да отпадне ограничението от 20%, за да може регулаторът ефективно да контролира сделките с енергодружествата.\"Независимо от това какъв е процентът, може да бъде и 1, но той може да дава такива права на собственика, че да има възможност да взима решения за увеличаване на капитала, намаляване, функциониране на дружеството\", заяви министърът на енергетиката Теменужка Петкова.Председателят на КЕВР Иван Иванов поиска подробно да бъдат описани новите функции на регулатора. Бягство от затвора. \"Дума\":МВР знаело от година за подготвяното бягство МВР е имало оперативна информация от миналото лято, че опасният рецидивист Владимир Пелов Стефанов готви бягство от Централния софийски затвор. Това призна вътрешният министър Валентин Радев. Информацията е подадена на Министерството на правосъдието и тези, които са заинтересовани от това, категоричен бе МВР шефът, прехвърляйки вината върху правосъдния министър Цецка Цачева. Според него обаче в конкретния случай не можело да става дума за лоша комуникация между МВР и МП.\"Направени са и са взети необходимите мерки, но за жалост се случи така, че той сега е избягал от затвора\", обобщи Радев. Той докладва, че по случая в СДВР е сформиран щаб начело с шефа на \"Национална полиция\" главен комисар Христо Терзийски. Двамата бегълци са обявени за национално издирване, всички граници се охраняват, за да не напуснат страната. Вътрешният министър заяви, че полицията е привикала на разпит и е поставила под контрол всички лица, свързани с двамата затворници. По думите му ставало въпрос за хора, които са им помагали или се очаква да им помагат.Министърът разкри, че МВР има следа за автомобила, с който са избягали убийците. \"Нямаме повече информация. Видяхме номерата на автомобила, те са сменени, но не го намерихме\", добави той пред депутатите. Разследване. \"Монитор\":Четирима кметове на прокурорСамо за два месеца ГЕРБ даде общо четирима червени кметове на прокуратурата заради нарушения. След тези на Златица, Провадия и Сопот, от управляващата партия се прицелиха и в друг градоначалник от БСП, като обявиха в сряда, че ще сезират прокуратурата и новата комисия \"Антикорупция\" за нередности в Община Мездра, която се оглавява от Генади Събков. От ГЕРБ призоваха кмета да подаде оставка.Депутатът Александър Иванов от разясни, че става дума за спортна зала, за която през 2014 година общината получила пари от държавата. Сумата е над 1,4 млн. лв., които са платени от общината в аванс на изпълнителя на обекта. До сега обаче залата така и не е довършена. Има разрешение за строителство на този обект, а нищо не се случва, обясни Иванов и разясни, че в края на 2014 година кметът дори издава удостоверение за отлично изпълнение на монтажните дейности и правилно изразходване на финансовия ресурс от страна на изпълнителя. Искаме да попитаме кмета защо с тези 1,4 млн. лв. дава един безлихвен заем, защото до момента те не са изплатени, защо 3-та поредна година няма една положена тухла, обяви Иванов.  Проблеми. \"24 Часа\":Под 15% от българите могат да си позволят преглед при психолог  Едва 12 - 15% от българите могат да си позволят посещение при психолог, когато имат нужда. За сравнение около 30% от здравноосигурителния пакет в редица европейски държави се отделят за психично здраве. У нас психотерапията е услуга, която се осигурява в частната практика и не се финансира от здравната каса. Това обявиха от дружеството на психолозите в България на връх професионалния им празник 4 април.Те поискаха професията им да стане регулирана, най-вече при работещите в училища и детски градини, защото в момента практикували и хора без квалификация. България е единствената страна, в която професията не се регулира и от години специалистите настояват да има Закон на психолога. Развитие има, като в момента се изчаква той да се разгледа от здравната и социалната комисия в парламента, уточни д-р Пламен Димитров, председател на Дружеството на психолозите в България.Подобен закон ще осигури по-качествена услуга на хората и ще повиши доверието към специалистите.Обмисля се и разширяването на класификацията на професията психолог в националния класификатор. Идеята е в него да се включат и специализираните психолози като училище, социален и др. Замърсяване. \"24 Часа\":През зимата софиянци 70 дни дишали мръсен въздух, рекордьор обаче е ПловдивДвете основни причини за замърсяванията - отоплението на твърдо гориво и автотрафика, както и температурните инверсии през зимата са най-сериозния проблем на големите ни градове като София, Пловдив, Благоевград и Варна, съобщи група граждани, които се свързали помежду си и се включили в мрежата Luftdaten.info, а днес представиха резултатите от замерванията си през зимния сезон, съобщиБНТ. Днес те вече имат 630 измервателни уреди, разположени в цялата страна.При отоплителен сезон от 160 дни, в около 70 дни е имало превишение на нормите в столицата. Най-зле е била ситуацията на 8, 26 и 27 януари и 13 февруари, като в тези дни замърсяванията са били около 5 - 6 пъти над нормата. В столицата за сезона са били извършени близо половин милион измервания. Рекордьор по замърсяване е Пловдив с 86 дни със запрашеност над нормата. По думите му най-зле е била ситуацията на 27 декември 2017 г. и на 17 януари т.г. Много силно замърсяване има в Благоевград - където са измерени превишения на нормите в 98 дни, но от групата не са включили града в класациите заради малкото си станции там - едва 11 към днешна дата. Иванов посочи, че пикови стойности се отчитат обикновено вечер между 18.00 и 22.00 часа, като за градовете София, Пловдив, Благоевград и Варна те са около 30 пъти над нормата. Щети. \"Сега\":Щетите от пожара във влака на гара Коньово са за 280 000 лв.Щетите от инцидента на гара Коньово са за около 280 000 лв., вагоните са застраховани. Това каза Пламен Пешаров, управител на \"БДЖ - Пътнически превози\" ЕООД на заседание на транспортната комисия в НС, предаде БГНЕС.Преди дни избухна пожар в бързия влак от София за Бургас на гара Коньово край Нова Загора. Запалил се беше третият вагон. Огънят е забелязан от превозните служители при влизането на композицията в гара Коньово.Служителите са реагирали своевременно като веднага са евакуирали хората от влака. Националният железопътен превозвач осигури превоз с автобуси за своите клиенти до Бургас.Пламен Пешаров подчерта днес, че по отношение на безопасността няма никакъв компромис. Той каза това на заседанието на транспортната комисия в парламента. На него депутатите питаха и за инцидента от петък. ", "date": "2018.04.05", "title": "КЕВР ще дава разрешение за сделки с енергийни дружества; Щетите от пожара във влака на гара Коньово са за 280 000 лв."}
{"url": "https://news.bg/world/87-mln-potrebiteli-zasegnati-ot-cambridge-analytica.html", "text": "Повече от 87 млн. потребители на \"Фейсбук\" вероятно са засегнати от скандала с изтичането на данни, предаде \"Форбс\". Това са съобщили от социалната мрежа. Повечето са американски граждани и скоро ще бъде възможно да проверят дали данните им са били използвани от Cambridge Analytica.По-рано беше съобщен по-малък брой засегнати потребители. От компанията Cambridge Analytica обявиха в изявление, че не може да са повече от 30 млн. души. От \"Фейсбук\" направиха серия промени, с които да се подобри сигурността.Очаква се на 11 април основателят и изпълнителен директор Марк Зукърбърг да свидетелства пред Комисията по енергетика и търговия на Конгреса за тота как компанията му опазва личните данни на близо 2 млрд. потребители. Той вече отклони искането лично да се яви и пред британска парламентарна комисия и изпрати свой заместник. Разкритието идва на фона на разразилия се около \"Фейсбук\" скандал в Европа и САЩ. Британската фирма Cambridge Analytica неправомерно се сдобила с лични данни от профилите на 50 милиона души в социалната мрежа преди изборите за президент в САЩ през 2016 г.Скандалът коства постовете на ръководни лица. Оказва се, че не само САЩ, но и Европа се тресе от подобни разкрития за водещи политици. В началото на месеца стана ясно, че основни германски партии купили данни на избиратели от \"Дойче пост\", съобщава \"Политико\".Вестник \"Билд ам зонтаг\" се е сдобил с документи, които разкриват, че Християндемократическият съюз на канцлера Ангела Меркел и Партията на свободните демократи са започнали да се сдобиват с информацията от куриерската компания още през 2005 г. Те са похарчили десетки хиляди евро за тази информация преди парламентарните избори през септември 2017 г.Според изданието данните на избирателите може да са им помогнали да атакуват конкретни части от електората с политически лозунги.", "date": "2018.04.05", "title": "87 млн. потребители засегнати от Cambridge Analytica "}
{"url": "https://news.bg/weather/oblachen-i-dazhdoven-chetvartak-3.html", "text": "Днес се очаква предимно облачно време. Това съобщават от НИМХ на БАН.Следобед в западните и централните райони ще се развива купесто-дъждовна облачност и се очакват краткотрайни валежи, с гръмотевици. Ще се задържи топло и почти тихо. Максималните температури ще са между 20 и 25 градуса. Атмосферното налягане ще е по-ниско от средното. ", "date": "2018.04.05", "title": "Облачен и дъждовен четвъртък"}
{"url": "https://news.bg/world/siera-leone-ima-nov-prezident.html", "text": "Сиера Леоне има нов президент, предаде \"Ройтерс\". Опозиционният кандидат и лидер на военната хунта  Юлиус Маада Био спечели изборите и положи клетва часове след победата. Новоизбраният кандидат на Народната партия взе 51,81 % от гласовете и победи в оспорван балотаж, който се проведе на 31 март. Агенцията отбелязва, че държавния глава го очаква тежък мандат - да управлява една от най-бедните африкански държави. Първият тур на изборите се проведе на 5 март и балотажът бе очакван. Припомняме, че кандидатите за наследник на Ърнест Баи Корома бяха 16, като фаворитите за поста сред тях бяха четирима.Вотът се провежда на фона на продължаващата икономическа криза в африканската страна.Епидемията от ебола преди няколко години и бедствията в странатадопълнително усложниха обстановката.Именно последиците от кризата и разочарованието сред избирателите бяха сред причините за очакваната ниска активност и задаващ се балотаж на изборите. Особено силна е тази тенденция сред младите хора в страната.Сиера Леоне заема 179-то от общо 188 места по човешко развитие в класацията на ООН.", "date": "2018.04.05", "title": "Сиера Леоне има нов президент "}
{"url": "https://news.bg/world/hilyadi-detsa-zaginali-v-siriya-prez-2017-godina.html", "text": "Около хиляда деца загинали в Сирия през 2017 година. Те са били убити от експлозиви. Повече от 360 други са били осакатени. Около 8 млн. души, от които 3  млн. деца, са изложени на тази опасност. Това показват данни на СЗО и УНИЦЕФ. Организациите настояват да се вземат мерки. За тази година статистиката е още по-трагична. Само за първите 2 месеца от 2018 година, убитите деца са хиляда. Във връзка с очакваното завръщане на стотици хиляди жители на бившия бастион на ДАЕШ Ракка се изразява тревога за семействата, които ще бъдат изложени на рисковете от останалите невзривени устройства в града. ООН вече предупреди, че не само хуманитарната криза дебне завръщащите се. ", "date": "2018.04.05", "title": "Хиляди деца загинали в Сирия през 2017 година"}
{"url": "https://news.bg/regions/remonti-i-ogranicheniya-prechat-na-dvizhenieto-po-patishtata-1.html", "text": "Температурите са в интервала от + 6 ° до + 25°. Времето над страната е предимно ясно и слънчево. Пътните настилки са предимно сухи, на места мокри.Това съобщиха от пресцентъра на АПИ. ОГРАНИЧЕНИЯ ЗА ТОВАРНИ АВТОМОБИЛИ:Забранява се движението на моторни превозни средства, предназначени за превоз на товари с техническа допустима максимална са над 12 тона, включително състав с ремаркета и полуремаркета, селскостопанска и земеделска техника, трактори и специализирана строителна техника, както следва:целогодишно за периода на официалните празници: последния работен ден преди празници - от 16:00 часа до 20:00 часа и последния почивен /празничен/ ден - от 14:00 часа до 20:00 часа. Забраната се отнася за всички периоди, в които е определен повече от един празничен ден.Забраната се отнася за всички периоди, в които е определен повече от един почивен или празничен ден.Ограниченията важат само за участъците от републиканската пътна мрежа, както следва:• Всички автомагистрали;• път I-1 с. Ребърково-Ботевград, като движението се пренасочва по път II-16 Ребърково-Своге-София;• път I-1 Благоевград-ГКПП \"Кулата\";• път I-4 п. в. \"Коритна\"-Велико Търново-Шумен;• път I-5 Русе-Велико Търново;• път I-8 ГКПП \"Калотина\"-София;• път I-9 Варна-Бургас;• път II-18 Околовръстен път София;• път II-99 Бургас-Царево.Забраната не важи за моторни превозни средства, които извършват превози на опасни товари (ADR), живи животни, бързо развалящи се хранителни продукти и товари на температурен режим.СЪСТОЯНИЕ НА АВТОМАГИСТРАЛИТЕ:АМ \"Тракия\":Област София: Ограничено е движението по пътната връзка София - Костенец на пътен възел \"Мухово\" на АМ \"Тракия\" при км 46 в посока гр. Костенец и гр. Ихтиман поради ремонтни дейности.Обходни маршрути:/- за направлението София - Костенец през пътен възел \"Ихтиман\" при км 34+000.- за направленията Ихтиман - Пловдив и Костенец - Пловдив през пътен възел \"Церово\" при км 69+167. Движението по АМ \"Тракия\" в посоките София - Бургас и обратно е без ограничения. През пътния възел може да се минава идвайки от Бургас в посока гр. Костенец и гр. Ихтиман. Срок до 30.04.2018 г.; Област Пазарджик: от км 105+600 до км 106+000 посока София, движение в една лента поради аварийно запълване на появили се деформации на пътната настилка с топла асфалтова смес. Срок до 05.04.2018 г.Област Бургас: от км 308+100 до км 359+000 в участъка граница ОПУ Ямбол - Ветрен - частични ремонтни дейности на асфалтовата настилка.Организацията на движение е сигнализирана с пътни знаци.Срок до 05.04 2018 г.; от км 325+000 до км 359+000 в участъка на пътен възел Бургас-Запад се извършват ремонтни дейности по възстановяване на мантинели. Движение с повишено внимание. Срок до 05.04.2018 г.АМ \"Хемус\": няма ограничения.АМ \"Струма\": няма ограничения.АМ \"Марица\": няма ограничения.АМ \"Черно море\": няма ограничения.АМ \"Люлин\":Област София: Движението по АМ \"Люлин\" в посока София от км 7+100 до км 12+860 е ограничено за всички МПС поради изтичане на кална маса и опасност от срутване на скална маса на пътното платно при км 9+600. Ограничението е от втори тунел \"Люлин\" до първи тунел \"Мало Бучино\", където движението на всички МПС се осъществява двупосочно в платното посока София - Перник.Алтернативни маршрути:- за автомобили до 12 тона по път I-1 от пътен възел Драгичево - Владая - София и обратно.- само за леки автомобили по път 1801 Перник - Мало Бучино - Суходол и обратно. Срок до 30.06.2018 г.;Движението по АМ \"Люлин\" в тунел \"Мало Бучино\" посока София се осъществява в една лента поради активизирало се свлачище в аварийната лента след тунела. Ограничена е активната лента, като движението се извършва в изпреварващата лента. Срок до 30.06.2018 г. ", "date": "2018.04.05", "title": "Ремонти и ограничения пречат на движението по пътищата "}
{"url": "https://news.bg/disasters/severna-koreya-skoro-s-balistichni-raketi-do-velikobritaniya.html", "text": "Почти сигурно е, че Северна Корея скоро ще имат балистична ракета, която може да достигне Обединеното Кралство, предупредиха британски депутатите, предаде \"Скай нюз\". Това се очаква в рамките на от 6 до 18 месеца.Оръжията потенциално биха могли да носят ядрени бойни глави, а Великобритания притежава само ограничена система за противоракетна отбрана при нападение. Това сочат данни от Доклад по отбраната.\"Разумно е предположението, че Северна Корея вече може да достигне Великобритания с балистични ракети, които потенциално биха могли да носят ядрени бойни глави\", пише в доклада. В документът е записано, че при всички случаи е почти сигурно, че Северна Корея ще може да осъществи подобен опит след 18 месеца, ако продължава програмата си при сегашния темп на развитие.", "date": "2018.04.05", "title": "Северна Корея скоро с балистични ракети до Великобритания"}
{"url": "https://news.bg/crime/tsacheva-da-podade-ostavka-iska-mareshki.html", "text": "Цецка Цачева трябва да си подаде оставката, зави лидерът на \"Воля\" Веселин Марешки в ефира на bTV. Според него така трябва да се действа в демократичния свят. Марешки разбира, че Цачева персонално не е стояла на входа на затвора и лично не е можела да спре бегълците, но отговорността е нейна.\"Скандално е - имали са информация от службите за готвено бягство! Какво са правили? Вземали са мерки да го улеснят\", протестира Веселин Марешки и добави, че така всеки гражданин е в опасност. \"Надяваме се и се молим на МВР да си свърши работата. Дано да не си я свършат като затворите\", изтъкна депутатът.\"Воля\" бута управляващите. Не си спомняли предизборните обещания, коментира Марешки и заяви, че не би се включил в коалицията на Обединените патриоти.\"Нормално е да има разпад в малката коалиция - там нищо не ги свързва. Валери Симеонов гледа да свърши нещо, другите двама стоят при бюджетните средства\", отсече народният представител.", "date": "2018.04.05", "title": "Цачева да подаде оставка, иска Марешки"}
{"url": "https://news.bg/int-politics/eksprezidentat-na-braziliya-lula-da-silva-tryabva-da-vleze-v-zatvora-reshi-sadat.html", "text": "Бившият президент на Бразилия Луис Инасио Лула да Силва ще бъде вкаран в затвора, докато той обжалва присъдата си за корупция. Това постанови Върховният съд на латиноамериканската държава, съобщават световните осведомителни агенции.Той е изправен пред 12 години затвор по обвинения за приемане на подкуп, но поиска да остане на свобода по време на обжалването на постановената присъда.Лула твърди, че обвиненията са политически мотивирани и целят да му попречат да участва в президентските избори през октомври. Социологическите допитвания показват, че той е най-популярният сред бразилското население кандидат.Върховния съд се произнесе срещу него след маратонско заседание, приключило посред нощ, като шестима от съдиите са се обявили за вкарването му в затвора, а петима са се обявили против.72-годишният бивш президент вероятно ще остане на свобода за кратко, докато не бъде завършена документацията за ареста му.Неговата Работническа партия изтъкна, че определението на съда е \"трагичен ден за демокрацията и Бразилия\".Лула беше президент между 2003 и 2011 г. Въпреки че води в социологическите проучвания, той остава разделяща фигура в Бразилия. Окол 20 хил. души протестираха в град Сао Пауло във вторник, настоявайки за незабавното му вкарване зад решетките, докато негови привърженици също организираха голяма контрадемонстрация.Доскоро на обвиняемите в Бразилия им беше разрешено да остават на свобода, докато не бъде изчерпана напълно процедурата по обжалването.Върховният съд обаче разгледа определение от 2016 г. на по-ниска съдебна инстанция, съгласно което обвиняемите могат да бъдат вкарани в затвора след неуспешна първа жалба.Лула получи отказ на първото си обжалване през януари, когато апелативният съд не само утвърди присъдата му, но я увеличи от 9 на 12 години.През лятото на 2017 г. експрезидентът беше осъден по обвинения в корупция и пране на пари. Процесът срещу него беше част от мащабен корупционен скандал, в който бяха замесени политици от високите етажи на властта.", "date": "2018.04.05", "title": "Експрезидентът на Бразилия Лула да Силва трябва да влезе в затвора, реши съдът"}
{"url": "https://news.bg/crime/tsacheva-nay-lesno-e-da-podam-ostavka.html", "text": "Най-лесното нещо за мен е да си подам оставката. Това зави министърът на правосъдието Цецка Цачева в ефира на bTV относно поисканата й от БСП и Веселин Марешки оставка.Припомняме, оставката на правосъдния министър беше поискана Цачева заяви, че проблемът трябва да се гледа комплексно. Тя не иска петно на името на всички надзиратели заради грешки на няколко. Правосъдният министър беше категорична, че не дава оставка, ако премиерът не я поиска.\"Във всеки момент веднага, в който министър-председателят г-н Борисов ми поиска, аз ще дам\", заяви Цачева.Министърът на правосъдието има задължения на общо ръководство и контрол, обясни тя и добави, че изпълнява правомощията си. Ако считате, че оставката на един министър и друг е решение - това е много лесно решени, каза Цачева. Тя изтъкна, че проблемите в системата на са от година-две. Мин. Цачева припомни, че премиерът Борисов лично се ангажира с допълнителни 15 млн. лв. за надзирателите.Припомняме, надзирателите протестираха многократно и заплашиха с . Те прекратиха протестите след като стана ясно, че с им за поетапно увеличаване и изравняване на заплатите на надзирателите с тези на колегите им в МВР и за решение на проблема с липсата на кадри.Според нея все пак въпросът не опира само до средства, въпрос е и на организация, и на човешки капитал, допълни Цачева.\"Повече от един не си е свършил работата, категорична съм\", заяви министърът на правосъдието относно бягството на двамата осъдени от затвора.Затворниците първо са извършили въоръжаването си. Правосъдният министър още не знае как е внесен пистолетът.Оръжието не може да е внесено с багаж, категорична е Цачева. Тя допълни, че контрол се осъществява ежедневно. И двамата бегълци са наказвани многократно за притежание на мобилно устройство. Макар и да има нарушения се е упражнявал контрол, изтъкна Цачева.Тя разказа, каква информация има за самото бягство. Станало е през главния вход на затвора - служителят на пункта е бил въоръжен, той тръгнал срещу тях, те го повалили, имало е опит да се стреля, когато бегълците излезли той тръгва след тях и вади оръжие, обясни правосъдният министър. Районът обаче е такъв, че има много хора и движение - широкият център на София - и не позволява да се стреля, обоснова се Цачева.Тя поиска оставките на директора на затвора и на директора на Главна дирекция \"Изпълнение на наказанията\".По думите на правосъдния министър стана ясно, че всеки един от постовете е получил инструкции по отношение лицето Владимир Пелов. Той е работил е в механичен цех - безвъзмездна работа - предприети са дисциплинарни наказания към него.Тя добави, че срещу двамата затворници има дисциплинарни производства в миналото. Те не са били в едно спално помещение, но са били от една група. Психологическият им портрет е сходен. \"И дамата не са били комуникативни, в смисъл да комуникират с широк кръг лица\", обясни правосъдният министър и допълни, че става дума за лица с изключително висока опасност както за останалите затворници, така и за служителите.Тя натърти, че вътре в затвора служителите нямат дори палки и не могат да се защитят при евентуален инцидент.Към момента на получаването на пратката от Пелов вътре е имало няколко души. Пратките са предварително заявени, обясни министърът. Пелов е получил електронна игра - тетрис, а Колев бързовар. На Цачева и е съобщено, че вторник е денят за пратки.По думите и стана ясно, че с Пелов е работил служител на СДВР. Това, което е като резултат от работата е, че същият е много агресивен, изтъкна тя.", "date": "2018.04.05", "title": "Цачева: Най-лесно е да подам оставка"}
{"url": "https://news.bg/int-politics/tramp-podpisa-zapovedta-za-izprashtane-na-voynitsi-po-granitsata-s-meksiko.html", "text": "Американският президент Доналд Тръмп е подписал указ, който постановява Националната гвардия да бъде разположена по границата между САЩ и Мексико, съобщиха от Белия дом.\"За да дадем на нашите гранични служби подкрепата, която заслужават, президентът Тръмп разрешава разполагането на подразделения на Националната гвардия на южната граница, за да подпомогнат тяхната мисия\", се посочва в изявление на Белия дом.Добавя се, че президентът \"предприема действия за защита на националната сигурност на Америка, тъй като демократите в Конгреса на САЩ възпрепятстват опитите за осигуряване на нашата граница. Бездействието остави отворени очевидни празнини и неупълномощени правоохранителни институции от решаващо значение, така че президентът предприема действия и използва съществуващите си правомощия, за да запълни тези пропуски\".По-рано американският вътрешен министър Кирстен Нилсен заяви, че Тръмп ще подпише заповед за разполагане на Националната гвардия в райони, граничещи с Мексико.", "date": "2018.04.05", "title": "Тръмп подписа заповедта за изпращане на войници по границата с Мексико"}
{"url": "https://news.bg/disasters/devetima-zaginali-sled-padane-na-mikrobus-v-reka-v-rumaniya.html", "text": "Деветима души са загинали в Румъния, след като микробус, в който са пътували 10 души, е паднал в река Бистрица в североизточния окръг Нямц, съобщават местните медии.22-годишен младеж е единственият оцелял, който успял сам да излезе от падналото във водата превозно средство, превозвало горски работници. 25-годишният шофьор вероятно е изгубил контрол над управлението след спукване на една от гумите. Работниците се връщали вкъщи за празниците от западния окръг Арад, където работели.Микробусът не бил пригоден за превозва толкова хора. Над 35 пожарникари, три линейки и три коли на окръжната служба за бърза помощ са пристигнали на мястото на катастрофата.", "date": "2018.04.05", "title": "Деветима загинали след падане на микробус в река в Румъния"}
{"url": "https://news.bg/crime/byagstvoto-ot-zatvora-komichno.html", "text": "Ситуацията с  е направо комична - с тази чистачка, която реагира най-адекватно. Това коментира журналистът Слави Ангелов, който е главен редактор на вестник \"168 часа\".\"Тук проблемът очевидно си е в затвора - в начина, в правилата за охрана. Пазачите там работят в ужасни условия. А само затворник, който не се е сетил, не е спечелил дело в Страсбург за тези ужасни условия\", изтъкна Ангелов в сутрешния блок на Нова телевизия.Според него надзирателите заслужават по-високи заплати, но е факт, че там има и голяма корупция.Слави Ангелов подчерта, че двамата избягали престъпници първоначално ще бъдат заедно, но после по-умният може би ще се оттърве от другия.От своя страна Валери Йорданов, който е бивш директор на СДВР, коментира, че трябва да бъде променена самата концепция по отношение на охраната на затворници с тежки провинения.\"Наистина е необяснимо при какви режими се поставят такива лица и какви са мерките за сигурност, които се използват спрямо такива лица\", анализира той.", "date": "2018.04.05", "title": "Бягството от затвора - комично"}
{"url": "https://news.bg/health/dekemvriyski-zaplati-za-velikden-za-loveshkata-bolnitsa.html", "text": "Служителите на ловешката болница получават декемврийските си заплати за Великден. Това съобщи прокуристът на ловешката болница д-р Ченко Чалъков пред БНР.Напрежението в многопрофилната болница отново се нажежи тази седмица. Лечебното заведение е в тежко финансово състояние. Цялата сума за клиничните пътеки вече е изплатена от Здравната каса. Парите отиват директно към кредиторите за покриване на запорите. Това бе и причината ръководството да не изплати дължимите възнаграждения.Заради липсата на лекарства, консумативи и медицински персонал всички работещи в Отделението по пневмология и фтизиатрия подадоха колективна молба за напускане.Най-сериозният проблем е от последните 2-3 месеца, заяви д-р Михаил Киров - началник на отделението. Той обясни, че оттогава състоянието на болницата достига положение, в което не може да осигурява необходимите лекарства на пациентите.\"Почти 90% от пациентите си купуват всичко - спринцовки, игли, всички видове консумативи. Това неминуемо се отразява и на качеството на нашата работа. Постоянният психически тормоз от страна на всички болни и техните близки за това, че те са здравно осигурени и че им се налага да плащат - това са ежедневни скандали\", изтъкна д-р Киров.Официална заповед на прокуриста пациентите да купуват сами консумативи няма, но той е казвал това в съвещателен тон, подчерта д-р Киров. Сериозен проблем се оказва и силно намаленият състав на отделението.\"Всеки от нас остава с часове след работа, без да иска каквото и да е заплащане. При медицинските сестри е същото\", добави д-р Киров.Прокуристът д-р Чалъков от своя страна определи като лъжа думите на д-р Киров, че той е наредил устно пациентите да си заплащат лекарствата и консумативите. Той натърти, че началникът на Отделението по пневмология и фтизиатрия д-р Киров не дава дежурства и е бил помолен да влезе в графика.\"Отделението не се затваря от назначените лекари и сестри, а от болницата. Няма да затворим отделението. Следващата седмица най-вероятно ще имаме и кардиолози. Идеята е да бъде едно общо отделение за кардиология и пулмология. Щом екипът на д-р Киров решава да напусне, това е тяхно право, но това не значи, че те ще решат дали ще се затвори или не отделението\", категоричен е д-р Чалъков.", "date": "2018.04.05", "title": "Декемврийски заплати за Великден за ловешката болница"}
{"url": "https://news.bg/politics/deputatite-reshiha-temenuzhka-petkova-da-dokladva-za-toplofikatsiite.html", "text": "До началото на следващия отоплителен сезон - 1 октомври 2018 г. енергийният министър трябва да докладва за състоянието на топлофикационните дружества. Това решиха депутатите. 67 млн. лева са инвестираните средства в 11 от общо 12 топлофикационни дружества в страната за периода от 2013 до 2017 година, успокои министър Теменужка Петкова.Всички дружества сами преценявали каква да бъде инвестиционната им програма. Обективната оценка за техническата изправност на дружествата ще бъде ясна в началото на октомври, обеща тя. Трябва ни цялостна стратегия за топлофикационните дружества, смята герберът Валентин Николов.Според него проблемът с мръсния въздух остава нерешен, защото само едно от топлоснабдителните дружества работи на газ, а останалите са на твърди горива.Трябва цялостна стратегия за тези дружества, за да не позволим да се върнем десетилетия назад и да не можем да реагираме на процесите, които ще възникнат, ако тези дружества не работят, настоя той.Социалистът Таско Ерменков поиска отчет за състоянието на дружествата. Според него трябва да се намери решение за развитие на сектора.", "date": "2018.04.05", "title": "Депутатите решиха Теменужка Петкова да докладва за топлофикациите"}
{"url": "https://news.bg/crime/ottsepiha-gradinkata-okolo-kristal-zaradi-samnitelen-kufar.html", "text": "Екипи на полицията отцепиха района около градината на \"Кристал\" в центъра на столицата заради съмнителен куфар, съобщи bTV. След бърза проверка стана ясно, че куфарът не е опасен.Отцепено беше движението на пешеходци по тротоарите около зелената площ.В багажа нямало нищо опасно. Куфарът бил пълен с одеяла и детски играчки.Не се е наложило дори да бъде извършен контролиран взрив. Полицейската блокада беше вдигната след около час.", "date": "2018.04.05", "title": "Отцепиха градинката около \"Кристал\" заради съмнителен куфар"}
{"url": "https://news.bg/politics/bsp-pita-kevr-s-kolko-tochno-chez-iska-tokat-da-e-po-skap.html", "text": "БСП пита КЕВР за поисканото повишение на цената на тока за битови потребители от страна на ЧЕЗ Разпределение и ЧЕЗ Електро за новия ценови период.На брифинг социалистът Георги Свиленски пита дали това повишение няма да е двуцифрено и дали не е свързано с покупката на ЧЕЗ от \"Инерком\".\"Надяваме се да не е двуцифрено увеличението\", посочи социалистът.\"Явно колегите от ГЕРБ са решили да започнат предизборната си кампания за местни избори 2019\", коментира Георги Свиленски .Левицата заставала зад всеки свой кмет, който работи в интерес на хората и за държавата. Грозна и некоректна схема раздали пред медиите ГЕРБ. \"Не се връзвайте на тези закачки на колегите\", изтъкна Свиленски.Червеният депутат пусна , който плаща дружеството. Още миналата седмица левицата захапа железницата и нейното управление.", "date": "2018.04.05", "title": "БСП пита КЕВР с колко точно ЧЕЗ иска токът да е по-скъп"}
{"url": "https://news.bg/world/frenskoto-pravitelstvo-nyama-da-otmeni-planovete-za-reformirane-na-zheleznitsite.html", "text": "Премиерът на Франция Едуар Филип заяви, че няма да отмени плановете за реформиране на държавната железопътна компания SNCF, информира \"Ройтерс\".Синдикатът CFDT обяви, че ще участва във вълната от стачки от неделя.Филип повтори, че няма да преговаря по въпроса правителството колко ще поеме от 46 милиарда евро дълг на SNCF, докато не бъде постигнат напредък в реформирането на компанията и правата на служителите.\"\", каза премиерът пред радио Франс интер.Четирите основни синдиката CGT, Sud Rail, CFDT и UNSA-Railways планират да организират стачки два дни на всеки пет през следващите три месеца, тъй като са против плановете на президента Еманюел Макрон за модернизиране на френската икономика.Правителството на Макрон отбелязва, че SNCF, която губи по 3 милиарда евро на година, трябва да бъде радикално променена, за да се конкурира от края на 2020 г., когато компанията е необходимо да действа в съответствие с договорените в ЕС правила за либерализация.", "date": "2018.04.05", "title": "Френското правителство няма да отмени плановете за реформиране на железниците"}
{"url": "https://news.bg/crime/mitnichari-zaloviha-24-000-kontrabandni-zapalki-clipper.html", "text": "Митничарите на ГКПП \"Капитан Андреево\" задържаха хиляди контрабандни запалки, предназначени за родния пазар. Точният брой - 24 000.Стоката е заловена на 25 март. Тогава на входящо трасе пристига товарен автомобил с българска регистрация, влизащ в страната от Турция. Пред митническите служители шофьорът на автомобила представил редовни документи за превозваната стока - 11 88 колета с чайници.Митничарите обаче селектират превозното средство за проверка с рентгенова апаратура. При последвалата физическа проверка митничарите откриват сред кашоните с декларираната стока укрити и недекларирани 50 кашона със запалки марка Clipper, съдържащи 24 000 броя запалки.На шофьора е съставен акт по Закона за митниците за опит да бъдат пренесени стоки през държавната граница без знанието и разрешението на митническите органи.", "date": "2018.04.05", "title": "Митничари заловиха 24 000 контрабандни запалки Clipper"}
{"url": "https://news.bg/society/prezidentat-nagradi-aktyora-vasil-mihaylov-za-zaslugi-v-kulturata.html", "text": "Президентът Румен Радев награди с почетен знак актьора Васил Михайлов за приноса му към българската духовност и култура и по повод неговата 80-годишнината.Държавният глава връчи отличието на артистът в сряда вечерта на сцената на театър \"Българска армия\". Именно на тази сцена Михайлов играе повече от 50 години. Снощната му роля бе на Стоян Глаушев в постановката \"Железния светилник\".Още дълги години бъдете капитанът на българската доблест и на народната любов. Това пожела президентът на Васил Михайлов, който е изиграл стотици роли на сцената и екрана, а емблематично остава превъплъщението му на капитан Петко войвода в едноименния сериал.Румен Радев акцентира, че за него е чест да засвидетелства почит и благодарност от името на целия български народ.\"Вие сте войвода, предрешен като наш съвременник, вие сте хан, генерал, хаджия, хъш, вие сте човек с горда осанка и неподражаемо мъжко присъствие\", обърна се президентът към Васил Михайлов.В заключение президентът Радев изтъкна, че българите са преживели и продължават да живеят в трудни години, но никога българският театър не е пустеел, а е бил светилникът за мнозина.", "date": "2018.04.05", "title": "Президентът награди актьора Васил Михайлов за заслуги в културата"}
{"url": "https://news.bg/world/kakvo-znaem-i-ne-znaem-za-sluchaya-skripal.html", "text": "Бившият руски двоен агент Сергей Скрипал остава в критично състояние в болница повече от месец след отравянето му с химически агент в южния английски град Солсбъри.Осведомителната агенция \"Ройтерс\" представя какво е известно и не е известно до момента по случая.В 16,15 часа по Гринуич на 4 март полицията получи сигнал за двама души, които се държат странно. Полицията откри 66-годишния Скрипал и 33-годишната му дъщеря Юлия в безсъзнание на пейка до търговския център Maltings в Солсбъри. Двамата са откарани в болницата в града.Полицаят Ник Бейли е един от първите, които се отзовават на мястото на инцидента. Впоследствие е хоспитализиран, но по-късно е освободен.Великобритания съобщи, че повече от 130 души са засегнати от атаката. Над 50 души, включително три деца, са хоспитализирани.На 12 март британският премиер Тереза Мей заяви, че двамата са отровени с бойно отровно вещество новичок, което е разработено в СССР през 70-те и 80-те г. на XX век.Има няколко разновидности на новичока - бинарно химическо оръжие, което съдържа два по-малко токсични химикала, които при смесване стават отрова, която е няколко пъти по-смъртоносна от зарина и VX.Руският посланик във Великобритания Александър Яковенко е установил, че химическият агент е новичок А-234, който произхожда от по-ранна версия, известна като А-232.Мей обяви, че британското правителство е заключило, че с \"висока степен на вероятност\" Русия е отговорна за отравянето на двамата Скрипал. Москва отхвърля обвиненията. Няколко руски политици подозират, че британските служби, вероятно с американска помощ, са отровили Скрипал, за да предизвикат антируска истерия.Руският лидер Владимир Путин заяви, че е нелепо да се смята, че Москва е отровила Сергей и Юлия Скрипал.\"Русия не притежава такива нервнопаралитични агенти\", увери държавният глава на 18 март.От своя страна британският външен министър Борис Джонсън отбеляза, че е много вероятно лично Путин да е наредил да бъде извършена атаката. Кремъл отговори, че е шокиран от обвиненията.Мей даде на Русия ден да обясни случилото се, което не беше сторено от Москва. На 14 март тя нареди експулсирането на 23-ма руски дипломати, които според британския премиер са шпиони с дипломатическо прикритие.В навечерието на руските президентски избори на 18 март Русия нареди 23-ма британски дипломати да напуснат Москва. Също така спря дейността на Британския съвет и генералното консулство на Великобритания в Санкт Петербург.Лидерите на САЩ, Германия, Франция и Великобритания осъдиха първото използване на бойно отровно вещество в Европа от Втората световна война, заявявайки, че заплашва сигурността на Запада.САЩ и други западни държави експулсираха повече от 130 руски дипломати - най-голямото експулсиране на руски дипломати от Студената война. Москва отговори реципрочно.Премиерът Мей съобщи, че британската военна лаборатория \"Портън даун\" е установила, че използваният химикал е новичок, макар че не знае дали е от Русия. Москва пита на каква база Лондон е достигнал до заключение, че отровата е от Русия и дали Великобритания притежава новичок.За да се установи химическият агент, експерти по химически оръжия отбелязват, че Великобритания ще трябва да сравни използваното срещу Скрипал вещество с проба от произведен от Русия новичок. Не е ясно как Великобритания може да се сдобие с такава проба.Друг начин за установяване на източника е британска или западна разузнавателна информация. До момента публично не е огласявана такава информация.На 3 април Гари Ейткънхед, изпълнителен директор на Лабораторията за отбранителна наука и технология (DSTL) в \"Портън даун\", заяви, че не са успели да докажат, че новичокът е произведен в Русия. Но той допълни, че са необходими изключително сложни методи за създаване на новичока, което е във възможностите само на държавен актьор.Великобритания поиска от инспектори от Организацията за забрана на химическите оръжия да тестват отровата. Резултатите все още не са публикувани.Последната информация за новичока дойде от двама руски учени. Известно е, че бойното отровно вещество е разработено в държавна лаборатория от военните в СССР през 70-те и 80-те г. на XX.Вил Мирзаянов, руски химик, който е помогнал за разработването на отровата, каза пред \"Ройтерс\" през миналия месец, че само Русия може да е извършила нападението. Той допълни, че Русия налага стриктен контрол над запасите си от новичок и че агентът е твърде сложен, за да бъде използван като оръжие от недържавен актьор.Друг учен от Студената война, професор Леонид Ринк, разказа пред РИА Новости, че изглежда, че атаката не е дело на Москва, защото Скрипал не е умрял веднага.Програмата за химически оръжия в СССР се разпада след края на Студената война. Някои отровни субстанции може да са попаднали в ръцете на престъпници.Дийн Хейдън, старши национален координатор на контратерористичните дейности на полицията, съобщи на 28 март, че отровата е била оставена на входната врата на жилището на Скрипал в Англия.Юлия Скрипал пристигнала във Великобритания от Русия на летище \"Хийтроу\" в Лондон в 14,40 часа по Гринуич на 3 март. Около 13,40 часа по Гринуич двамата Скрипал паркират пред супермаркета Sainsbury's в търговския център Maltings. Те посещават бирарията Bishop\"s Mill, а след това италианския ресторант Zizzi, което става към 14,20 часа по Гринуич. Те остават там до 15,35 часа по Гринуич. Жител на града сигнализира на полицията около 16,15 часа по Гринуич.Юлия беше в критично състояние близо 4 седмици, но на 29 март лекарите обявиха, че състоянието й се е подобрило, макар че все още е в лечебното заведение. Баща й остава в критично, но стабилно състояние. През миналия месец британски съдия каза, че двамата могат да останат с трайни поражения на мозъка.", "date": "2018.04.05", "title": "Какво знаем и не знаем за случая „Скрипал”?"}
{"url": "https://news.bg/crime/pusnaha-ot-aresta-sina-na-begletsa-pelov.html", "text": "Органите на реда пуснаха на свобода сина на избягалия затворник , съобщи Нова., след като баща му избяга от Централния софийски затвор на 3 април, вторник. . Двамата се смятат за въоръжени и опасни.Ареста на сина на Пелов беше по подозрения, че той помогнал на баща си да избяга от затвора. Тогава бяха задържани и други хора от обкръжението на беглеца.Синът на Пелов беше освободен от ареста след 15-часов разпит в Районното управление на МВР в Ботевград.След повече от денонощие издирване продължава да няма следа от двамата рецидивисти.", "date": "2018.04.05", "title": "Пуснаха от ареста сина на беглеца Пелов"}
{"url": "https://news.bg/disasters/razbi-se-iztrebitel-v-yuzhna-koreya-dvamata-piloti-zaginaha.html", "text": "Южнокорейски изтребител се е разбил югоизточно от Сеул, като най-вероятно двамата пилоти са загинали, съобщава \"Ройтерс\".Катастрофиралият изтребител не е свързан със съвместните военни учения между САЩ и Южна Корея, които се провеждат в Южна Корея този месец.Ежегодните съвместни военни учения бяха забавени с около месец заради Зимните олимпийски игри и за да се спомогне създаването на условия за възобновяване на преговорите между Северна и Южна Корея.Изтребителят Ф-15 се е връщал в базата си след провеждането на въздушни маневри, когато се е разбил, уточниха от южнокорейските военновъздушни сили, без да коментират възможната причина за трагедията.", "date": "2018.04.05", "title": "Разби се изтребител в Южна Корея, двамата пилоти загинаха"}
{"url": "https://news.bg/crime/nadziratelite-obmislyat-da-podnovyat-protestite-si-sled-byagstvoto-na-dvama-osadeni.html", "text": "От Синдиката на служителите в затворите в България определят бягството на двама затворници като пряко посегателство срещу националната сигурност и обществен ред в Република България. Това се казва в открито писмо до премиера Бойко Борисов, председателя на парламента Цвета Караянчева, правосъдния министър Цецка Цачева, главния прокурор Сотир Цацаров, партиите и медиите.Надзирателите обмислят да подновят протестите си. \"За да покажем на цяла България, че за нас удобството не може да бъде водещо, нашата кауза е връщането на достойнството и честта на професията. Парите за исканото от нас увеличение на трудовите възнаграждения не заместват нашето здраве и живот\", пише в писмото. Надзирателите настояват да има механизъм за решаване на проблемите, който да бъде задействан не от конкретни събития, нито пък да бъде политизиран, както в случая.Относно бягството на двама осъдени от Централния софийски затвор Синдикатът очаква да получи резултатите на вътрешно-ведомствена проверка на Главна дирекция \"Изпълнение на наказанията\".От браншовата организация припомнят посегателствата и поръчките за нападения и убийства на надзиратели, социални и медицински работници. Емблематичен пример е главният надзирател на Софийския затвор, издъхнал в болница след жесток побой, поръчан от затворници.Професията \"надзирател\", предвид функциите, риска и отговорността все още е извън обхвата на защитените професии в Наказателния кодекс.От организацията подсещат, че и до сега не са изпълнени препоръките на главния прокурор за периода от 2015 г. до декември месец 2017 г. за промяна съотношението на броя на надзиратели, спрямо лишените от свобода. \"Осигуряване на надеждна физическа охрана в поверените места за лишаване от свобода: чрез попълване на незаетите щатове и чрез увеличаване на щатовете на надзорно-охранителния състав, с цел постигане на оптимално съотношение между броя на лишените от свобода и броя на охраняващите ги служители.Сегашният числен състав на охраната определено е недостатъчен и в същото време няма възможност за адекватна реакция при масови нарушения или опити за бягство\", пишат от браншовата организация.От Синдиката уточняват, че текучеството на надзиратели е заради тежки и унизителни условия на труд, рисковете, заплахите от криминалния контингент, многото извънреден труд, липсата на физиологични почивки по време на дежурства, времето за отдих, невъзможност за ползване на планиран полагаем годишен отпуск, поради липса на служители за работната смяна.От синдиката изразяват тревога и възмущение от негативните тенденции в развитието на затворите. Според тях, случващото се в българските затвори е пряка последица от водената политика по отношение на целия сектор \"Сигурност\". Това е отражение на състоянието на държавата като цяло в лицето на политическия елит по време на целия преход, се казва в писмото.\"Години наред по различни поводи срещу нас, надзирателите се води компроматна война, която има своята цикличност, но винаги целта е една и съща - да се омаловажи труда на обикновения служител и да бъдат прикрити истинските виновници за състоянието на сектора\", пишат надзирателите.Случващото се в последните дни обаче засегна не само честта и достойнството на служителите в затворите, а унизи целия Сектор \"Сигурност\". Категорични сме, че опетняването на името на надзирателската професия е незаслужено, пише в откритото писмо.Според тях, отговорност имат управляващите. Министерският съвет по време на целия т.нар. демократичен преход не изпълнява конституционните си задължения, се казва в писмото на Синдиката на надзирателите. Повече от двадесет години българската държава произвежда все повече несигурност, а проблемите остават нерешени и все по-големи. Една \"нормална\" държава с установен конституционен ред с механизми, регулации и контрол, следва да произвежда \"сигурност\", желана и необходима потребност за гражданите и обществото като цяло, пишат от браншовата организация. Те изтъкват своята медийна активност за ситуацията на заплатите и условията на труд.Проблемите се задълбочиха след Постановление на Министерски съвет от 2015г., когато в системата се извърши 10% съкращение, предвидено за администрацията, но на практика се реализира с намаляване броя на недостатъчния надзорно-охранителен състав, мотивират се надзирателите.Според писмото, в системата на затворите и арестите все още не е започнала истинска \"реформа\". \"Системата страда от хроничен недостиг на охранителен състав. Липсата на инвестиции в младите хора с висок интелект, морален интегритет, хора смели с чисто мислене, некомформисти, с изградено правосъзнание, с чувствителност и нетърпимост към корупционно поведение и практики, напасване към конюктурния модел за усвояване на средства по Закона за обществените поръчки в хранителната среда \"Места за лишаване от свобода\", се казва в писмото.В ясна критика от синдиката на надзирателите казват, че някои от ръководителите подбират спорни кадри. \"Системата е в състояние на ентропия, вместо еволюция, блокирана от хора, някой от тях заемащи ключови ръководни позиции, занимаващи се с избор и подбор на кадри по свой образ и подобие, със съмнителни сделки, което обуславя модела на управление, функционирането, моментното състояние, съответно с качеството и визията на системата. Днешното управление е мотивирано единствено и само по усвояването на средства от европейските фондове, като всички други потребности и грижи за служителите не са на дневен ред\", се казва в писмото.От Синдиката пишат, че не очакват честно и обективно информиране на служителите и техните представители за намеренията на властите по ключови за тях въпроси.Според членовете на Управителния съвет на Съюза на надзирателите наказателно-изпълнителната политика в Република България е погрешна. Поради тази и вътрешно-институционални причини не е възможно да бъде постигната корекция в мисленето и поведението и превъзпитание на осъдените към спазване законите и добрите нрави и превантивното въздействие срещу извършването на други престъпления, се казва в писмото.", "date": "2018.04.05", "title": "Надзирателите обмислят да подновят протестите си след бягството на двама осъдени"}
{"url": "https://news.bg/crime/fandakova-iska-poveche-politsiya-i-v-kvartalite-na-stolitsata.html", "text": "Един от най-важните ни приоритети през 2018 година е да изградим видеонаблюдение в рисковите места и мобилни точки. Ще увеличим и броя на полицаите. Това обяви кметът на София Йорданка Фандъкова на брифинг в Столична община, посветен на опазването на сигурността и обществения ред в столицата.Кметът на София отправи апел към полицията да бъде отговорна по време на празниците и да засили присъствието си в по-малките столични квартали.\"Предизвикателствата пред сигурността на София са огромни, настоявам за повече полицейско присъствие във всички райони, включително кварталите\", заяви Фандъкова.Тя посочи още, че ще бъдат изградени нови 22 системи за видеонаблюдение в училищата.\"През изминалата година, е изградена  но и са поставени други 292 камери във всички изнесени центрове\", припомни тя и допълни, че по този начин са намалели престъпленията в страната със 70%.Йорданка Фандъкова отхвърли като несъстоятелни твърденията на опозицията, че опазването на сигурността и обществения ред не са приоритет на Столична община. Тя заяви, че политическите нападки не отговарят на сериозността на темата.Тя заяви, че действията на БСП са некоректни - те разпространявали позиция, без да са запознати с тази на СО.Старши комисар Ивайло Иванов, директор на СДВР, коментира горещата тема с , като заяви, че престъпниците са обявени за международно издирване. \"Провеждат се оперативно-издирвателни дейности, полицията денонощно е навън и всички възможни адреси и сигнали се проверяват\", категоричен бе той.На въпрос напуснали ли са вече страната избягалите престъпници, шефът на СДВР отговори, че няма теоретична възможност да са напуснали България и не могат да се чувстват в безопасност.Старши комисар Иванов допълни, че  е разпитан в СДВР, но не е задържан.Тенчо Тенев, шефът на \"Пътна полиция - София\", заяви от своя страна, че  са засилени и това няма да забави преминаващите хора през граничните пунктове в страната.", "date": "2018.04.05", "title": "Фандъкова иска повече полиция и в кварталите на столицата"}
{"url": "https://news.bg/society/stolichniyat-zoopark-tarsi-sredstva-za-zhensko-chetkouho-prase.html", "text": "Зоопаркът в София разкри дарителска кампания за набиране на средства за закупуването на женско четкоухо прасе.Акцията за набиране на средства се провежда в  и ще продължи до 13 април. Необходимата сума за закупуването на женския екземпляр е 3 000 лв. Към момента дарителите са 10, а събраната сума - 412 лева.Всеки участник, който дари сума в размер над 100 лв., ще получи великденски подарък в знак на благодарност - ръчно изрисувано щраусово яйце.Четкоухите прасета (Potamochoerus porcus) се срещат в Африка и са включени в Червения списък на IUCN - Международен съюз за защита на природата. Тези удивително изглеждащи създания живеят в тропическите гори, предпочитайки области около реки и блата и са отлични плувци. Менюто на четкоухите прасета е разнообразно - от корени до насекоми и мекотели.След дълго чакане, в края на месец март тази година, по линия на зоопарковия обмен в столичния зоопарк пристигнаха два млади мъжки екземпляра от вида. Зоологическата градина се надява на подкрепата на обществеността за закупуването на женско четкоухо прасе и създаване на семейната група от този вид.", "date": "2018.04.05", "title": "Столичният зоопарк търси средства за женско четкоухо прасе"}
{"url": "https://news.bg/world/enp-kritikuvana-che-prikriva-samovlastniya-orban.html", "text": "Европейската народна партия (ЕНП), влиятелен дясноцентристки политически алианс в Европа, е обвинявана, че предоставя политическо прикритие на самовластния Виктор Орбан в навечерието на парламентарните избори в Унгария, пише \"Гардиън\".Политическият блок, който включва партиите на Ангела Меркел и Жан-Клод Юнкер, е обвиняван, че защитава унгарската управляваща партия ФИДЕС, въпреки че Унгария отстъпва от демократичните норми, заема враждебна позиция по въпроса за миграцията, дезинформира за Брюксел и е набеждавана, че злоупотребява с евросредства.ФИДЕС и християндемократите в Унгария са членове на ЕНП. Девет държави от ЕС са ръководени от партии, които членуват в ЕНП, която е най-голямата партия в Европейския парламент.Бившият унгарски еврокомисар Ласло Андор обяви, че ЕНП покрива Орбан. Той конкретно подчерта ролята на Християнсоциалния съюз от Бавария.\"\", поясни Андор.Бившият лидер на Бавария Хорст Зеехофер покани Орбан на партийната конференция през януари, а лидерът на ЕНП в Европейския парламент Манфред Вебер похвали аспекти от миграционната политика на унгарския премиер при визита в Будапеща.Жозеф Дол, президентът на ЕНП, наскоро написа в \"Туитър\", че пожелава всичко добро на ФИДЕС и християндемократите, допълвайки, че Орбан и десните партии ще продължат да носят стабилност и просперитет на унгарските граждани.Критици обаче твърдят, че такива пожелания притъпяват опитите на ЕС за защита на върховенството на закона в Унгария за разлика от Полша, където управляващата партия не е част от ЕНП.Според Андор през 2010-2011 г. е имало масирано изместване към дясно в Европейския съвет и това е помогнало на Орбан да не бъде засегнат от наказателни мерки на ЕС.Тези наблюдения не са необичайни в Брюксел. \"Ако Орбан не беше в ЕНП, той щеше да получи 10 шамара по лицето\", каза високопоставен представител и добави, че унгарският лидер винаги знае кога да се отдръпне.Тази неделя унгарците гласуват на парламентарни избори. Очаква се партията на Орбан да спечели вота.", "date": "2018.04.05", "title": "ЕНП критикувана, че прикрива самовластния Орбан"}
{"url": "https://news.bg/politics/do-sega-44-iyat-ni-parlament-e-priel-120-zakona.html", "text": "120 закона, 206 решения и две декларации са приели депутатите от началото на 44-тото Народно събрание, което удари първи звънец на 19 април 2017 г., съобщиха от НС.От 19 април 2017 г. до 4 април 2018 г. в парламента са постъпили 204 законопроекта, като 110 от тях са внесени от народни представители. Предложените проекти на решения са 205, от които 184 са на депутати. От народни представители са внесени 5 проекта за обръщения и декларации.От конституирането си 44-тото Народно събрание е провело 129 пленарни заседания, четири от които извънредни.През третата си сесия 44-тото Народно събрание е приело 49 закона и 25 решения. Парламентът е имал 37 редовни и едно извънредно пленарни заседания.35 законопроекта са внесени за периода от 11 януари до 4 април 2018 г. От тях 19 са на народни представители. Постъпили са 34 проекта за решения, от тях 30 са от депутати, както и един проект за декларация.Сред приетите от Народното събрание нови закони са Закон за ратифициране на Договора за приятелство, добросъседство и сътрудничество между Република България и Република Македония, Закон за противодействие на корупцията и за отнемане на незаконно придобитото имущество, Закон за пазарите на финансови инструменти, Закон за платежните услуги и платежните системи, Закон за мерките срещу изпирането на пари, Закон за електронните съобщителни мрежи и физическа инфраструктура и др.Депутатите от това народно събрание гласуваха промени в Кодекса на труда, Закона за социално подпомагане, Закона за здравето, Закона за насърчаване на инвестициите, Закона за трудовата миграция и трудовата мобилност и др.Парламентарният контрол през третата сесия е 45 часа и 20 минути. През тази сесия са провеждани 11 пленарни заседания на парламентарен контрол над министри от кабинета \"Борисов-3\".В Народното събрание от 1 януари до 4 април 2018 г. са постъпили 543 въпроса и 25 питания. В този период е имало едно изслушване, три разисквания по питане и един вот на недоверие на Министерския съвет.Проведени са разисквания по питане за политиката за изграждане на електронно управление; стратегия за запазване и развитие на общинските болници. Обсъдена е и политиката в областта на ядрената енергетика.В последния ден на сесията - 5 април 2018 г., се проведоха разисквания по четвъртото питане, отправено към министъра на енергетиката Теменужка Петкова за политиката в областта на топлоснабдяването.За периода от 1 януари до 4 април 2018 г. членовете на правителството са отговорили на 428 въпроса и 18 питания. Най-разпитван е финансовият министър Владислав Горанов, който е отговорил на 104 въпроса и запитвания.След него е министърът на вътрешните работи Валентин Радев с 61 въпроса. Здравният министър Кирил Ананиев е дал отговор на 56 въпроса. Земеделският министърът Румен Порожанов е отговарял на 41 запитвания.Министърът на регионалното развитие и благоустройството Николай Нанков е дал отговор на 34 въпроса. Министърът на околната среда и водите Нено Димов е отговорил на 24 запитвания, а социалният му колега Бисер Петков - на 21 въпроса.Министърът на образованието и науката Красимир Вълчев е отговорил на 19 въпроса. Вицепремиерът по обществения ред и сигурност и министър на отбраната Красимир Каракачанов е отговорил на 13 въпроса. Министърът на културата Боил Банов е отговорил на 12 въпроса.Най-питащи са депутатите от опозицията. На челно място до сега в 44-то народно събрание е депутатът от БСП Георги Гьоков с 39 въпроса. След него е съпартиецът му Георги Стоилов с 38, Иван Димов Иванов (БСП) с 38 въпроса.Иван Валентинов Иванов (БСП) е задал 29 въпроса, съпартиецът му Любомир Бонев е с 25 питания, Надя Клисурска-Жекова от левицата е питала 21 пъти министрите.От Столетницата са и Георги Йорданов задал 20 питания, Светла Бъчварова - 19, Манол Генов - 19, Кристина Сидорова, Пенчо Милков, Илиян Тимчев - по 16, Лало Кирилов - 14, Георги Свиленски - 13.От народни представители от ПГ \"БСП за България\" са внесени най-много въпроси и питания - 447 въпроса и 23 питания. От ПГ \"Обединени патриоти\" са отправили 42 въпроса и 1 питане, от ПГ на ДПС - 27 въпроса, от ПГ на ПП ГЕРБ - 23 въпроса и 1 питане и от ПГ на ПП ВОЛЯ - 4 въпроса.", "date": "2018.04.05", "title": "До сега 44-ият ни парламент е приел 120 закона"}
{"url": "https://news.bg/crime/zad-volana-s-33-akta-i-bez-knizhka.html", "text": "Полицаите в Шуменското село Царев брод заловиха водач, който шофирал без да притежава свидетелство за управление и с 33 акта за нарушения на Закона за движение по пътищата.При проверката на водача полицаите констатирали, че мъжът шофира без книжка. Свидетелството му било отнето преди време, защото му свършили контролните точки. Мъжът е в полицейските пътни хроники от 2003 година и зад гърба си има шофиране след употреба на алкохол, превишена скорост, неправилно паркиране и каране без книжка, съобщи Нова.В хода на проверката полицаите установили и друг обезпокояващ факт - мъжът шофирал с неплатени 33 акта за нарушения на Закона за движение по пътищата. Актовете възлизат на над 10 000 лева.\"Това е един груб системен нарушител, които е предаден на компетентните органи\", коментира полицаят Веселин Георгиев. Той допълни, че по малките населени места тези случаи са честа практика - шофьорите нарушавали закона, карайки без книжки и след употреба на алкохол.", "date": "2018.04.05", "title": "Зад волана с 33 акта и без книжка"}
