{"url": "https://news.bg/world/boris-dzhonsan-boykotira-debata-za-lider-na-konservatorite.html", "text": "Бившият британски външен министър и фаворит за лидер на консерваторите Борис Джонсън бойкотира дебата на основните кандидати. Това очаквано бе коментирано от останалите участници. Външният министър на Великобритания Джереми Хънт нападна Джонсън за отсъствието му.- Къде е Борис? - попита Хънт. - Ако той не може да дебатира с петима приятелски настроени съпартийци, как ще се справи с 27 страни от ЕС? Как ще завърши процеса по Брекзит? Британците разглеждат  за ролята премиер на Обединеното кралство, показват социологически проучвания.Джонсън е три пъти по-популярен и от най-големите си опоненти в Консервативната партия.По-рано тази седмица той . Той беше подкрепен от 114 от 313 консерватори.Изследването на YouGov отрежда  с 24% подкрепа. Втори и трети са консерваторите и лейбъристите с по 21%, а Либералните демократи получават 19 на сто. Проучването е проведено на 13-14 юни и в него са участвали 1672 респонденти.", "date": "2019.06.16", "title": "Борис Джонсън бойкотира дебата за лидер на консерваторите "}
{"url": "https://news.bg/bulgaria/manolova-ne-iska-da-bade-izdigana-ot-bsp-za-kmet-na-sofiya.html", "text": "Омбудсманът Мая Манолова съобщи, че не иска БСП да я издига за кандидат за кмет на София.Пред БНР тя коментира твърденията, че от БСП ще я помолят да се кандидатира за кмет на столицата. Но Манолова се пошегува, че винаги името й се спряга, когато в някой сектор има криза.\"Не са ме питали само за Българския футболен съюз, но ако започнат да ми звънят спортните репортери ... Аз съм открит човек, прям\", пошегува се тя.Но Манолова подчерта, че \"партийно издигане и кандидатиране ми изглеждат абсолютно неприемливи, тъй като аз работя за българските граждани. Освен това съм сигурна, че каквото и да правя, след като ми изтече мандатът, то ще бъде свързано с правата на гражданите\".\"Ако преценя, че някоя публична позиция ще ми даде възможност да съм по-полезна и по-ефективна, може би ще взема такова решение, но тогава със сигурност ще го направя публично. В момента имам достатъчно ангажименти като омбудсман. Това, което ме тревожи, са много бавните стъпки, с които моите каузи се придвижват. Ще дам пример с медицинските сестри, със законопроекта за банките, с каузата ми за правила при фирмите за бързи кредити...\", каза тя.Манолова е категорична, че не би се кандидатирала от името на партия.\"Това, че се прокрадва от различни партии, че биха ме подкрепили, биха ме номинирали, благодаря, но решенията ги вземам аз. Със сигурност, давайки цялата си енергия да съм адвокат на гражданите, няма как да се обвържа с партия.... Не съм чула да има кандидати, обявили се, за кмет на София, а мен ме питат вече повече от една година\", аргументира тя позицията си.", "date": "2019.06.16", "title": "Манолова не иска да бъде издигана от БСП за кмет на София"}
{"url": "https://news.bg/world/erdogan-gneven-na-makron-frantsiya-ima-li-kraybrezhie-na-iztochnoto-sredizemnomorie.html", "text": "Турският президент Реджеп Ердоган изрази недоволството си от подкрепата на френския държавен глава Еманюел Макрон за Кипър в спора с турската държава за изключителната икономическа зона на острова, съобщават турски и гръцки медии.Макрон също одобри издадените от Кипър заповеди за арест на екипажа на турския кораб за сондиране \"Фатих\".\"Тези, които имат право да говорят за Източното Средиземноморие, могат да говорят. Откога Франция има право да говори за Източното Средиземноморие? Имат ли крайбрежие на Източното Средиземноморие?\", попита Ердоган риторично пред група турски журналисти след завръщането си от международна конференция в Таджикистан, пише турският всекидневник \"Сабах\".\"Ние сме една от държавите гаранти в Кипър. Гърция и Великобритания също са държави гаранти. Какво прави там Франция?\", запита пак той.Турският лидер добави, че хората в Кипър, дали турци или гърци, имат равни права.", "date": "2019.06.16", "title": "Ердоган гневен на Макрон: Франция има ли крайбрежие на Източното Средиземноморие"}
{"url": "https://news.bg/bulgaria/nad-100-zhivota-mogat-da-badat-spaseni-na-godina-u-nas-ako-se-slagat-predpazni-kolani.html", "text": "Анализът на статистиката показва, че над 100 живота можеха да бъдат спасени за година в България, ако шофьорите и пътниците бяха поставили предпазните си колани.Това обяви председателят на Държавна агенция \"Безопасност на движението по пътищата\" Малина Крумова, съобщават от агенцията.Крумова присъства на едно от най-големите автомобилни събития в страната - ежегодният събор на \"БМВ Клуб България\". Двудневната проява се провежда на Летище Стара Загора. Държавната агенция заедно с Пътна полиция и Българския червен кръст организираха специална Зона за пътна безопасност в рамките на проявата, в която се провеждаха редица демонстрации, които да засилят вниманието на хората.Посетителите научиха факта, че лека катастрофа с непоставен колан може да се равнява на падане от 5-ия етаж. Според научна експертиза при челен сблъсък с автомобил, движещ се с 40 км/ч, пътник без колан бива изстрелян напред със сила 12 пъти по-голяма от собственото му тегло, може да се равнява на падане от петия етаж.Засилено внимание бе обърнато и на още един проблем, който става все по-голям фактор за отклоняване на вниманието на шофьорите от пътя - не просто ползване на мобилен телефон, но и на писане и четене на съобщения на него. В рамките на двата дни на събора в Зоната за пътна безопасност бяха раздавани редица информационни материали. Служители на Пътна полиция демонстрираха технически средства, използвани в тяхната работа, а всеки можеше да направи справка в реално време за контролните си точки и наложени санкции по Закона за движение по пътищата. Гостите на проявата можеха да усетят и влиянието на алкохола върху човешкото поведение със специални алкоочила. Експерти и доброволци от Български Червен кръст организираха демонстрации за оказване на първа помощ при инцидент на пътя. Специално внимание бе отделено и на децата, за които бяха организирани открити уроци и игри, които да ги научат на основни правила за пътна безопасност.", "date": "2019.06.16", "title": "Над 100 живота могат да бъдат спасени на година у нас, ако се слагат предпазни колани"}
{"url": "https://news.bg/comments/ima-edin-glupak-no-toy-ne-e-boris-dzhonsan.html", "text": "Ако Борис Джонсън още не ви е обидил, това е само защото не ви познава.За острия език на БоДжо, както е известен бившият кмет на Лондон и настоящ фаворит за председател на Консервативната партия и премиер на Обединеното Кралство, няма фигури, които да не се превръщат в мишени.Не съществува ваксина срещу бодливото внимание на Джонсън. Жени, малцинства, британски и чуждестранни лидери: Борис винаги е имал нещо пиперливо за споделяне. Той е лютата чушка на британския политически елит.През 2016-та консервативното британско списание Spectator обявява награден фонд от хиляда паунда за този, който измисли най-обидната поема за турския президент Реджеп Ердоган. Въображението на Борис Джонсън се развихря като джебчийка в тролейбус и той печели наградата. БоДжо съчетава сексуална лирика с не лоша ритмична стъпка, поетизирайки обекта си, внушавайки му интимност с коза.Откъде да знае Борис, че това би му създало известни неудобства, когато два месеца след оргията на художествения му нагон, той ще се окаже на кормилото на британската външна политика, оглавявайки дипломатическия корпус на Обединеното кралство. Още повече, че самият Джонсън има частично турско потекло: прадядо му е османският поет и политик Али Кемал Бей.В края на 2017 година Борис Джонсън вече е секретар на външните работи и му предстои посещение в Русия, което ще е първото такова от пет години насам на ръководител на британския Foreign Office. Борис решава да \"предразположи\" домакините, като дни преди визитата казва, че Русия е \"затворена, неприятна, военизирана и антидемократична\". В отговор външният министър на страната, Сергей Лавров, се опитва да постави своя устат британски колега също в сложна ситуация. Борис обаче не остава по-назад и на свой ред пред медиите и пред погледа на Сергей Лавров прави бърз обзор на това колко английски чипс и бентлита са били поръчани от Русия.Много обвинения могат да бъдат насочени срещу Джонсън (като това, че той прави редица дипломатически гафове и като цяло остава впечатлението, че не е особено подготвен за външнополитическата си работа), но не и това на тенденциозното поведение. Когато си в полезрението на Борис, не съществуват такива скучни категории като \"врагове\" и \"приятели\": Барак Обама мразел Уинстън Чърчил, защото част от предшествениците на американския президент били от Кения, а основното неудобство на Ню Йорк било това, че там може да срещнеш Доналд Тръмп.А самият Борис Джонсън е роден именно в Ню Йорк през 1964 г. Той със сигурност има много таланти, но моногамията не изглежда да е един от тях. Губи брачната си халка час след първата му венчавка. Явно, впоследствие губи изобщо и интерес към първата си жена. След развода следва нова женитба, която приключи отново с развод. Междувременно има няколко секс афери, за които джентълменството не позволява да се говори. Тук може би трябва да уточним, че БоДжо е догматично рус (по таргариенски) и със светли очи. Тази комбинация явно го е превърнала в жертва на женските домогвания.Уволняван е няколко пъти - и като журналист (от списание The Times), и като секретар в кабинета \"в сянка\" на торите. Въпреки това дълги години публикува текстове (и в Daily Telegraph, и в Spectator), които печелят внимание с прозорливостта и с интелигентността на автора си. Ще бъде титулуван и като любимия журналист на Маргарет Тачър.Един от бившите вече лидери на либерал-демократите в Британия го определи \"като Доналд Тръмп с речник\". Въпреки че паралелите с действащия американски президент са изкушаващи (не само в русите перчеми, но и в редица от посланията им), съществуват достатъчно различия между двамата. Основното от тях е, че Борис Джонсън е кариерен политик със солидна подготовка и със стратегически поглед. Можем да кажем, че Борис Джонсън е интелигентната и мислеща версия на Найджъл Фараж.Това, което критиците му често не разбират, е, че БоДжо може да играе ролята на клоун (например, когато вместо отговори, сервира чаши с чай на журналистите), но не е шут сам по себе си. Той със сигурност е социално и политически повратлив (това са джентълменските евфемизми на конюнктурен): не се печелят лесно два поредни кметски мандата на либерален и мултикултурен Лондон, когато си кандидатура на консерваторите, чиято формация е известна като \"неприятната партия\".Когато лондонската публика през 2008-ма и 2012-та години бе заредена с бюлетини в ръце, Борис удобно оповести, че е пушил трева и е вземал кокаин като студент. И че е от турски произход. И че е (внимание!) за амнистия на нелегалните мигранти. През 2010 г. същият се появи и на гей-парада в Лондон, с черен смокинг, който в своята младост може и да е бил стилен, и с една каубойска, но розова шапка, която подскачаше в ръката му като разгонена котка.Е, преди това Джонсън ще използва и пейоративен жаргон от британското колониално минало спрямо \"малките черни деца\" (\"piccaninnies\"), но да не бъркаме отново джентълменството с клюкарството.И вместо интригите, да посочим фактите: двата кметски мандата на Борис Джонсън начело на лондонската управа са успешни (въпреки че разреши на Тотнъм да започнат строежа на новия си стадион). Така поне смятат потребителите на неговата политика: според изследване на YouGov в края на втория му мандат 52% от лондончани смятат, че кметът им е свършил \"добра работа\" (срещу 29%, които са на противното мнение).Онзи Борис обаче има малко общо с този Джонсън, когото видяхме през 2016-та година, когато бившият кмет на Лондон бе една от основните фигури в лагера на апологетите на напускането на Европейския съюз от страна на Великобритания. Актуализираната версия на Джонсън живописно искаше суверенитета на страната си обратно (от Брюксел и от Европейския съд за правата на човека), обяви се срещу вътрешната трудова миграцията в ЕС и изговори куп глупости (като тази, че Обединеното кралство ще спестява по около 350 млн. паунда на седмица след излизането си от ЕС). Впоследствие ще напусне и поста си в правителството на Тереза Мей, изразявайки несъгласие с изработения и предложен план за Брекзит от екипа на британския министър-председател (нищо, че на по-късен етап ще гласува за този план в Камарата на общините).Като кмет на Лондон Борис бе по-скоро социално-либерален. Като кандидат за председател на Консервативната партия и евентуален бъдещ министър-председател на Обединеното кралство обаче той се държи като национално-консервативен. Но в един аспект между двете няма противоречие: БоДжо, освен че знае какво иска, има идея и как да го постигне.Неслучайно той е фаворит на членовете на Консервативната партия за председател на формацията. Все пак това са хора, които искат предимно (1) Брекзит, при това (2) твърда версия на Брекзит, а ако трябва, и (3) Брекзит без сделка. Той е и човекът, който - точно с такива сурови послания - може да \"обърне\" в позитивен тренд рекордно слабите рейтинги на партията си, която бива \"изяждана\" електорално от новата евроскептична формация на Найджъл Фараж (The Brexit Party).Или с други думи, Борис отново е в центъра на прайда, но този път е пулсът на Прайда на евроскептичните тори. Самият Джонсън, въпреки своите превъплъщения, си остава в основата евроскептик (последното се вижда лесно в редицата му статии през последните две десетилетия).Разбира се, това не означава, че сред останалите петима кандидати за поста на Тереза Мей именно Борис Джонсън е най-подготвен (според автора на тези редове най-готов за ролята на министър-председател сред тях е Джеръми Хънт, настоящият секретар на външните работи на Великобритания). Но харизмата и твърдостта в позициите на Борис (като тази, че Обединеното кралство ще напусне ЕС с или без сделка), накланят везните по-скоро в негова посока сред членската маса на торите.Но ако някой подценява Джонсън или си мисли, че човек с неговата школа и образование (класическа филология от Оксфорд) може да бъде глупак, то глупакът не може да бъде изваден от уравнението, но и този глупак определено не е БоДжо.Нещо повече. Борис Джонсън винаги е бил част от добре полирания британски политически елит: дори и когато институционалните порядки са се оказвали тесни за артистичния талант и антисистемните послания на бившия кмет на Лондон.Но Джонсън винаги е изпъквал. Това е така още от студентските му години в Оксфорд, където много книги са били прочетени, но и много алкохол е бил изпит. В колежа БоДжо е членувал и в елитния клуб на Бълингдън, чиито криминални забави, помнят историята и адвокатите, понякога са завършвали и с арести.Но още в Оксфорд и около буйните емоции на клуба Бълингдън, Борис Джонсън е споделял със състудентите си, че един ден той ще бъде министър-председател на Великобритания.За БоДжо, разбира се, отношенията му с истината са идентични на тези с жените: сложни са. Но никога досега той не е бил толкова близо до това, което казва.", "date": "2019.06.16", "title": "Има един глупак, но той не е Борис Джонсън"}
{"url": "https://news.bg/world/kmetat-na-barselona-preizbran-sled-pobeda-nad-separatistite.html", "text": "Действащият кмет на Барселона Ада Колау е преизбрана, след като победи каталунските сепаратисти, които завършиха на първа позиция на местните избори, информира АФП.Колау надви сепаратистите след сключване на споразумение със социалистите и получаване на неочаквана подкрепа от бившия премиер на Франция Манюел Валс.Стотици поддръжници за независимост на Каталуния се събраха в центъра пред градската управа, докато се провеждаше гласуването.Ада Колау изгуби на местните избори с малка разлика от Ернест Марагал - дългогодишен политик от партия, която се бори за отцепване на Каталуния от Испания. И двамата кандидати получиха по 10 места от 41 в градския съвет. Марагал победи с по-малко от 5000 гласа. Ако беше получил необходимото мнозинство от 21 места в градския съвет, той щеше да се превърне в първия кмет на Барселона от сепаратистите в съвременната история на Испания. Това щеше да е значителна промяна във втория най-голям град в страната. Но на събранието в събота Колау беше преизбрана с 21 гласа.Гласуването беше анонимно, но Колау предварително постигна споразумение със социалистите. Валс, който е отгледан в Париж от баща с каталунски произход и майка с швейцарско-италиански корени, обеща да подкрепи Колау, въпреки че критикува кампанията й.В същото време консерватор положи клетва като кмет на Мадрид. Народната партия си върна контрола над испанската столица след сключване на коалиция с крайнодесните.Кандидатът на Народната партия за кмет на Мадрид Хосе Луис Мартинес Алмейда завърши втори зад крайнодесен кандидат, но спечели контрола над градското правителство с подкрепата на крайнодясната \"Вокс\" и дясноцентристката \"Граждани\", информира \"Ройтерс\".", "date": "2019.06.16", "title": "Кметът на Барселона преизбран след победа над сепаратистите"}
{"url": "https://news.bg/world/dzho-baydan-vodi-s-10-na-donald-tramp.html", "text": "Бившият вицепрезидент на САЩ Джо Байдън е фаворит за кандидат на Демократическата партия за президент на изборите през 2020 г. Байдън води с 10% на настоящия държавен глава Доналд Тръмп, показва проучване на \"Фокс нюз\".Байдън отразява настроението в Демократическата партия, тъй като демократите искат някой, който ще обедини американците, ще осигури стабилно лидерство и ще има високи етични стандарти.Бившият вицепрезидент е подкрепян от 32% от демократите. Бърни Сандърс е далеч назад с 13%, а Елизабет Уорън е трета с 9 на сто. От март Сандърс е загубил 10%, а Уорън е увеличила подкрепата си с 5%. Подкрепата за Байдън е нараснала с 1%.Ако президентските избори се провеждат днес, Байдън ще победи Тръмп с 10% разлика (49-39 на сто), а Сандърс с 9 процента (49-40 на сто). Уорън ще бъде подкрепена с 2% повече от Тръмп (43-41%), което означава, че са в рамките на статистическата грешка.Позицията на Тръмп е много по-добра в сравнение с преди 4 г. През юни 2015 г. Хилари Клинтън водеше на американския милиардер със 17%.Проучването е проведено от 9 до 12 юни 2019 г. съвместно с Beacon Research и Shaw & Company. В него са участвали 1001 души.", "date": "2019.06.16", "title": "Джо Байдън води с 10% на Доналд Тръмп"}
{"url": "https://news.bg/world/1600-dushi-protestirat-v-moskva-sreshtu-politseyskiya-proizvol-i-v-podkrepa-na-golunov.html", "text": "Стотици протестиращи се събраха в Москва на разрешен протест от правителството в подкрепа на разследващия журналист Иван Голунов и срещу полицейския произвол след петдневното задържане на журналиста по обвинения в търговия с наркотици, информира \"Ройтерс\".Преди няколко дни полицията , което е рядък обратен завой от властите на фона на бурни протести в Русия и по света. 36-годишният Голунов, известен с изобличаването на корупция в московската столична управа, беше задържан от полицията по-рано този месец и обвинен в търговия с наркотици., ден след освобождаването на журналиста, доведе до ареста на повече от 500 демонстранти, включително и на опозиционния политик Алексей Навални.Но днешната демонстрация е позволена от московската управа, което повдига въпроси дали правителството на руския лидер Владимир Путин се опитва да тушира общественото недоволство.Протестът, организиран от Съюза на журналистите в Русия и е наречен \"Справедливост за всички\", е привлякъл няколкостотин души в ранния следобед. ТАСС информира, позовавайки се на полицията, че има около 1600 протестиращи.Путин уволни двама генерали от полицията по случая с журналиста. Други служители са временно отстранени, докато тече разследването.Голунов беше поканен на днешното събитие, но не се появи.Организаторите на демонстрацията обявиха, че очакват до 20 000 протестиращи.", "date": "2019.06.16", "title": "1600 души протестират в Москва срещу полицейския произвол и в подкрепа на Голунов"}
{"url": "https://news.bg/world/britantsite-razglezhdat-boris-dzhonsan-kato-nay-silniya-kandidat-za-premier.html", "text": "Британците разглеждат депутата и фаворита за лидер на Консервативната партия Борис Джонсън като най-силния кандидат за ролята премиер на Обединеното кралство, показват социологически проучвания, публикувани от \"Таймс\" и \"Сън\".Джонсън е три пъти по-популярен и от най-големите си опоненти в Консервативната партия.В същото време изследване на YouGov е установило, че 47% от британците вярват, че Джонсън ще осигури победа на Консервативната партия на следващите парламентарни избори, като ще победи Лейбъристката партия и Партия \"Брекзит\" на Найджъл Фараж.По-рано тази седмица кметът на Лондон . Той беше подкрепен от 114 от 313 консерватори.Иначе изследването на YouGov отрежда първо място за Партия \"Брекзит\" с 24% подкрепа. Втори и трети са консерваторите и лейбъристите с по 21%, а Либералните демократи получават 19 на сто. Проучването е проведено на 13-14 юни и в него са участвали 1672 респонденти.", "date": "2019.06.16", "title": "Британците разглеждат Борис Джонсън като най-силния кандидат за премиер"}
{"url": "https://news.bg/bulgaria/ponedelnik-i-sryada-neuchebni-za-vsichki-uchilishta-zaradi-maturite.html", "text": "Понеделник и сряда ще бъдат неучебни дни за всички училища заради провеждането на матурите за седмокласниците, съобщава Министерството на образованието и науката, цитирано от БНТ.На 17 и 19 юни 61 223 ученици ще се явят на Националното външно оценяване. Утре ще се проведе изпитът по български език, а на 19 юни е изпитът по математика. На 21 юни ще бъде изпитът по чужд език, който се заявява по желание.Всеки изпитен комплект ще има свой уникален баркод, а учениците трябва да пишат с черен химикал. За разлика от предни години изпитните комплекти ще бъдат получени в училищата, допълва телевизията.", "date": "2019.06.16", "title": "Понеделник и сряда неучебни за всички училища заради матурите"}
{"url": "https://news.bg/world/izraelskoto-razuznavane-obvinyava-iran-za-atakite-v-omanskiya-zaliv.html", "text": "Израелското разузнаване достигна до извода, че са били организирани от Иран, съобщава 13-и канал на израелската телевизия.В репортажа си телевизионният канал се позовава на високопоставен източник от службите на Израел, който отговаря за иранското направление. Според телевизията атаките са организирани от Революционната гвардия на Иран, а танкерите са били нападнати с торпеда или магнитни мини.По-рано престолонаследникът на Саудитска Арабия . САЩ и Великобритания също обвиняват Ислямската република.", "date": "2019.06.16", "title": "Израелското разузнаване обвинява Иран за атаките в Оманския залив"}
{"url": "https://news.bg/bulgaria/dvama-politsai-postradaha-pri-katastrofa-v-shumen.html", "text": "Полицаи пострадаха при катастрофа в Шумен.БНР съобщава, че в патрулния автомобил е имало двама полицаи, които са откарани в шуменската болница. Няма информация за състоянието им.При инцидента около 16 часа днес полицаите са се движили с лек автомобил \"Опел Астра\" по улица \"Добруджа\" в посока жп гарата в Шумен. Преминали са на зелен светофар, когато ги е ударил лек автомобил \"Шкода Октавия\" с шуменска регистрация.Шофьорът е на 37 години и е правоспособен, уточняват от полицията.", "date": "2019.06.16", "title": "Двама полицаи пострадаха при катастрофа в Шумен"}
{"url": "https://news.bg/bulgaria/sluzhitelyat-na-mvr-s-kontrabandniya-tyutyun-ostaven-v-aresta.html", "text": "Специализираният наказателен съд реши да остави 26-годишния Даниел Кьосев за постоянно в ареста с обвинение участие в организирана престъпна група за производство и търговия на тютюн без бандерол, информира БНР.Защитата ще обжалва мярката.Днес съобщиха от. Даниел Кьосев отскоро работи в МВР като служител на \"Жандармерията\". Униформеният е арестуван вчера, докато е превозвал близо 300 килограма нелегален тютюн.В групата са участвали още 10 души. Тя е задържана при операция на ГДБОП и Специализираната прокуратура в различни градове на страната. Групата е ощетила държавата с над 3 милиона лева само от неплащането на акцизите.", "date": "2019.06.16", "title": "Служителят на МВР с контрабандния тютюн оставен в ареста"}
{"url": "https://news.bg/world/2-mln-nedovolni-sabra-protestat-v-honkong.html", "text": "се събраха , предаде \"Блумбърг\". Участниците днес бяха много повече от миналата седмица, когато организаторите съобщиха за 1 милион, а полицията обяви, че 240 000 са излезли на улицата.Демонстранти споделят, че не са виждали толкова многоброен протест. Недоволните, облечени в черно, се събраха, за да поискат лидерът на града да се оттегли, ден след като в драматично отстъпление след най-бурните протести от десетилетия.Те маршируваха от парка Виктория до централните правителствени служби на Хонконг.главен изпълнителен директор на Хонконг Кари Лам неограничено забави законопроекта за екстрадицията, който можеше да изпрати хора в Китай да се изправят пред съда, изразявайки \"дълбока тъга и съжаление\".Критиците твърдят, че планираният закон за екстрадиция би могъл да застраши върховенството на закона в Хонконг и международната му репутация като азиатски финансов център. Някои хонконгски магнати са започнали да преместват лично богатство в морето.От Китайската комунистическа партия, \"Народен ежедневник\", заявиха, че централните власти са изразили \"твърда подкрепа\" за Лам.Организаторите на протести се надяват, че повече от един милион души ще дойдат на митинга. Полицията постави този брой на 240 000 души.Протестите хвърлиха Хонконг в политическа криза, точно както през 2014 г. бяха проведени месеци продемократични демонстрации \"Окупирай\", оказващи натиск върху администрацията на Лам и нейните официални поддръжници в Пекин.Вълнението идва в труден момент за Пекин, който вече се бори с ескалиращата търговска война в САЩ, несигурната икономика и напрежението в Южнокитайско море.", "date": "2019.06.16", "title": "2 млн. недоволни събра протестът в Хонконг"}
{"url": "https://news.bg/world/desetki-zaginali-pri-atentati-v-keniya-i-somaliya.html", "text": "Осем души загинаха при бомбардировки в сомалийската столица Могадишу, съобщиха световните информационни агенции.Сомалийски бойци убиха осем кенийски полицаи при друг бомбен атентат край граничен пункт между двете страни.Има и много ранени. Новината бе потвърдена от официални представители. Трима кенийски полицаи са били отвлечени в петък в североизточната част на Кения.Кенийските военни сили са окупирали част от южната част на Сомалия по границата от 2011 година.Кенийците, заедно със съюзническите милиции от съюзническите държави, отнега контрола на територията от джихадистите на Ал Шабаб.Ал Шабааб се бори със слабото, подкрепяно от ООН сомалийско правителство и неговите международни съюзници в стремежа си да наложи строго ислямско право.Абдиасис Абу Мусаб, говорител на военните операции на Ал Шабааб, каза, че групировката е отговорна за взрива в Кения и двамата в Могадишу.", "date": "2019.06.16", "title": "Десетки загинали при атентати в Кения и Сомалия "}
{"url": "https://news.bg/world/politsiyata-arestuva-11-dushi-za-ubiystva-na-trima-dushi-v-london.html", "text": "Лондонската полиция съобщи в неделя, че е арестувала 11 души след въоръжени нападения само за 24 часа на различни места в столицата, при които загинаха трима души, предаде \"Спутник\".Заместник-помощник-комисар Матю Туист увери, че полицията засилва присъствието си в Лондон този уикенд.Кметът на Лондон Садик Хан обяви, че също е \"обезпокоен\" от новините.Кан подал уверения, че няма \"за мен по-висок приоритет от безопасността на лондончани\".Президентът наградът да има по-добър кмет.", "date": "2019.06.16", "title": "Полицията арестува 11 души за убийства на трима души в Лондон "}
{"url": "https://news.bg/regions/lisitsi-se-razhozhdat-neobezpokoyavani-iz-ruse.html", "text": "Лисици плъзнаха из русенските улици, предаде БНТ. Подадени са десетки сигнали, охранителни камери са заснели разходките им. Според експерти, това е необичайно, но не е невъзможно, тъй като в града има повече храна. Животното се опитомява лесно и не е опасно за човека.В Англия и Ирландия лисиците са като нашите бездомни кучета и ако повече от тях установят, че в града по-лесно се оцелява, може да заприличаме на някоя от островните държави.", "date": "2019.06.16", "title": "Лисици се разхождат необезпокоявани из Русе "}
{"url": "https://news.bg/world/hilyadi-oblecheni-v-cherno-nastoyavat-liderat-na-honkong-da-se-ottegli.html", "text": "Хиляди хора излязоха на улиците в Хонконг, облечени в черно, за да поискат лидерът на града да се оттегли, ден след като в драматично отстъпление след най-бурните протести от десетилетия, предаде \"Ройтерс\".Активисти изязоха с чадъри, тъй като протестиращите, някои от които носеха бели цветя, започнаха да се събират в гореща лятна жега, за да маршируват от парка Виктория до централните правителствени служби на Хонконг.главен изпълнителен директор на Хонконг Кари Лам неограничено забави законопроекта за екстрадицията, който можеше да изпрати хора в Китай да се изправят пред съда, изразявайки \"дълбока тъга и съжаление\".Критиците твърдят, че планираният закон за екстрадиция би могъл да застраши върховенството на закона в Хонконг и международната му репутация като азиатски финансов център. Някои хонконгски магнати са започнали да преместват лично богатство в морето.Инвеститорът на активиста Дейвид Уеб, заявява, че Лам безвъзвратно е загубила доверието на обществото.От Китайската комунистическа партия, \"Народен ежедневник\", заявиха, че централните власти са изразили \"твърда подкрепа\" за Лам.Организаторите на протести се надяват, че повече от един милион души ще дойдат на митинга. Полицията постави този брой на 240 000 души.Протестите хвърлиха Хонконг в политическа криза, точно както през 2014 г. бяха проведени месеци продемократични демонстрации \"Окупирай\", оказващи натиск върху администрацията на Лам и нейните официални поддръжници в Пекин.Вълнението идва в труден момент за Пекин, който вече се бори с ескалиращата търговска война в САЩ, несигурната икономика и напрежението в Южнокитайско море.", "date": "2019.06.16", "title": "Хиляди, облечени в черно, настояват лидерът на Хонконг да се оттегли"}
{"url": "https://news.bg/finance/investirat-novi-7-mln-evro-v-granichniya-region-mezhdu-balgariya-i-gartsiya.html", "text": "Нови 7 млн. евро ще бъдат инвестирани в граничния регион между България и Гърция. Средствата са от Програма ИНТЕРРЕГ V-A Гърция - България 2014 - 2020. С тях ще бъдат подкрепени проекти на малки и средни предприятия в рамките на шестата покана за набиране на проектни предложения, която вече е обявена. Това съобщиха от Министерството на земеделието.Дейностите могат да бъдат насочени към подкрепа на клъстери в стратегически сектори на регионалната икономика, рехабилитация на сгради и подобряване функционалността на съоръжения за улесняване на достъпността за хората с увреждания, насърчаване на предприемачеството чрез визуализиране и укрепване на нови бизнес идеи. Предвижда се още и предоставянето на услуги за подкрепа на предприятия в сектори, свързани с износ, иновации и откриване на нови пазари.Проектните предложения могат да бъдат насочени също към разработване на инструменти за дигитален маркетинг и покупка на хардуер и софтуер, абонаментни такси за \"облачни\" услуги, обучителни дейности за развитие на бизнес умения в стартиращи предприятия и други.За набирането на проектите могат да кандидатстват национални институции, публично-правни и неправителствени организации, университети, изследователски центрове и други образователни заведения. Дружества с търговски или индустриален характер не са допустими за финансиране.Всеки проект трябва да включва поне един партньор от България и Гърция, който да има седалище в допустимата територия на програмата. При определени условия е допустимо участие и на партньори, локализирани извън нея. Максималният брой на проектни партньори за едно предложение е шест, като всеки от тях трябва да има ясна роля в разработването и изпълнението на проекта. Всеки кандидат може да участва само в един проект.Предложенията могат да се подават до 15:00 часа на 6 септември.При втора фаза се предвижда подаване на проектните предложения чрез интернет платформа.Програма ИНТЕРРЕГ V-A Гърция - България 2014 - 2020 цели постигането на икономическо, социално и териториално сближаване в трансграничния българо-гръцки регион в съответствие с Европейската стратегия за интелигентен, устойчив и приобщаващ растеж \"Европа 2020\".Тя обхваща областите Благоевград, Хасково, Смолян и Кърджали на територията на България и префектурите Еврос, Ксанти, Родопи, Драма, Кавала, Солун и Серес в Гърция.До настоящият момент по четири от обявените покани са подписани 52 договора за субсидия на стойност 96,8 млн.евро. Проектите са в процес на изпълнение и трябва да приключат до края на 2022 г. За набиране на предложения все още е отворена пета покана. Срокът по нея беше удължен до 15 юли.", "date": "2019.06.16", "title": "Инвестират нови 7 млн. евро в граничния регион между България и Гърция "}
{"url": "https://news.bg/politics/ninova-ostava-lider-na-bsp.html", "text": "Аз създадох този хаос и аз ще подредя нещата. Тази заявка даде Корнелия Нинова по време на Конгреса на столетницата.Лидерът в оставка излезе на трибуната в зала 1 на НДК. Изслушайте ме ,моля, започна тя. Преди три години ме избрахте за председател с ясна програма, припомни Корнелия Нинова. Правителството на Бойко Борисов е вредно за България и я води към катастрофа, подчерта тя. Партията отказала договорки за власт и пари. Нинова смята, че е дала самочувствие на червените. По думите ѝ левицата спечелила президентския вот, увеличила депутатите и евродепутатите си. Всичко това БСП постигнала при натиск от страна на властта.Ние сме на прага на криза с неизвестен край, предупреди Корнелия Нинова. Поводът за нея съм аз, призна тя. Веднага след евровота Георги Гергов и други настояли за оставката й. Нинова подчерта, че нямало театралност и емоция в оставката й. Моралът не й позволил да се крие зад колективна безотговорност, както се случвало преди.Тя запита къде е сгрешила и отговори,че грешката й е в преценката за последствията от оставката.Нинова изтъкна, че в борбата за бащина дружина партията ще остане без дружина. Тя иска лидерска битка пред членовете на левицата. С искането си за пряк избор Нинова отворила кутията на Пандора. За тези седмици задкулисието и бизнес интересите нахлули в партията.Не очаквах, че ще отприщя такъв бент, сподели лидерът на левите в оставка. Усилил се натискът да се спре модернизацията на партията. Корнелия Нинова опроверга твърденията, че са изчезнали парите от касата. По думите ѝ различни икономически лобита се опитвали отвън да се бъркат в партийните дела. Затворете си портфейлите, призова я. БСП не се продава, БСП не е стока, БСП е кауза, изтъкна лидерът. Тези бизнесмени можели да купят няколко търговци, но зад партията стоели много. Нинова обеща да бъдат изгонени търговците от храма, но няма да позволи завладяването й.Аз имам много трески за дялане, стилът ми е силов, липсва ми гъвкавост, призна тя. Никога обаче не съм пренебрегвала колективното начало в партията.Корнелия Нинова обясни как е защитила позицията си срещу джендър идеологията. Тя подчерта, че сега пред партията идва предизвикателството на местния вот. Според нея криза на лидерството преди изборите няма да донесе успех по места. Може да доведе до блокаж на партията.Имаме потенциал, не може да го рискуваме, заяви още Корнелия Нинова. Битката на лобитата започна, недоволна е тя.Лидерът в оставка се обърна към тези, които са се срещали по кафета, ресторанти и офиси \"Още не съм умряла и наследството не е открито. Чакайте, не бързайте\". Ще имате възможност, но не сега и не на този Конгрес, подчерта тя и не си даде оставката. Залата избухна в аплаузи.Пред избора на личното его или бъдещето на червените, тя избира второто. Не отваряйте кутията на Пандора преди местните избори, настоя Нинова. Аз съм тук, върнах се, изтъкна тя и настоя за пряк избор след вота. Скъпи социалисти , отърсете се от стреса, обърна се към актива. Настоя още за активна работа за местния вот.", "date": "2019.06.16", "title": "Нинова остава лидер на БСП"}
{"url": "https://news.bg/world/erdogan-ochakva-dostavka-na-ruskite-c-400-prez-yuli.html", "text": "Турският президент Реджеп Ердоган заяви, че очаква руските системи за противоракетна отбрана С-400 да започнат да пристигат в Турция през първата половина на юли, предаде \"Ройтерс\".Това може да доведе до засилване на напрежението със съюзника на НАТО Вашингтон.C-400 не са съвместими със системите на НАТО и са били все по-голям източник на раздори между Турция и САЩ през последните месеци.Въпросът C-400 е уреден, заяви Ердоган след като се върна от посещение си в Таджикистан, където присъства на среща на високо равнище и се срещна с руския президент Владимир Путин.\"Мисля, че те ще започнат да идват през първата половина на юли\", добави той.Действащият секретар на отбраната на САЩ Патрик Шанахан обяви този месец как Турция ще бъде изтеглена от програмата за изтребители F-35, ако Анкара не промени курса на плановете си за закупуване на ракетни системи.Ердоган подчерта, че ще обсъди въпроса с президента на САЩ Доналд Тръмп, когато се срещнат на срещата на върха на Г-20.", "date": "2019.06.16", "title": "Ердоган очаква доставка на руските C-400 през юли"}
{"url": "https://news.bg/crime/sluzhitel-na-mvr-uchastval-v-prestapnata-grupa-za-markov-tyutyun.html", "text": "Служител на МВР е задържан заради участие в престъпната група за нелегално производство и разпространение на \"марков\" тютюн за пушене, съобщиха от прокуратурата. От Специализираната прокуратура поясняват, че той е участвал в разпространяването на стоката и е част от групата, задържана миналата седмица след операция на ГДБОП и Специализираната прокуратура в различни градове на страната.Служителят е на \"Жандармерията\" и от скоро работил в МВР. По думите на говорителя на Специализираната прокуратура Сийка Милева се очаква да му бъде наложена най-тежката мярка за неотклонение \"задържане под стража\".Престъпната група е ощетила държавата с над 3 милиона лева само от неплащането на акцизите.На петима от групата Специализираният наказателен съд е определил постоянен арест, а на двама - \"домашен арест\". По преценка на наблюдаващите досъдебното производство прокурори на трима от участниците в групата са наложени парични гаранции. Групата е действала от 2017 г. Малко по-късно от прокуратурата съобщиха, че са внесли в съда искане за постоянен арест на задържания жандармерист, участвал в престъпната група за нелегален тютюн. Очаква се съдът да насрочи час за делото по мярката за неотклонение. Припомняме, че пред 2 дни, на 14 юни, Спецпрокуратурата за участие в организирана престъпна група за незаконно производство и разпространение на тютюн. Десетимата са .От прокуратурата разпространиха видео от задържането на жандармериста. ", "date": "2019.06.16", "title": "Служител на МВР участвал в престъпната група за \"марков\" тютюн"}
{"url": "https://news.bg/society/bez-promyana-ostava-sastoyanieto-na-ranenite-politsai-pri-katastrofata-na-hemus.html", "text": "Без промяна остава състоянието на ранените полицаи, които пострадаха  съобщи bTV.Най-тежко пострадалият, 40-годишен мъж, е с опасност за живота. Двамата му колеги са настанени за лечение в гръдна и неврохирургия.Припомняме, че вчера при челен сблъсък между кола и патрулка на \"Хемус\" Предстои да бъдат изяснени причините, довели до катастрофата.По първоначални данни, водачът на автомобил \"Рено Меган\" е загубил контрол над автомобила, навлязъл е в насрещното платно и е последвал челен удар с полицейския автомобил.", "date": "2019.06.16", "title": "Без промяна остава състоянието на ранените полицаи при катастрофата на \"Хемус\""}
{"url": "https://news.bg/world/saprugata-na-netanyahu-osadena-v-zloupotreba-s-obshtestveni-sredstva.html", "text": "Сара Нетаняху, съпругата на премиера Бенямин Нетаняху, е призната за виновна в злоупотреба с обществени средства, съобщават израелски медии.Обвиняемата е злоупотребила с обществени средства, обяви съдия Авитал Чен, като призна, че случаят не се е развил гладко за прокуратурата. Съдията подчерта факта, че Сара Нетаняху не е осъждана преди това, поела е отговорност и е спестила много ценно време на правосъдието.След произнасянето на присъдата Сара Нетаняху заяви пред съдията: \"Страдах достатъчно\".Споразумение с прокуратурата позволи на съпругата на премиера да избегне по-тежко наказание в измама, но призна за престъпление с по-малка тежест. Тя ще плати глоба от 15 210 долара, част от които като глоба, а другите ще възстанови.Преди година Сара Нетаняху и Езра Сайдоф, бивш заместник на генералния директор на резиденцията на премиера, бяха обвинени в измама и нарушаване на доверието, след като са похарчили 100 000 долара обществени средства за кетъринг, въпреки че в резиденцията има постоянна кухня и готвач. Тази сума е намалена на половина в редактирания обвинителен акт миналата сряда до 50 000 долара, въпреки че Нетаняху ще върне само 12 500 от тях на държавата.Съдията прие искането на Нетаняху да изплати парите на две отделни плащания, като първото ще е на 15 юли.Новинарският сайт Walla информира, че държавата може да заведе граждански иск Нетаняху да върне останалата сума.Резиденцията на премиера няма право да поръчва храна, ако готвачът е там.", "date": "2019.06.16", "title": "Съпругата на Нетаняху осъдена в злоупотреба с обществени средства"}
{"url": "https://news.bg/regions/yazovir-cheshme-dere-v-selo-kamen-prelya-za-vtori-pat.html", "text": "Язовир \"Чешме дере\" в стражишкото село Камен преля за втори път след снощния проливен дъжд, придружен с гръмотевична буря, информира БНР.Няма наводнени къщи и пострадали хора.По думите на кмета на община Стражица Румен Павлов общинският водоем в селото е с проблемен изпускател.\"Върви си спокойно, няма никакви проблеми. Къщи наводнени няма. По нивите има нарушения\", допълни той.Павлов поясни, че все още се прави оценка на щетите, които са нанесли валежите и преливането на двата общински язовира в селата Нова Върбовка и Камен.\"Може би във Върбовка ще го бракуваме, тъй като няма да има средства да възстановим дигата. Другият е даден под наем, трябва да му се оправи изпускателят и няма да има проблеми\", поясни още кметът.Поройният дъжд снощи е наводнил избени помещения в златаришкото село Горско Ново село и във великотърновското Ново село. Имотите са отводнени с помпи на противопожарната служба. Няма пострадали хора.", "date": "2019.06.16", "title": "Язовир \"Чешме дере\" в село Камен преля за втори път"}
{"url": "https://news.bg/world/tramp-pak-nasmete-sadik-han-i-poiska-nov-kmet-na-london.html", "text": "Президентът на САЩ Доналд Тръмп използва \"Туитър\" за пореден път да атакува кмета на Лондон Садик Хан. Американският лидер описа кмета на Лондон като \"катастрофа\" и сподели съобщение в социалната мрежа с информация за множество случаи на намушкани и простреляни хора в Лондон за последните 20 часа.Подклаждайки словесната война между двамата, Тръмп твърди, че Лондон се нуждае от нов кмет възможно най-скоро, тъй като нещата \"само ще се влошават\".Преди да кацне в Лондон на държавна визита във Великобритания по-рано този месец Тръмп описа Хан като \"пълен загубеняк\", който трябва да се съсредоточи върху Лондон, а не върху него. Хан от своя страна отвърна, че Тръмп е ", "date": "2019.06.16", "title": "Тръмп пак насмете Садик Хан и поиска нов кмет на Лондон"}
{"url": "https://news.bg/crime/29-godishen-motorist-zagina-pri-katastrofa-vav-vrachansko.html", "text": "Мъж на 29 години загина на място при катастрофа във врачанското село Манастирище, съобщи БНР.Според полицията, инцидентът е станал на кръстовище в населеното място, когато управляваният от Ц. Ц. мощен мотор се забил в лек автомобил, собственост на 54-годишен софиянец.При удара мотористът е загинал на място, като смъртта му е конститарана от повикания лекарски екип от филиала на бърза помощ в Козлодуй.От полицията допълват, че жертвата не е имала свидетелство за управление на мотор.Пробата за алкохол на другия водач пък е отрицателна.", "date": "2019.06.16", "title": "29-годишен моторист загина при катастрофа във Врачанско "}
{"url": "https://news.bg/society/kabelnoto-piratstvo-nosi-vreda-na-televiziite-i-haznata-spored-shefa-na-abro.html", "text": "Кабелното пиратство носи вреда за телевизиите и съдържанието, което достига до зрителите. С подобни незаконни дейности се ощетява и държавният бюджет заради укритите приходи и неплатените данъци.Това заяви пред Нова телевизия Анна Танова, изпълнителен директор на Асоциацията на българските радио- и телевизионни оператори (АБРО) по повод мащабната акция на българските служби и Европол срещу кабелното пиратство, провела се редица градове преди дни.Тя подчерта, че от години алармират за този проблем. Танова обясни, че в Българи има две форми на т.нар. кабелно пиратство.\"Има оператори, които изобщо не обявяват съществуването си, такива, които разпространяват телевизионни програми без уредени авторски права и такива, които не декларират реалния брой на абонатите си\", обясни шефът на АБРО.Тя категорично отрече обвиненията на засегнатите от акцията оператори, които твърдят, че се цели унищожаване на малкия и среден бизнес.\"Ние нямаме интерес от такова нещо\", подчерта Танова.На 13 юни в Кюстендил, Дупница, Благоевград и Гоце Делчев.Вследствие на акцията голяма част от, което предизвика протест в града. Такива недоволства имаше и в .По думите на адвокатът Емил Василев .Вътрешният министър Младен Маринвов заяви от НС, че , с който МВР ще се бори занапред.Говорителят на главния прокурор Румяна Арнаудова пък посочи, че . Общо 60 телевизионни български и чужди програми на пет кабелни оператори били разпространявани в нарушение на Закона за авторското право и сродните му права.", "date": "2019.06.16", "title": "Кабелното пиратство носи вреда на телевизиите и хазната според шефа на АБРО"}
{"url": "https://news.bg/world/v-sasht-otseniha-shansovete-na-f-15c-v-boy-sas-su-57.html", "text": "Американският F-15C Eagle, който съставлява половината от всички изтребители на ВВС на САЩ, не може да се противопостави на руския изтребител пето поколение Су-57 без сериозна модернизация, пише американското списание The National Interest.Авторите на статията признават, че Су-57 превъзхожда много изтребители в света по маневреност и въоръжение. За да може да се противопостави на руския самолет, F-15C трябва да бъде сериозно модернизиран и да бъде снабден с ново въоръжение.Изданието отбелязва, че американският изтребител може да получи разработвания от компанията Lockheed Martin модул Legion, който ще \"сведе до нула всички предимства на Су-57 в стелт технологията\" и ще позволи нанасяне на удари по изтребителя.В същото време в статията се подчертава, че \"Су-57 ще оцелее при първия залп и F-15C ще остане в неизгодно положение в сравнение с необичайно маневрения руски изтребител\". Допълва се, че предимството ще е за руския самолет и оцеляването на пилотите на американския изтребител ще зависи само от техния професионализъм.", "date": "2019.06.16", "title": "В САЩ оцениха шансовете на F-15C в бой със Су-57"}
{"url": "https://news.bg/society/kabelnite-operatori-podkrepyat-darzhavata-v-merkite-sreshtu-piratstvoto.html", "text": "Българската асоциация на кабелните и комуникационните оператори (БАККО) подкрепя мерките, предприети от държавата, за пресичане на порочни практики, свързани с нарушения на авторското право. Toва пишат в позицията си до медиите от асоциацията.Те подчертават, че като браншова асоциация, която обединява платформени оператори, с пазарен дял над 65%, БАККО изразява позицията, че мерките предприети от държавата и органите на реда са важна крачка към нормализиране на пазара на платена ТВ, на който има около 30% сив сектор.Операторите изтъкват, че трябва да се сложи край на безпрецедентните практики на кражба на съдържание и укриване на броя на абонатите, които обезсмислят усилията на всички оператори, които искат да работят в условията на нормален конкурентен пазар.Те считат, че последиците от тези практики създават конкурентни предимства за нарушителите и нанасят значителни вреди на пазара на разпространение на платена телевизия.Във връзка с изразени мнения относно \"по-опасни видове пиратство\" , от организацията са на мнение, че няма \"по-добро\" и \"по-лошо\" пиратство, както няма големи, малки и средни оператори, а само такива, които работят на светло и други, които работят в нарушение на закона.От БАККО уверяват, че продължават да работят за конкурентен пазар, в условията на който членовете им да предоставят качествени услуги на своите абонати.Припомняме, че по-рано днес шефът на на Асоциацията на българските радио-и телевизионни оператори (АБРО) Анна Танова, заяви, че Тя бе категорична, че не се цели унищожаване на малкия и средния бизнес. На 13 юни в Кюстендил, Дупница, Благоевград и Гоце Делчев.Вследствие на акцията голяма част от, което предизвика протест в града. Такива недоволства имаше и в .По думите на адвокатът Емил Василев .Вътрешният министър Младен Маринвов заяви от НС, че , с който МВР ще се бори занапред.Говорителят на главния прокурор Румяна Арнаудова пък посочи, че . Общо 60 телевизионни български и чужди програми на пет кабелни оператори били разпространявани в нарушение на Закона за авторското право и сродните му права.", "date": "2019.06.16", "title": "Кабелните оператори подкрепят държавата в мерките срещу пиратството"}
{"url": "https://news.bg/world/prints-salman-iran-e-otgovoren-za-atakata-no-ne-iskame-voyna.html", "text": "Престолонаследникът на Саудитска Арабия принц Мохамед бин Салман за първи път говори публично от извършването на . Салман обвини Иран и се закани, че монархията \"няма да се поколебае да се разправи с всяка заплаха\" за саудитските интереси, съобщават АФП и \"Гардиън\".В интервю за панарабския всекидневник Asharq al-Awsat принцът заяви: \"Не искаме война в региона...Но няма да се поколебаем да се разправим с всяка заплаха за нашия народ, нашия суверенитет, нашата териториална цялост и нашите интереси\".\"Иранският режим не уважи  като гост в Техеран и отговори на дипломатическите му усилия с атака срещу два танкера, от които единият беше японски\", отбеляза принц Салман.Енергийният министър на Саудитска Арабия Халид ал Фалих призова за \"бърз и решителен\" отговор на заплахите срещу енергийните доставки след \"терористичните атаки\" в четвъртък.В четвъртък бяха атакувани два танкера в Оманския залив, докато премиерът на Япония Шиндзо Абе провеждаше разговори с иранските лидери в Техеран. Това еСАЩ обвиняват Иран за двете атаки, а Ислямската република категорично отрича да е замесена. Саудитска Арабия стои твърдо зад САЩ в обвиненията.Вчера външният министър на Обединените арабски емирства призова световните сили да \"подсигурят международното корабоплаване и достъпа до енергия\".", "date": "2019.06.16", "title": "Принц Салман: Иран е отговорен за атаката, но не искаме война"}
{"url": "https://news.bg/world/alternativa-za-germaniya-s-shansove-da-specheli-parvo-kmetsko-myasto-v-stranata.html", "text": "\"Алтернатива за Германия\" може да спечели първо кметско място в страната, съобщава ДПА.В източногерманския град Гьорлиц гласуват на балотаж за избор на кмет. На първия тур кандидатът на крайнодясната партия Себастиан Випел получи 36,4%, а консерваторът Октавиан Урсу от Християндемократическия съюз на Ангела Меркел беше подкрепен от 30,3%.Изборите днес се разглеждат като тест за настроенията преди изборите в Саксония на 1 септември.Себастиан Випел победи на първия тур преди три седмици, но не успя да получи абсолютно мнозинство. Той може да влезе в историята като първия политик на \"Алтернатива за Германия\", заел топ позицията в германски градски съвет.Другите двама кандидати от Зелените и Левицата получиха респективно 27,9% и 5,5% подкрепа, което съответно ги извади от битката.Преди гласуването в 56-хилядния град на полската граница холивудски актьори и продуценти изразиха безпокойството си от възможна победа на \"Алтернатива за Германия\".Ако настроението в бъдеще е \"омраза и ксенофобия\", кинодейците може да престанат да посещават града, известен като Гьорливуд заради многото филми там.Около 46 000 жители на града имат право на глас.", "date": "2019.06.16", "title": "\"Алтернатива за Германия\" с шансове да спечели първо кметско място в страната"}
{"url": "https://news.bg/regions/proveryavat-sluchay-na-preminavashti-uchilishtni-avtobusi-prez-barieri-na-zhp-prelez.html", "text": "Неработещи бариери и светлинната сигнализация създават проблеми на железопътния прелез в павликенското село Стамболово, съобщи БНР.Проверява се случай на преминаващи училищни автобуси през спуснатите бариери на проблемното съоръжение.Кметът на селото Петър Петров обяснява, че сигнализацията и бариерите на жп прелеза в Стамболово аварират често и водачите преминават при сериозен риск от тежки инциденти.Местните хора настояват железниците да вземат мерки.В социалните мрежи се появили и снимки на преминаващите училищни автобуси през спуснатите бариери на жп прелеза в Стамболово. Случаят се проверява от Министерството на образованието.Проблем с бариерите и светлинната сигнализация има и на жп прелеза в павликенското село Бутово. Сигнали за проблемните съоръжения са подадени до Национална компания железопътна инфраструктура.", "date": "2019.06.16", "title": "Проверяват случай на преминаващи училищни автобуси през бариери на жп прелез"}
{"url": "https://news.bg/press/diplomatite-ni-s-1-8-mln-lv-globi-v-london-koi-sa-zabravenite-maltsinstva-na-balkanite.html", "text": "Служители на българското посолство в Лондон са натрупали глоби за 820 270 паунда, или 1,8 млн. лева, по улиците на британската столица. Това става ясно от справка, разпространена от транспортната служба на града.Сумата е за периода след 2003 г. и не е платена. По-голямата част - 812 180 паунда, е за такси за шофиране в централната част на Лондон. Ако човек ползва в нея личен или служебен автомобил в делничен ден, трябва да плаща по 11,5 паунда. За това следят камери, снимащи влизащите в зелената зона. Има и табели, указващи, че шофирането в нея е платено.Въпросната такса се прилага от години срещу задръстванията по най-натоварените улици, а от този април бе въведена и нова - от 12, 5 паунда за по-старите коли, които не отговарят на екокритериите за минимално количество вредни емисии. Така всяко пътуване с кола в центъра може да достигне и до 24 паунда дневно.По неплатени глоби българското посолство е на 29-о място сред 185 чужди мисии. Най-голям длъжник са САЩ - 12,6 млн. паунда.След тях е Япония с 8,6 млн. паунда и Нигерия с малко над 7 млн. паунда. Русия е пета с 5,7 млн. паунда, следвана от Китай - 5,2 млн. паунда, Полша и Германия - с 4,4 млн. паунда.Балканите са европейският регион с най-много етнически, религиозни и езикови малцинства. В повечето случаи тези хора са почти непознати. Те имат собствена, често регионално утвърдена идентичност, в повечето случаи езикът им е само говорим, но не и писмен, асимилацията им ускорява емиграцията, а с това и отказа от техния традиционен начин на живот.Дали торбешите мюсюлмани в Югозападна Македония, преминалите към исляма помаци в Североизточна Гърция и в България, или арумъните християни - едва ли някой друг познава многобройните малцинства на Балканите толкова добре, колкото Цирил Щигер - дългогодишен кореспондент в този регион на най-стария и авторитетен швейцарски всекидневник \"Нойе Цюрхер Цайтунг\". Той говори с власи в Истрия, с ускоци в Жумберак, арумъни и торбеши в днешната Северна Македония, с помаци в България и Гърция. По време на пътуванията си открива завладяващ, но заплашен от изчезване свят.Инспекциите са част от набелязаните мерки между Държавна агенция \"Безопасност на движението\" и Пътна полиция с оглед началото на летния сезон. Това съобщи председателят на агенцията Малина Крумова по време на откриването на \"Мото училище за безопасност\", съобщиха от Агенцията.Проявата се организира от \"Софийски мотористи\" във ВТУ \"Тодор Каблешков\" и цели да запознае начинаещи и кандидат-мотоциклетисти с основните правила за безопасност на пътя.Говорейки за безопасност на мотоциклетистите трябва да посочим, че започваме тежко този летен сезон - едва в неговото начало вече отчитаме 11 смъртни случаи на мотористи на пътя, е посочила Малина Крумова. По думите й затова друг акцент на проверките ще бъде и използването на обезопасителни системи - каски и защитни екипировки за мотористите, както и за хората, които возят. Зная колко критично важно е другите участници в движението да Ви пазят, защото Вие сте сред най-уязвимите групи. Но също толкова важно е да ограничим системните нарушители и се надявам, че Вие като общност ще подкрепите институциите, защото това също е част от проблема и от нуждата от повече толерантност на пътя, е подчертала председателят на държавната агенция.Българка се превърна в герой, след като помогна за израждането на бебе във влак във Великобритания. Героинята се казва Марияна Андреева, на 52 години, и живее в градчето Илфорд, намиращо се на около 20 км източно от Лондон.Случаят се разиграва в четвъртък вечер във влака от Рейнъм за Стратфорд.Бременна жена започнала да ражда и тогава първа инициативата поела именно българката, която дори няма медицинско образование.\"Помогнах на майката да се съблече и тогава осъзнах, че бебето е на път. Повика другите пътници да ми помогнат и я сложихме пода. Бях много уплашена и стресирана - както и майката\", разказва Андреева пред Evening Standard.Проверките на къщи за гости продължават без до този момент да са открили нарушение. Днес на ред са два обекта, за които има сигнали, че са свързани с хора от властта. Проверката на къща за гости в Цигов чарк трябваше да установи дали наистина служителка на ДФ \"Земеделие\" е кума на собственичката и е подпомогнала фамилията да спечели над 234 000 лв. финансиране по европроект. Инспекторите обаче установиха, че когато сумата е отпусната, въпросната служителка не е била на тази длъжност. Къщата освен това се ползва от туристи, като е имала посетители от над 45 държави.\"Мислим да внесем законопроект за сваляне на ДДС-то на хляба, защото това е голям проблем, на 5%. За лекарствата да помислим и безплатни детски градини... и за книгите.\"Тепърва ще стане ясно какво наистина е целял с това изказване депутатът от ДПС Делян Пеевски, но с него той отново отвори кутията на Пандора, наречена данъци. Както и апетита към политически популизъм. Така седмица по-късно от БСП, които искат диференцирани ставки на косвения данък отдавна, внесоха конкретни законови поправки, а премиерът Бойко Борисов заговори за освобождаване на книгите от облагане. Явната цел е консолидиране на любовта на избирателите, макар че преди броени седмици Алексис Ципрас вече показа нагледно как и като намалиш ДДС, избирателят може да не го оцени и да се наложи да подадеш оставка.Собствениците на 32 къщи за гости трябва да върнат на държавата общо 10 милиона лева. Това са констатирали до момента проверяващите екипи на Държавен фонд \"Земеделие\" и ресорното министерство.Припомняме, че преди повече от две седмици започнаха проверки на всички къщи за гости, построени с европейски средства. Одитът започна по настояване на прокуратурата, след като имената на министри и зам.-министри изскочиха сред собствениците на подобни къщи и се оказа, че много от тях изобщо не функционират като такива. Заради скандала с поста си се раздели земеделският министър Румен Порожанов. Досега са установени нарушения в 32 къщи.", "date": "2019.06.16", "title": "Дипломатите ни с 1,8 млн. лв. глоби в Лондон, Кои са забравените малцинства на Балканите"}
{"url": "https://news.bg/bulgaria/pochina-zhurnalistat-i-sin-na-elin-pelin-boyan-ivanov.html", "text": "Почина журналистът и музикален редактор в БНТ Боян Иванов, съобщиха от телевизията.Познаваме го и от образователните програми на радио София. Иванов е син на писателя Елин Пелин.Опелото ще се състои на 16 юни, от 13.30 в църквата на Софийските централни гробища.", "date": "2019.06.16", "title": "Почина журналистът и син на Елин Пелин Боян Иванов"}
{"url": "https://news.bg/world/operatsiya-sreshtu-talibanite-v-afganistan.html", "text": "Афганистанските специални сили унищожиха 11 бойци от радикалното движение на талибаните. Това съобщи Khaama Press. Медията се позова на военни източници.Операцията срещу ислямистите е проведена в Забул. Военните са задържали и двама бойци.Не се предоставя информация за жертвите или жертвите сред силите за сигурност или цивилните.В Афганистан има редовни сражения. Над 50% от територията на страната е под контрола на талибаните. Ситуацията се усложнява от факта, че в републиката има ислямски отряди, които се откъснаха от талибаните и заявиха подкрепа за Ислямска държавна.", "date": "2019.06.16", "title": "Операция срещу талибаните в Афганистан"}
{"url": "https://news.bg/int-economics/indiya-udari-s-mita-sasht.html", "text": "Индийската страна реши да увеличи митата върху редица продукти от САЩ. Това съобщава CNN Business, цитирайки документ от индийското министерство на финансите.Както беше отбелязано, под ударите на митата ще паднат ябълки, бадеми, леща и няколко химически продукта. Повишаването на тарифите ще настъпи от 16 юни.Индийската страна не посочи сумата, за която се въвеждат мита, но преди това Делхи посочи около 241 милиона долара.Индия за първи път обяви плановете си за въвеждане на нови тарифи преди една година в отговор на повишаването на митата на САЩ върху индийската стомана и алуминий.По-рано беше съобщено, че САЩ изнудват Индия заради руската C-400.", "date": "2019.06.16", "title": "Индия удари с мита САЩ"}
{"url": "https://news.bg/disasters/silno-zemetresenie-do-nova-zelandiya.html", "text": "Земетресение с магнитуд 7.4 по Рихтер е регистрирано на 100 километра северно от бреговете на Нова Зеландия, съобщи АП.Епицентърът е бил в района на островите Кермадек на дълбочина от 10 км. Няма данни за пострадали и материални разрушения.Издаденото първоначално предупреждение за потенциална 30-сантиметрова вълна цунами беше отменено.", "date": "2019.06.16", "title": "Силно земетресение до Нова Зеландия"}
{"url": "https://news.bg/regions/dvizhenie-v-edna-lenta-prez-prohoda-shipka-zaradi-svlachishte.html", "text": "Временно движението по път I-5 през прохода Шипка при км 180, в посока Габрово се осъществява в една лента дупосочно поради свличане на скална маса. Трафикът се регулира с пътни знаци. Това съобщиха от Агенция \"Пътна инфраструктура\".", "date": "2019.06.16", "title": "Движение в една лента през прохода Шипка заради свлачище"}
{"url": "https://news.bg/disasters/raniha-tezhko-politsay-v-yaponiya.html", "text": "Неизвестен е нападнал и пробол тежко с нож полицай в Япония, съобщава \"Киодо\". Силите на реда издирват нападателя, който е успял да вземе служебния боен пистолет на пострадалия.Инцидентът е станал в град Суита в префектурата Осака в югозападната част на остров Хонсю.Властите в префектура Осака забраниха всички извънкласни училищни дейности в неделя и затвориха детските градини в района, където се е случил инцидентът. Според Киодо местните жители били предупредени по радиото, телевизията и социалните мрежи да не пускат децата на улицата, ако е възможно да не напускат къщите и да заключват вратите.Младият полицай очевидно бил неочаквано нападнат. Полицията има снимка на нападателя, която е получен чрез камери за наблюдение.В Япония, която има сравнително ниска престъпност, такива инциденти са изключително редки. Въпреки това, през юни 2018 г. подобен инцидент се случи в град Тояма в северозападната част на остров Хоншу. Там беше убит един полицай и от него беше взет служебен пистолет. По-късно престъпникът бе убит по време на ареста.", "date": "2019.06.16", "title": "Раниха тежко полицай в Япония"}
{"url": "https://news.bg/int-politics/tramp-ne-sme-kiberatakuvali-rusiya.html", "text": "Американският президент Доналд Тръмп заяви, че изявленията на \"Ню Йорк таймс\", че разузнавателните служби на САЩ през изминалата година са станали много по-активни отпреди, опитвайки се да въведат злонамерен софтуер в руската електрическа мрежа, не са верни.\"Можете ли да повярвате, че залязващият \" Ню Йорк таймс \" публикува статия, в която се посочва, че Съединените щати са допринесли значително за кибератаки срещу Русия,\" писа Тръмп в \"Туитър\".Той дори добави, че смята това за \"предателство\" за \"някогашния великолепен вестник\", който толкова отчаяно се нуждае от \"всякаква сензация, дори и да навреди на страната\".\"Освен това, статията не е вярна\", добави американският президент.Тръмп заяви, че \"днес корумпираните медии са готови за всичко\". \"Те ще направят или ще кажат нещо, без да мислят за последствията\", добави президентът на САЩ. \"Те са истинските страхливци и, без съмнение, са врагове на народа!\", заключи Тръмп.САЩ са засилили кибератаките си срещу руската електроснабдителна мрежа в опит да предупреди Владимир Путин и като демонстрация от страна на правителството на Доналд Тръмп, че американските власти са готови да използват кибероръжията си по-агресивно от всякога, разкри в. \"Ню Йорк таймс\".Поддръжници на атаките срещу електроснабдителната мрежа обясняват, че това се случва, след като от ФБР многократно са получавали сигнали, че Москва може да се опита да нанесе щети на американски електроцентрали, нефтопроводи и газопроводи.", "date": "2019.06.16", "title": "Тръмп: Не сме кибератакували Русия"}
{"url": "https://news.bg/disasters/chetiri-zhertvi-pri-vzriv-na-tanker-v-rusiya.html", "text": "Четирима души станаха жертвите от експлозията на танкер в Махачкала, съобщи уебсайтът на Волжската корабна компания, която притежава кораба.Инцидентът стана на 11 юни.По-рано бе съобщено, че са загинали трима души, други трима са хоспитализирани.\"От 12-те члена на екипажа девет са били евакуирани на брега, три от тях са били изпратени в лечебни заведения. Четирима души са загинали\", се казва в доклада.Според властите в Дагестан инцидентът се е случил рано сутринта на 11 юни в търговско пристанище Махачкала при прехвърлянето на петролни продукти от танкера.", "date": "2019.06.16", "title": "Четири жертви при взрив на танкер в Русия"}
{"url": "https://news.bg/disasters/vlak-blasna-kola-petima-zaginaha.html", "text": "Пет души загинаха в катастрофа на жп прелез в Полша, съобщиха от полицията.Инцидентът е станал между градовете Нова Веш и Соколники.От полицията смятат, че шофьор на лека кола се е опитал да премина жп прелеза, но е бил ударен от идващия влак.Въпросният железопътен прелез е оборудван със светофар, който според свидетелите е функционирал по време на инцидента.Не е ясно защо шофьорът не е спрял колата си.Влакът e влачил колата повече от 100 метра. Никой от пътниците на влака не е пострадал.В Полша са чести катастрофите на жп прелези.", "date": "2019.06.16", "title": "Влак блъсна кола. Петима загинаха"}
{"url": "https://news.bg/int-politics/ap-evropeyskiyat-sayuz-obmislya-sanktsii-sreshtu-maduro.html", "text": "Редица страни от ЕС обмислят възможността за налагане на санкции на венецуелския президент Никола Мадуро, както и на дузина служители. Това съобщи АП.Според дипломатическите източници броят на държавите, които активно обсъждат тези ограничения, са Обединеното кралство, Франция, Германия, Испания и Холандия. Повечето от тези мерки се подкрепят от Лондон. Говорим за финансови санкции срещу тези лица, както и за забрана за влизане в ЕС.Въпреки това, както отбелязва агенцията, окончателното решение все още не е взето. Няма консенсус, когато е препоръчително да се предприемат тези мерки, и няма сигурност дали те няма да се намесят в диалога между властите на страната и лидерите на опозицията.Сред онези, за които налагането на санкции е най-вероятно, са министърът на отбраната на Боливарската република Владимир Падрино Лопес и министърът на съобщенията и информацията на Венецуела Хорхе Родригес. Както посочва агенцията, за да наложи ЕС санкции срещу президента на Венецуела и други длъжностни лица, е необходимо съгласието на всички държави от Общността.На 23 януари лидерът на венецуелската опозиция Хуан Гуайдо се обяви за действащ президент на Венецуела. Съединените щати го признаха за временен държавен глава, страните от групата на Лима (с изключение на Мексико), Организацията на американските държави и повечето от страните от ЕС се присъединиха към тях.Мадуро нарече инцидента опит за преврат и обяви скъсването на дипломатическите отношения със САЩ. Русия, Беларус, Боливия, Иран, Китай, Куба, Никарагуа, Ел Салвадор, Сирия и Турция изразиха своята подкрепа.", "date": "2019.06.16", "title": "АП: Европейският съюз обмисля санкции срещу Мадуро"}
{"url": "https://news.bg/bulgaria/petdesetnitsa-e-3.html", "text": "Днес е Петдесетница - един от най-големите православни празници. Той се отбелязва на 50-ия ден след Великден - винаги в неделя.На Петдесетница се празнува рожденият ден на Христовата църква. На този ден Исус Христос основава църквата си на земята чрез пращането на Светия Дух.Според библейското предание на 50-ия ден след Пасха в Йерусалим било пълно с поклонници, дошли за големия юдейски празник, посветен на Божието законодателство на планината Синай. Дванайсетте Христови апостоли и Божията майка били събрани на молитва в къщата, където преди 50 дни вечеряли преди Пасха заедно с Христос.Внезапно се чул шум, сякаш задухал силен вятър и изпълнил цялата къща, а над главата над всеки от молещите се явили пламъци, приличащи на огнени езици. Апостолите се изпълнили със Светия Дух и започнали да славят Бога на всички езици, които дотогава не знаели.Пламъците били видимият знак за въздействието на Светия Дух върху Христовите ученици, на които била дадена силата да проповядват Христовото учение на всички народи. Така били поставени основите на Църквата, затова и празникът Петдесетница се смята за неин рожден ден.След този ден апостолите постановили християните да възпоменават това велико събитие - слизането на Светия Дух - всяка година на този ден. Понеделникът след Петдесетница е празникът на Светия Дух. Този празник Църквата е установила заради величието на Пресветия и Животворящ Дух, чрез който ни се дарява всяка мъдрост и който е източникът на живота.За старозаветните Петдесетница бил един от трите велики празника. Първоначално празникът отбелязвал завършването на жътвата на ечемика. Празнувал се с приношение на хляб и жертвени животни като ден на радост и благодарност, припомнящ странстванията в пустинята и освобождението от Египет.В по-късни времена на този ден се отбелязвало получаването на Синайското законодателство, петдесет дни след излизането на евреите от Египет. Празникът бил тържествен и радостен, в Йерусалим се стичало голямо множество хора, за да принесат в благодарност на Бога установената от закона жертва.", "date": "2019.06.16", "title": "Петдесетница е"}
{"url": "https://news.bg/weather/slantse-v-nedelya-5.html", "text": "Днес ще бъде предимно слънчево и горещо, но около и след обяд на много места в страната ще се развива купеста и купесто-дъждовна облачност. Ще има краткотрайни валежи и гръмотевици. Не са изключени и градушки. Ще духа слаб, в източните райони до умерен североизточен вятър. Максимални температури между 29° и 34°, в София около 29°.Това съобщават от НИМХ.Над планините ще около и след обяд ще се развива купеста и купесто-дъждовна облачност и ще има краткотрайни валежи с гръмотевици. Ще духа до умерен североизточен вятър. Максимална температура на височина 1200 метра около 23°, на 2000 метра - около 16°.Над Черноморието ще бъде слънчево, след обяд с купеста облачност, но само на отделни места ще превали и прегърми. Ще духа до умерен североизточен вятър. Максимални температури на въздуха: 27-29°. Температурата на морската вода е 23-25°, само на север от н. Калиакра е около 21°. Вълнението на морето ще бъде 2-3 бала.", "date": "2019.06.16", "title": "Слънце в неделя"}
{"url": "https://news.bg/interviews/hristiyanstvoto-e-i-vazpitanie.html", "text": "Македонската църква е в схизма, в разкол. Българската църква не може да свали от нея тази схизма, защото и ние ще изпаднем в схизма (разделение - б.р.). Това, което можем и го правим - да ходатайстваме. И аз, и други духовници сме разговаряли. В момента или Сръбската църква може да даде автокефалия или всеправославен събор да й даде автокефалия. Няма друг начин тя да получи автокефалия. Да направим едното или другото.?Началното общообразователно училище в Ловеч отваря врати на 15 септември с паралелка за първи и подготвителен клас. Догодина ще има втори клас. Искаме да наблегнем на християнското възпитание и на доброто образование на децата. Ще изпълняваме програмата на Министерството на образованието и науката. Ще се стараем да възпитаваме децата по християнски.Програмата ще е същата, но ще добавим и вероучение. Най-вече атмосферата - всички учители да дават пример на децата - не само на думи, но и на дело. Сложили сме една минимална такса от 50 лева месечно. Парите, които ще получаваме от държавата, няма да са достатъчно, ще допълним и пари от митрополията. Тръгваме с паралелка от 15 ученици, ако има интерес - ще разширяваме.По времето на комунизма се нанесе дълбока рана в съзнанието на българите. Толкова години се отричаше съществуването на Бога. Децата и учениците се възпитаваха в дух на атеизъм. Тези хора пораснаха, станаха личности с тези внедрени разбирания. Много трудно е сега тези хора изведнъж, така бързо да разберат истината. Това е една от основните причини.Но и в западните страни, където не е имало комунизъм, не може да кажем, че духовният живот е на по-високо ниво, даже смятам, че не е, но там няма православие, а има религия, отстъпила от истинската вяра. Това е борба срещу духовния живот, срещу спасението на хората. Говорим за духа на злобата - дяволът, той съществува и използва всички възможности да попречи на хората да живеят правилно, да вярват правилно и след този живот да наследят вечния, истинския, от където той е изпаднал. Той не иска да е сам от страната на мъчението. Прави всичко възможно колкото хора може да заблуди, да ги вкара в неправилния път. Това е борба.Една подвижница казваше, че ако българският народ в своята история не е имал възможност да достигне големи духовни висоти, то Господ в бъдеще ще му даде тази възможност. Вярвам, че това да стане, със старанието на всички нас, на духовенството.Когато самарянката попитала Иисус къде трябва да се покланяме, Той казал, че Бог е дух и истина и трябва да Му се покланяме с дух и истина (Евангелие от Йоан 4:5-42). Християнинът не може без да ходи на черква. В Църквата има богослужение - Светата Литургия, свето Причастие. Но и да ходиш само на черква, без да се съсредоточаваш, без да се молиш, да преживяваш службата - ползата може да бъде много малка. Понякога човек по независещи от него причини не може да посещава църковните служби, но да се моли съсредоточено в дома си и Бог да му въздаде. Най-важното е да се стараем да се покланяме с дух и истина. Не можем да останем и без светите тайнства, които дават благодат на човека и му отварят вратите към духовния живот и към истинската молитва. Тайнствата са в самата Църква.Не. Трябва да сме мъдри и разсъдителни - там, където трябва да се променят нещата и това зависи от нас (да ги променим). Където не зависи от нас, да се молим Бог да помогне. Някои неща, които Господ е допуснал и ние не можем да променим, трябва да приемем като Божие допущение, като Божия воля - да приемем като наш кръст. Това не означава всичко да приемаме и нищо да не правим, напротив - с пълно старание да правим това, което зависи от нас - и с лични усилия, и със старание за молитва да го променим. Което не можем да променим, да приемем.", "date": "2019.06.16", "title": "Християнството е и възпитание"}
{"url": "https://news.bg/crime/miroslav-naydenov-prizova-da-se-proveryat-konsultantite-ot-dfz.html", "text": "Мирослав Найденов, земеделски министър от първото правителство на Бойко Борисов, призова от ефира на БиТиВи, в Държавен фонд \"Земеделие\" да се направи проверка и на консултантите.Не е тайна, че служители на ДФЗ са ползвани именно като консултанти във фирмите, които осъществяват услуги за кандидатстване по европейски програми. Според Найденов още при подписването на документите някой трябва да установява конфликт на интереси.Найденов коментира подозренията за злоупотреби с къщите за гости по Програмата за развитие на селските райони след репортаж за проверка в село Уляново, където къща за гости се оказа заключена. Самата проверка не се състоя именно заради това, но собственичката е обещала по телефона да предостави достъп до помещенията утре, понеделник. Така най-малкото проверката няма да бъде изненадваща. Достъп до къщите за гости трябва да има ежедневно.Проверяващият от ДФЗ Костадинов информира пред оградата на обекта, че проверката е по сигнал за конфликт на интереси за вече бившия служител на ДФЗ Янаки Червеняков - това е къща на името на вече бившата му тъща. Самият Червеняков е уволнен за трети път от ДФЗ през април месец със заповед за уронване престижа на администрацията. Преди това е бил уволнен през 2016 година, но върнат от ВКС на работа. Първото уволнение на Червеняков е от 2014 година, но Костадинов не знае мотивите за него.Според Мирослав Найденов показаното в репортажа е ясно, че не изолиран случай. И въпреки че всички процедури и методики са спазени, в ПРСР има много злоупотреби. Те явно не са обхванати от спазените 5% проверки на всички бенефициенти. Това все пак е най-богатата програма с бюджет общо от 7.5 милиарда за седем години, обясни Найденов, но настоя, че тази програма трябва да продължи да съществува, тъй като тя подпомага изоставащи райони и дава перспектива на хора, които за съжаление нямат друга алтернатива.Мирослав Найденов увери в студиото, че за нарушенията ще плащат бенефициентите, а не данъкоплатците, въпреки че може да се очаква някои от случаите да влязат в сложни съдебни саги. \"Няма как републиканският бюджет да плати за тези, които са злоупотребили\", посочи Найденов.Припомняме, че в петък, 14 юни, беше съобщено, чекоито са финансирани с европари по Програмата за развитие на селските райони за периода 2007 - 2013 година и за които 5-годишният мониторингов период вече е изтекъл.В същия ден стана ясно, че поредната проверена  Ден преди това и На 10 юни земеделски експерти провериха хотел в село Гургулят, където . Това беше втората от  на подадени проекти. Преди това от ведомството провериха и къща за гости в Лясковец, за която също заключиха, че е напълно изрядна.По-късно през деня бяха извършени проверки на още две проектни предложения - хотел в Берковица и център за деца скаути за нощуване на палатки.  според МЗХГ и ДФЗ.До момента заради констатирани нередности , която според информация на медиите е на секретарката на община Сливница Ани Иванова.", "date": "2019.06.16", "title": "Мирослав Найденов призова да се проверят консултантите от ДФЗ"}
{"url": "https://news.bg/politics/georgi-parvanov-bsp-nyama-shans-s-politikata-na-izolatsiya.html", "text": "Левицата няма шанс с тази политика на изолация и противопоставяне на всичко и на всеки. Това заяви в студиото на БНТ президентът Георги Първанов.По думите му на БСП приляга да подаде ръка на всичко опозиционно. Той е доволен, че за първи път след подаването на  започва идеен дебат в столетницата.Първанов е категоричен, че не е достатъчно да си силен опозиционер, а да дадеш заявка, че имаш идеи да управляваш.Президентът уточни, че по негово време като председател на БСП не му е минавало през ума да изключва или да изолира някой. Той подчерта, че тогава е имало среда и атмосфера.В политика е добре да приобщаваш, а не да воюваш, подчерта Първанов.Запитан дали Корнелия Нинова още се сърди на АБВ  Първанов коментира, че тя вероятно се сърди за всичко на мнозина, но евроизборите станало ясно, че не това е причината за загубата на левицата.По повод отношенията между премиера Бойко Борисов и президента Румен Радев, той заяви, че не може при всеки повод да има противопоставяне от двете страни на Дондуков, тъй като това сваля доверието е институциите.Ако това продължава така, не смея да мисля какво ще роди българската политика, изтъкна Първанов.На въпрос каква ще бъде реакцията на АБВ, ако Мая Манолова се кандидатира за кмет на София, президентът подчерта, че ще вземат своето суверенно решение.Той обаче апелира партиите да не я задушават в обятията си.Оценявам позитивно това, което прави Мая Манолова. Тя би била добър кандидат, смята Първанов.Президентът коментира и темата с общата ни история със Северна Македония. По думите му българите нямат претенции някой в Скопие да се определя като българин.\"Аз като историк, българин и държавник имам претенции срещу кражбата на нашата история\", подчерта държавния глава.Той е категоричен, че трябва в Скопие да признаят, че македонската държавност е пораснала върху голямата вековна снага на българската държава.\"Българската борба за свобода доведе до създаването на македонската държава\", отбеляза Първанов.По повод смесената комисия между България и Северна Македония, той подчерта, че тя е обречена.Първанов заяви, че е скептик към работата на комисията, тъй като няма ясен мандат. Той даде за пример договора между Гърция и Северна Македония, в който по думите му всичко е разписано до всеки детайл.Той призова да се изясни какво означава понятието \"обща история\", което е заложено в договора между София и Скопие.", "date": "2019.06.16", "title": "Георги Първанов: БСП няма шанс с политиката на изолация"}
{"url": "https://news.bg/politics/krasimir-yankov-ima-podkrepa-na-levi-strukturi-da-oglavi-bsp.html", "text": "Социалистът Красимир Янков очаква от днешния конгрес дискусия, която да доведе до решение как партията да излезе от ситуацията.Коментарът си той направи преди днешното заседание на най-висшия партиен форум.\"От две седмици ние сме без председател', изтъкна той. По думите му конгресът трябва да реши как партията да работи.Няма как БСП да остане без председател, категоричен е червеният депутат. Той очаква Корнелия Нинова да направи опит да си оттегли оставката.Янков е категоричен, че партията има нужда от нов стил и метод на работа. Самият той има подкрепа на много партийни структури да оглави столетницата.", "date": "2019.06.16", "title": "Красимир Янков има подкрепа на леви структури да оглави БСП"}
{"url": "https://news.bg/comments/za-kozhata-na-edin-terorist.html", "text": "Точно преди седмица гръмна бомба в Пловдив и ударната вълна резонира в цяла България - момче на 16 години беше задържано и обвинено в радикализация и подготовка на терористичен акт, а на таванско помещение в дома му бяха намерени куп материали за изработване на взрив. В буквалния смисъл на думата взрив нямаше. Но случаят взриви медиите, обществото, разследващите органи, а съвсем не на последно място и едно нормално българско семейство, което ще усеща последиците още дълго време.Бомбата в медиитеПърво се детонираха медиите и влязоха в саморазправа едни с други, след като Пик публикува имена, лична информация, снимки от социалните мрежи, социален, религиозен и всевъзможен статус както на момчето, така и на семейството му. Законът е категоричен и много медии го спазиха от етични съображения - не е редно да се разпространява такава информация за непълнолетен. Но лешоядите не могат да чакат цели две години, преди да разкажат всички подробности от личния живот на момчето, а останалите се възмущаваха и цъкаха с език - с отвращение, но и с малко ревност, че не са разказали първи.Борбата между медиите за рейтинг, кликания, коментари и прочие се е извратила до безобразие и отдавна вече не е обикновена конкуренция между колеги журналисти. Казусът стигна и до Агенцията за закрила на детето, която ще прави проверка откъде е изтекла информацията. Впрочем, в днешно време все по-рядко има нужда от вътрешен източник - всеки публикува сам достатъчно за себе си в социалните мрежи и интернет. До тук с медиите и отразяването на случая.Разследващите сами си сложиха миниРазследващите органи сами минираха полето, на което ще се борят и то на няколко фронта. Първо решиха да съобщят за случая, публикувана бе информация с десетки снимки и видео на сайта на МВР. После имаше пресконференция на прокуратурата, на която бе обяснено, че момчето е контактувало с хора от \"Ислямска държава\" и че е складирало на таванското помещение огромни количества взривни вещества. Започнаха коментари и упреци към разследващите защо изобщо е било нужно да казват всичко това? Истината е, че ако го бяха скрили, въпроси пак щеше да има и бомбата щеше да е още по-голяма.Вътрешният министър Младен Маринов опита да отклони вниманието от конкретния казус като каза, че момчето не трябва да е във фокуса на събитията, а по-важно е да се обсъди националната сигурност и създаването на нови антитерористични центрове. Темата за сигурността е огромна, а и не е за подценяване. Колко добре се справят агентите от ДАНС не е ясно, тъй като при тях всичко е обвито в мистерия и секретност. А вероятно и в некомпетентност, защото като че ли работят само по сигнали и по-малко със собствена информация. В конкретния случай информацията за това, че младежът е радикализиран, не е била на ДАНС, а е дошла по сигнал. Първо бе обявено, че е дошъл от родителите, после - от други негови близки. Във всеки случай никой не спомена, че е на ДАНС.Изгърмяха шансовете да разберат кой е вербовчикътИма обаче друг проблем в сигурността, който е доста по-сериозен - защо разследващите не стигнаха до човека от арабски произход от Северна Африка, който е контактувал с момчето. Защо никой не се сети да постави ученика под наблюдение, за да се разкрие цялата мрежа, ако изобщо е имало такава. В днешно време всеки с достъп до интернет може да научи как да си сглоби бомба в домашни условия и дори да си поръча всички нужни материали онлайн. Искането на прокуратурата ученикът да бъде изолиран в специална среда има няколко обяснения - или защото са се стреснали от количеството на взривните вещества и това, че не са го хванали по-рано, или за да се опитат контролирано чрез него да влязат в контакт с вербовчика. Второто ми се струва по-скоро в сферата на конспиративните теории, но не е невъзможно. Това би могло да се случи и без да го арестуват и разпитват в карцера, а в дома му.Разследващите ще имат нужда от много време, за да убедят един ученик, промиван близо година и превъзпитаван в \"ценностите на исляма\" колко е важно да съдейства. Това би могло да стане най-лесно с помощта на семейството му, което със сигурност е най-пострадало от подготвяната бомба на тавана на жилището. Родителите вече са помогнали достатъчно на разследващите. Вероятно не е лесно за един родител да разбере и приеме, че най-голямото му дете вместо да обсъжда момичета, срещи и дискотеки с връстниците си, прави бомба на тавана и праща видеоклипове на член на \"Ислямска държава\" в Северна Африка. Родителите са усетили съмнително поведение и са се намесили веднага. 16 г. е особена възраст - дистанцията със семейството може да е огромна като пропаст. И може да се разширява след всяка незначителна забележка. За сметка на това обаче се скъсява дистанцията с връстниците и когато там също има пропаст, проблемът най-често съществува, макар и невидим.В случая с Пловдив се стигна до крайностите: \"Той е терорист, можеше да затрие цял Пловдив, да го разпнем на площада пред Народното събрание и всички да го видят\" или пък другата - \"Момчето е невинно, не е искало да взривява, то е още дете и просто е объркано, ама ще му мине.\" Всичко това е напълно излишно. В Пловдив, а и вероятно вече в цяла България, всички знаят кой е, къде учи и с какво се занимават родителите му. Дали е искал или не е искал да се взривява - тепърва ще се доказва от разследващите. Един младеж на 16 години би трябвало да има достатъчно акъл в главата да знае какво прави. Колкото и да е объркан от хормони.Преди да сочите с пръст някого като терорист - огледайте се. България е достатъчно малка и в обкръжението на почти всеки от нас има шофьор, който пие; агресивен тип, който е готов да пребие жена си, тийнейджър с потенциал за самоубийство или кандидат за психиатрична клиника. А защо не и терорист - може още бомби да са заложени. А за тази в Пловдив - макар и неизбухнала, взриви едно семейство.", "date": "2019.06.16", "title": "За кожата на един терорист"}
{"url": "https://news.bg/world/dvama-piloti-zaginaha-pri-sblasak-na-samoleti-v-nova-zelandiya.html", "text": "Две леки въздухоплавателни самолета се сблъскаха в Нова Зеландия. Загинали са пилотите на двата самолета, предаде \"Ройтерс\". Четири парашутиста на борда на един от самолетите са скочили малко преди да се сблъскат с другия самолет. Хеликоптер, който се готвел да се приземи, е успял да избегне сблъсъка. Полицията съобщава, че и двата самолета са паднали веднага след удара, удряйки земята южно от аеродрома \"Худ\" близо до град Мастъртън.Все още няма информация за потенциална причина за катастрофата и полицията няма да оповести имената на жертвите, тъй като все още се опитват да намерят членове на семействата им.Очевидци разказват, че са чули силен взрив и да видели падането на самолетите.Един от самолетите е принадлежал на Skydive Wellington, а другият на Wairarapa Aero Club. Аеродромът \"Худ\" е собственост и се управлява от областния съвет на \"Мастъртън\".", "date": "2019.06.16", "title": "Двама пилоти загинаха при сблъсък на самолети в Нова Зеландия"}
{"url": "https://news.bg/politics/bsp-v-spor-za-i-protiv-ostavkata-na-ninova.html", "text": "С аплаузи лидерът на БСП в оставка Корнелия Нинова бе посрещната на извънредния Конгрес на столетницата. Извънредното заседание се провежда, след като тя хвърли оставка след загубата на евровота.Конгресът започва по традиция с химните на България, ЕС и Интернационала. Постъпило е предложение от Пазарджик Корнелия Нинова да оттегли оставката си. От \"Младост\" в София пък са поискали тя да се оттгели от поста. От тази партийна структура не искат пак избор за лице, както настоява тя.Столетницата не била готова за пряк избор. Чавдар Георгиев пък настоя за промени в устава.В отговор Георги Свиленски заяви, че не иска промяна в устава. Какво се крие зад тази точка, попита червеният депутат. Той посочи поименно хората, които искали да поставят Нинова в зависимост - Димитър Дъбов, Георги Гергов, Ваня Добрева. Според него тя (Корнелия Нинова) се е оттърсила от тези зависимости.Уставът ни е Конституцията на партията, изтъкна Свиленски. Той е категоричен, че за промени в устава трябва да се пита партията, а не да се произнася Конгресът.Дъбов не се даде и захапа Свиленски, че преди бил най-близък до Михаил Миков, а сега бил в обкръжението на Нинова.Ваня Цанкова от Пазарджик посочи, че партията трябвало да отиде единна на местния вот. Затова организацията иска Нинова да оттегли оставката си. И Казанлък даде вот на доверие на лидера си в оставка.Според Румяна Друмева, председател на БСП-Казанлък, Нинова вдъхнала надежда и кураж на социалистите, дръпнала ги като локомотив. Затова от организацията в Казанлък искат днес мощна подкрепа за Корнелия Нинова. И Хасково се обявиха против оставката й.Весела Лечева изтъкна, че Велико Търново подкрепя линията на партийното ръководство. Крачките са напред, подчерта тя. Призовавам ви да се вслушате в нашите гласове и да оттеглите оставката си, обърна се към Нинова.", "date": "2019.06.16", "title": "БСП в спор \"за\" и \"против\" оставката на Нинова"}
{"url": "https://news.bg/world/arzhentina-i-urugvay-ostanaha-bez-tok.html", "text": "Масово прекъсване остави Аржентина и Уругвай без електричество, съобщиха доставчици на електроенергия, цитирани от Би Би Си. Засегнати са около 48 милиона души.Според разпространяваната информация прекъснато е електрозахранването и в някои части на Бразилия и Парагвай.Аржентински медии уточняват, че електроподаването е прекъснато малко след 07,00 часа (12,00 часа по Гринуич). Движението на влаковете е спряно, светофарите също не работят.Токът е спрян преди аржентинците да започнат да гласуват на местни избори.Голяма авария в електроснабдителната мрежа остави Аржентина и Уругвай без електрозахранване, обявиха от електроразпределителната компания Edesur в \"Туитър\".Аржентина и Уругвай са с население общо 48 милиона души. ", "date": "2019.06.16", "title": "Аржентина и Уругвай останаха без ток"}
{"url": "https://news.bg/politics/nyama-demokratsiya-bez-edinna-opozitsiya-namekna-radev.html", "text": "Президентът Румен Радев заяви, че е важно България да има сплотена политическа опозиция. \"Липсата ѝ ще бъде пагубна за нашата демокрация\", заяви държавният глава в пловдивското село Труд, където беше гост за 150-годишнината на местната църква. Президентът заяви подкрепата си относно решението на Корнелия \"Мисля, че госпожа Нинова се е доказала като човек, който знае какво прави и носи отговорност за своите постъпки\", подчерта държавния глава.По думите му един лидер на политическа партия трябва да се води не само от това той лично как се чувства, а много важно партията му как се чувства и партията да бъде силно обединена.Радев допълни още, че очаква България да има сплотена политическа опозиция, защото не може да има власт без коректив, и добави, че не се меси в работата на нито една партия.", "date": "2019.06.16", "title": "Няма демокрация без единна опозиция, намекна Радев "}
{"url": "https://news.bg/regions/i-v-bobov-dol-ostanaha-bez-internet-sled-aktsiyata-na-gdbop.html", "text": "Общината в Бобов дол остана без интернетв офисите на кабелния оператор за града, съобщи БНР.Общинската администрация е имала сериозни затруднения в работата си, служителите работели с телефоните си, а трябвало да готвят отчети и анализи.Кметът Елза Величкова се надява до утре интернет връзките на общината да бъдат възстановени напълно, за да могат да работят нормално.По думите ѝ цял Бобов дол ползва един оператор - в Дупница, където след операцията на ГДБОП бяха иззети конфигурации и оборудване, беше задържан и IT-специалист.Тя пояснява още, че през почивните дни са започнали постепенно възобновяване на излъчването на телевизионни канали.Интернетът в Дупница, региона и Югозападна България е напълно възстановен, като са възможни смущения, обявяват от оператора. Абонатите трябва да пренастроят телевизорите си да преминат на аналогов сигнал от менюто за настройки на телевизора.Бобов дол няма нормално покритие на централните с национален обхват мобилни оператори и абонатите нямат голям избор.Припомняме, че по-рано днес кабелните оператори заявиха в позиция до медиите, че Шефът на на Асоциацията на българските радио-и телевизионни оператори (АБРО) Анна Танова, заяви, че  Тя бе категорична, че не се цели унищожаване на малкия и средния бизнес.На 13 юни в Кюстендил, Дупница, Благоевград и Гоце Делчев.Вследствие на акцията голяма част от, което предизвика протест в града. Такива недоволства имаше и в .По думите на адвокатът Емил Василев .Вътрешният министър Младен Маринвов заяви от НС, че , с който МВР ще се бори занапред.Говорителят на главния прокурор Румяна Арнаудова пък посочи, че . Общо 60 телевизионни български и чужди програми на пет кабелни оператори били разпространявани в нарушение на Закона за авторското право и сродните му права.", "date": "2019.06.16", "title": "И в Бобов дол останаха без интернет след акцията на ГДБОП"}
{"url": "https://news.bg/world/g-20-dogovori-merki-za-namalyavane-na-plastmasovite-otpadatsi-v-okeanite.html", "text": "20-те най-големи икономики в света се договориха да създадат международна работна рамка, която ще призове държавите да предприемат доброволни мерки за намаляване на пластмасовите отпадъци в океаните - една от най-големите заплахи за околната среда, информира Kyodo News.Споразумението е постигнато след двудневна среща на енергийните и екологичните министри от страните членки на Г-20, които обсъдиха енергийната сигурност след , които доведоха до скок на цената на петрола.В публикуваното комюнике след срещата в японския курортен град Каруидзава се казва, че са необходими спешни действия за справяне с пластмасовите отпадъци в океаните, тъй като са заплаха за морските екосистеми, прехраната и индустрии като рибарство и туризъм, корабоплаването и потенциално за човешкото здраве.Японският министър на околната среда Йошиаки Харада, който беше съпредседател на срещата, определи споразумението като \"голямо постижение\" преди срещата на върха на Г-20 по-късно този месец.Ще продължим да търсим решения по такива глобални проблеми, каза той на пресконференция.Но участниците не са единни по всички екологични въпроси. САЩ се обявиха против споменаването на Парижкото споразумение за климата в комюникето.В документа се отбелязва, че членките, изключва се САЩ, потвърждават обещанието си да прилагат мерки за поддържане на средните световни температури под 2 градуса по Целзий в сравнение с прединдустриалните нива, за да се ограничи влиянието от климатичните промени, такива като засушаване, наводнения и вдигане на морското равнище.Държавите далеч по-лесно се договориха за проблема с пластмасовите отпадъци.Според международната работна рамка всяка страна ще докладва за напредъка в предприетите доброволни мерки и ще споделя решения.Около 300 милиона тона пластмасови отпадъци се произвеждат всяка година, от които 8 милиона тона свършват в океаните, алармира ООН. Повечето от отпадъците идват от азиатските държави, включително Китай и Индонезия, които съм към Г-20.В Г-20 участват Аржентина, Австралия, Бразилия, Великобритания, Канада, Китай, Франция, Германия, Индия, Индонезия, Италия, Япония, Мексико, Русия, Саудитска Арабия, ЮАР, Южна Корея, Турция, САЩ и ЕС.", "date": "2019.06.16", "title": "Г-20 договори мерки за намаляване на пластмасовите отпадъци в океаните"}
{"url": "https://news.bg/world/v-kitay-smyatat-che-rusiya-ima-voenno-prevazhodstvo-pred-sasht.html", "text": "В Китай смятат, че Русия има военно превъзходство пред САЩ.Русия е далеч напред от САЩ в разработването на хиперзвукови оръжия и кара света да се съмнява във военното превъзходство на Вашингтон, пишат китайски медии.Китайското издание Sohu отбелязва, че САЩ са започнали да разработват хиперзвукови оръжия много преди Русия, още през Студената война. Но отсъствието на реална заплаха и липсата на търсене на хиперзвукови технологии по това време е довело до съкращаване финансирането на програми, попречило на Вашингтон да се развие в тази област.Сега в Русия демонстрират хиперзвукови ракети \"Авангард\" и \"Циркон\". САЩ обещават да покажат първите подобни модели ракети в рамките на четири години.Москва е далеч напред в тази надпревара, а руските технологии в сферата на хиперзвуковото въоръжение се оказаха по-напреднали от всички разработки в Щатите, пише в статията на медията.Изданието отбелязва, че Москва е поставила Вашингтон в крайно неудобно положение и с успехите си в областта на хиперзвуковото въоръжаване буди съмнение дали американците изобщо имат превъзходство във военната сфера.В момента САЩ очевидно изостават от Китай и Русия в разработването на хиперзвукови оръжия, което е недопустимо за Щатите. Настоящият статут на САЩ в разработването на хиперзвукови оръжия може да се опише като \"гонка между костенурки и зайци\". В началото САЩ имаха предимство пред Китай и Русия. Сега САЩ осъзнават този проблем и се опитват да догонят конкурентите си, пише медията.На 13 юни САЩ проведоха ", "date": "2019.06.16", "title": "В Китай смятат, че Русия има военно превъзходство пред САЩ"}
{"url": "https://news.bg/world/pompeo-sasht-obmislyat-i-voenen-otgovor-sreshtu-iran.html", "text": "Държавният секретар Майк Помпео каза в неделя, че САЩ \"обмислят всички възможности\" по отношение на нарастващото напрежение с Иран, предаде CNN. Военен отговор не е изключен, призна той, но подчерта, че президентът Доналд Тръмп не иска да води война.Не искаме Иран да получи ядрено оръжие, добави Помпео в интервю за CBS. Коментарите на Помпео идват на фона на напрежението след . Иран категорично отрече обвиненията, че е замесен в атаките.Съединените щати публикуваха видеозапис, който показва ирански патрулен кораб, който премахва неексплодирала мина от един от корпусите на корабите.Великобритания, Израел и Саудитска Арабия също обвиниха Техеран. ", "date": "2019.06.16", "title": "Помпео: САЩ обмислят и военен отговор срещу Иран "}
{"url": "https://news.bg/world/edi-rama-albaniya-ne-e-gotova-za-es.html", "text": "Основната национална цел на Албания е да се присъедини към Европейския съюз. Но премиерът Еди Рама не смята, че страната е готова за членство, отчасти защото политическите ѝ институции все още са слабо развити.Това беше изложено през изминалата седмица, когато политическите партии не се съгласиха кога да проведат местни местни избори.Те бяха Демократическа партия сега иска тази дата да бъде отменена и не е кандидатствала за кандидати за кмет.Президентът на Албания Илир Мета отмени местните избори, насрочени за 30 юни, но правителството го обвини в нарушаване на закона и обяви, че трябва да бъде отстранен от длъжност, съобщават \"Ройтерс\" и \"Асошиейтед прес\".Опозиционните партии бойкотираха изборите, обвинявайки правителството, че е спечелило изборите през 2017 г. чрез купуване на гласове с помощта на престъпни групи. Опозиционните партии напуснаха парламента в средата на февруари и се отказаха от депутатските си места.Оттогава те проведоха поредица от протести, призоваващи за нови парламентарни избори и настояващи премиерът Еди Рама да подаде оставка. Полицията смаза протест, използвайки водни оръдия и сълзотворен газ.В интервю за \"Ал Джазира\" Рама заяви, че промяната на датата на изборите всъщност ще подкопае демокрацията в Албания. Ако се върна преди пет години и половина и виждам откъде идваме, направихме впечатляващи неща. Но ако гледам напред, където искаме да отидем и къде да доведа страната, има още много какво да се направи.\"В крайна сметка, не се правят избори за политиците, за хората е необходимо да решават ... Избягвайки този основен елемент на нашия демократичен живот, това означава да вървим в посока, която е не нашето бъдеще, а минало. \"В доклада на Европейската комисия от 2019 г. се посочва, че Албания е направила важни реформи, но все още трябва да работи за решаване на въпроси като корупцията и организираната престъпност. В него се казва, че корупцията все още е \"преобладаваща в много области и продължава да бъде въпрос на безпокойство\".Рама признава за проблема.\"Мисля, че Албания има проблем с организираната престъпност и корупцията като всяка страна, която все още не е модерна, функционираща държава. Ето защо сме в този процес, затова не сме членове на ЕС или затова не претендирам, че несправедливо е, че днес не сме членове. Трябва да се подготвим, трябва да се модернизираме и да се борим с корупцията и борбата с организираната престъпност е много силна воля, но става дума за много силни институции и много силни механизми и функциониращи във всички посоки. \" той каза.Той не крие, че предстои много работа.", "date": "2019.06.16", "title": "Еди Рама: Албания не е готова за ЕС"}
{"url": "https://news.bg/world/zaev-pravi-promeni-v-pravitelstvoto-na-severna-makedoniya.html", "text": "Очакват се промени в правителството на Северна Македония. Това обяви премиерът Зоран Заев, цитиран от Fokus.mk. Той добави, че предсрочни избори не се очакват. Според него, след \"ремонта\" кабинетът ще има капацитета да се справи с предприетите реформи. Промените ще са факт до края на месеца. Ще се сменят 8 министри и директори на агенции. Това изявление бе направено в Охрид, на заседание на управляващата социалистическа партия. Също така остава приоритет интеграцията на страната в ЕС и НАТО. ", "date": "2019.06.16", "title": "Заев прави промени в правителството на Северна Македония"}
{"url": "https://news.bg/bulgaria/katastrofa-v-stolitsata-prati-dvama-dushi-v-bolnitsa.html", "text": "Катастрофа в столицата двама души в болница, съобщиха \"Фокус\" и \"24 часа\". Момичето е изпаднало в шок и е откарано в противошокова зала в \"Пирогов\".Момчето е хоспитализирано във ВМА със счупен крайник. Няма данни за други пострадали.Катастрофата между мотор и лек автомобил стана тази вечер на кръстовището между бул. \"България\" и ул. \"Нишава\".", "date": "2019.06.16", "title": "Катастрофа в столицата прати двама души в болница "}
