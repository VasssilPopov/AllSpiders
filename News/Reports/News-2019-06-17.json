{"url": "https://news.bg/regions/malniya-ubi-mazh-v-sofiya.html", "text": "Мълния уби мъж в София тази вечер. Инцидентът е станал между блоковете в ж.к. \"Люлин\". Младежът е разхождал кучето си, съобщи \"Нова телевизия\".На място веднага е извикан екип на Спешна помощ. Мъжът е откаран към \"Пирогов\", но е починал непосредствено преди да бъде вкаран в противошокова зала.На мястото, където е паднала мълнията, има полиция, както и линейки, които помагат на шокираните свидетели на нелепия инцидент.Домашният любимец на мъжа също не е оцелял.", "date": "2019.06.17", "title": "Мълния уби мъж в София"}
{"url": "https://news.bg/regions/turisti-ot-sofiya-postradaha-pri-obikolka-s-dzhip-v-devinsko.html", "text": "Туристи от София пострадаха при обиколка с джип в Девинско, съобщава БНР.Инцидентът е станал в местността \"Вълчи камък\" над село Гьоврен.19-годишният шофьор загубил контрол над автомобила и се преобърнал под черен планински път. Ранени са четирима души. 44-годишна жена е с фрактура на таза и лява ключица. Пострадали са и двама мъже на 45 и 54 години, като единият е с множествена фрактура на пета, а другият - с контузия на гръдния кош. Най-тежко е ранено 14-годишно момче от село Гьоврен, който е с разкъсан далак, спукани 14 ребра и с множество фрактури. То е с опасност за живота. Всички пострадали са откарани в МБАЛ \"Братан Шукеров\" в Смолян, където им е оказана спешна помощ. След това са транспортирани в \"Пирогов\".Шофьорът е задържан за 24 часа.", "date": "2019.06.17", "title": "Туристи от София пострадаха при обиколка с джип в Девинско"}
{"url": "https://news.bg/society/pchelarite-poluchavat-do-118-lv-za-izbiti-ot-pestitsidi-pcheli.html", "text": "Компенсират пчеларите с общо 600 000 лева за щети от растителна защита, съобщават от Държавен фонд \"Земеделие\".Одобреният финансов ресурс е по схема de minimis.Целта на обезщетенията е да се осигури помощ на пчеларите за възстановяване на пчелните семейства, да се смекчат последствията от отравянията и да се стабилизират засегнатите стопанства.Бюджетът ще бъде разпределен по следния начин:Предстои ДФ \"Земеделие\" съвместно с Министерството на земеделието, храните и горите да изготви указания за предоставяне на помощта.Припомняме, в края на април пчелари алармираха за  Заради проблема те Пчеларите обвиниха арендаторите на земеделски земи за измиращите си кошери и поискаха По-късно, че проблемът не засяга само пчелите. Оказа се, че от опасните пестициди са били засегнати дори В началото на май заради масовото отравяне на пчелите с пестициди. Те получиха уверение, че  за понесените вреди.", "date": "2019.06.17", "title": "Пчеларите получават до 118 лв. за избити от пестициди пчели"}
{"url": "https://news.bg/int-politics/salvini-se-opitva-da-prevarne-italiya-v-nay-vazhniya-es-partnyor-na-sasht.html", "text": "Вицепремиерът и вътрешен министър на Италия Матео Салвини се опитва да превърне страната си в \"основен партньор\" на САЩ, отбелязва британското издание \"Гардиън\". Той се среща днес с представители на администрацията на американския президент Доналд Тръмп във Вашингтон.Салвини, който започна да развива отношенията си с Тръмп по време на предизборната му кампания за президент, заяви, че докато други страни са \"избрали различни пътища\", Италия иска да се върне към това да бъде \"най-важният партньор в континентална Европа за най-голямата западна демокрация\".\"И не само заради икономически и търговски интереси\", коментира той пред журналисти, след като пристигна във Вашингтон, допълвайки: \"Но също и заради общото виждане за света, за ценностите, за работата, за семейството и за правата.\"Салвини се срещна с държавния секретар на САЩ Майк Помпео и ще присъства на церемония по полагане на венци на гроба на незнайния воин в националното гробище в Арлингтън, преди да се срещне с вицепрезидента Майк Пенс в Белия дом.Салвини, чиято крайнодясна партия \"Лига\" предлага плосък данък, ще се срещне и с Гроувър Норкуист, който е председател на движението \"Американци за данъчна реформа\".На въпрос за общата основа, споделяна с администрацията на Тръмп, Салвини посочил: \"Би било твърде лесно да се каже контролираната имиграция и борбата срещу ислямския тероризъм. Затова бих казал темите за фискалната реформа, данъците, отбраната и защитата на националната икономика. Икономическите резултати (в САЩ) доказват правотата на Тръмп.\"Посещението идва на фона на изостреното напрежение между Италия и Европейската комисия във връзка с огромния държавен дълг на страната, както и на фона на раздора между \"Лига\" и нейния коалиционен партньор Движение \"Пет звезди\". \"Лига\" се превърна в най-голямата партия в Италия, след като събра 34 на сто от гласовете на изборите за Европейски парламент през май, като все повече се говори, че се задават и предсрочни парламентарни избори.Салвини отдавна се възхищава на Тръмп, като позира за селфи с него по време на предизборната кампания през 2016 г. и показвайки шапка \"Да направим Америка велика отново\" на заден фон, докато заснемаше благодарствено послание към привържениците си след победата на евроизборите.\"Очевидно е, че Салвини се подготвя да стане премиер и така, както всички премиери, които ходят в САЩ, се опитва да получи подкрепа\", коментира Алфонсо Джордано, професор по политология в Университета \"Луис\" в Рим.", "date": "2019.06.17", "title": "Салвини се опитва да превърне Италия в най-важния ЕС партньор на САЩ"}
{"url": "https://news.bg/regions/udalzhavat-bedstvenoto-polozhenie-v-strelcha-s-oshte-sedmitsa.html", "text": "Бедственото положение в Стрелча се удължава с още една седмица, съобщи БНР, цитирайки кмета Стойно Чачов.В града все още няма питейна вода. Тази, която се подава към домакинствата, е с лошо качество и може да се използва само за санитарни нужди.Не е отминал и рискът от спукване на основни водопроводи, тъй като вододайната зона е с разрушени подпорни стени.Очаква се държавата да отпусне средства за укрепване на вододайната зона и цялостен ремонт на водопреносната система в града.Припомняме, кметът на Стрелча  като пороите разрушиха канализацията на града.Ден по-късно стана ясно, че довеждащият водопровод е от асбесто-циментови тръби, което го прави опасен. Тръбата на  и никога до момента не е била сменяна.", "date": "2019.06.17", "title": "Удължават бедственото положение в Стрелча с още седмица"}
{"url": "https://news.bg/politics/zaharieva-iska-zapadnite-balkani-prioritetno-v-strategiyata-za-sigurnost-na-es.html", "text": "Глобалната стратегия на ЕС и засилването на ефективността на общата външна политика и политика за сигурност (ОВППС) са във фокуса на заседанието на Съвет \"Външни работи\", което се проведе днес в Люксембург. Българската делегация е ръководена от вицепремиера и министър на външните работи Екатерина Захариева.На съвместна сесия с министрите на отбраната е направен преглед на изпълнението на Глобалната стратегия три години след приемането й. Споделени бяха оценки за постигнатия напредък в областта на сигурността и отбраната, както и идеи за адресиране на нови предизвикателства като дезинформацията и хибридните заплахи. Съветът подчертава значението на трансатлантическите отношения и сътрудничеството ЕС - НАТО.Захариева открои като ключов приоритет ангажираността с регионите в непосредствена близост на ЕС, както и европейската интеграция на страните от Западните Балкани.Политиката на разширяване е доказала своята трансформираща сила. Европейският проект няма да бъде завършен без интеграцията на Западните Балкани, настоява тя.Министрите са обсъдили как да се подобри координацията и ефективното прилагане на външнополитическите цели на ЕС, като отчетат необходимостта от укрепване на аналитичния капацитет и оптимално разпределение на наличните ресурси.Първите дипломати на ЕС дискутират широк кръг актуални външнополитически теми, включително положението в  и , Република , ситуацията в Близкия изток и др.Прието е Изявление на Съвета по положението в Судан, в което остро се осъждат проявите на насилие срещу протестиращи и мирното население и се отправя призив за възстановяване на преговорите за преход към установяване на гражданско управление в страната.Министрите оценяват положително последните развития в Република Молдова, целящи преодоляване на политическата криза. Потвърдена е готовността на ЕС да продължи да работи в подкрепа на реформите в страната на основата Споразумението на асоцииране.На работен обяд с йорданския си колега Айман Сафади министрите на външните работи на 28-те потвърдиха подкрепата на ЕС за Йордания, като дадоха висока оценка на ролята на страната като фактор на стабилността в региона и откроиха усилията й по отношение на сирийските бежанци на нейна територия.Обменени са мнения по перспективите пред Близкоизточния мирен процес, ситуацията в Сирия и развитията в Ирак.В рамките на провелия се по-късно Съвет за асоцииране е подписано Рамково споразумение за участието на Йордания в мисии и операции на ЕС по линия на общата политика за сигурност и отбрана.", "date": "2019.06.17", "title": "Захариева иска Западните Балкани приоритетно в стратегията за сигурност на ЕС"}
{"url": "https://news.bg/int-politics/mvnr-nyama-danni-za-postradali-balgari-na-poleta-s-turbulentsiya-na-alk-airlines.html", "text": "По информация на посолството ни в Швейцария към момента няма данни български граждани да са били на борда на самолет Boeing 737-300 на авиокомпания ALK Airlines, с регистрация LZ-MVK, който попада в силна турбуленция на 16 юни.Служители на посолството ни в Швейцария са в контакт с местните власти по случая.Самолетът е изпълнявал полет от Прищина (Косово) до Базел (Швейцария). Кацнал е успешно на летище Базел, а след кацането на пътниците е оказана помощ от летищните власти.", "date": "2019.06.17", "title": "МВнР няма данни за пострадали българи на полета с турбуленция на ALK Airlines"}
{"url": "https://news.bg/health/modernizirat-onkotsentara-vav-vratsa-s-nova-aparatura.html", "text": "Комплексният онкологичен център във Враца ще се сдобие с нова апаратура, съобщава БНР.Модернизацията на лечебното заведение е водещ акцент в дейността му, тъй като то е единственото по рода си в Северозападна България.През април онкоцентърът получи видеоендоскопска и ехографска апаратура с финансовата подкрепа на \"АЕЦ - Козлодуй\". Благодарение на новата техника в него вече се извършват лечебни процедури на най-високо ниво в световната медицинска практика.В края на юни пък ръководството на онкологичния център ще поиска ново разрешение за инвестиране в медицинска апаратура. Общинският съвет във Враца, като принципал на лечебното заведение, ще трябва да реши дали одобрява купуването на техника за 207 000 лева.Предложението е внесено като докладна от управителя на КОЦ-Враца д-р Григор Томов и ще влезе като точка от дневния ред на сесията на 25 юни. Предвижда се техниката да бъде закупена със средства на онкоцентъра.", "date": "2019.06.17", "title": "Модернизират онкоцентъра във Враца с нова апаратура"}
{"url": "https://news.bg/crime/sadyat-tast-ubil-zet-si-pri-samootbrana-vav-varnensko.html", "text": "Съдят тъст, убил зет си при самоотбрана в Дългопол.Срещу 55-годишния Мартин П. е повдигнато обвинение за умишлено убийство на 36-годишния Стефан Ст., извършено при превишаване пределите на неизбежната отбрана.Деянието било извършено на 6 октомври миналата година. Двамата се познавали, тъй като преди години Стефан живял на семейни начала с дъщерята на Мартин и двамата имали две деца. За раздялата с жена си Стефан упреквал бившия си тъст Мартин.През 2016 г. дъщерята на подсъдимия заминала да работи в чужбина, а грижите за двете деца поел Стефан. През 2018 г. обаче той останал без работа и изпитвал сериозни финансови затруднения да ги издържа. В съобщения до бившата си жена Стефан я упреквал, че не изпраща пари за децата и се заканвал на баща й. Заради безпаричието 36-годишният мъж решил да поиска от бившия си тъст обици, които някога подарил на дъщеря му. той отишъл в къщата на Мартин и поискал обиците или паричната им равностойност. Тъстът му обаче отрекъл да му дължи пари и поискал да отидат в полицията. Тогава Стефан го ударил. Между двамата мъже започнала борба. Мартин успял да извади от джоба си нож и нанесъл с него няколко удара - един от които в сърцето на бившия си зет. Пострадалият сам потърсил помощ в центъра за спешна помощ, но въпреки това починал.Предстои делото срещу Мартин П. да бъде насрочено за разглеждане във Варненския окръжен съд.", "date": "2019.06.17", "title": "Съдят тъст, убил зет си при самоотбрана във Варненско"}
{"url": "https://news.bg/int-politics/sasht-otgovaryat-na-rusiya-razpolaganeto-na-us-voyski-v-polsha-e-iztsyalo-otbranitelno.html", "text": "Споразумението на САЩ с Полша за изпращане на 1000 допълнителни войници в страната е отбранителна мярка, необходима за нейната сигурност. Това обяви посланикът на САЩ във Варшава, отговаряйки на обвиненията на Русия, че този ход е агресивен, съобщава \"Ройтерс\".Обещанието на американския президент Доналд Тръмп през миналата седмица да изпрати войските в Полша беше стъпка, поискана от полския му колега Анджей Дуда заради руска агресия срещу Полша в миналото, както и за укрепване на отношенията на страната му със Запада.Руският заместник-министър на външните работи Сергей Рябков беше цитиран от руските медии през миналата седмица да казва, че ходът на Вашингтон вероятно отразявал \"агресивни\" намерения.От своя страна руският депутат Владимир Шаманов, който е бивш командир на руските специални сили, каза, че е загрижен, че американските безпилотни самолети могат да носят ядрени оръжия в определен момент.В отговор американският посланик в Полша Джорджет Мосбахър заяви, че \"това, за което говорим, е само отбранително, даващо възможност на страната да защитава границите си\".\"И историята доказва, особено тук в Полша, че страната трябва да бъде много внимателна по отношение на своите съседи и да може да се защитава\", каза тя пред \"Ройтерс\" по време на посещение във военна база в Западна Полша, където са разположени американски изтребители F-16.Русия беше повелител на Полша в продължение на почти половин век до рухването на комунизма в Източна Европа през 1989 г., припомня агенцията.Ала полските тревоги от Русия отново се увеличиха през 2014 г., когато Москва анексира Крим от Украйна и подкрепи сепаратистите в Източна Украйна.В отговор на увеличената геополитическа агресивност на Русия, САЩ изпратиха войски в Полша като част от споразумението от 2016 г. в рамките на НАТО. Около 4 500 американски военнослужещи са разположени на ротационен принцип.\"... Говорим за източния фланг на НАТО и нашите отговорности като важни военни съюзници - Полша и САЩ. Искаме да предприемем необходимите действия по отношение на отбраната\", посочила Мосбахър.На среща между Дуда и Тръмп през миналата седмица във Вашингтон, Варшава също така подписа меморандум за сътрудничество с американците във връзка с изграждането на първата ядрена централа в Полша, която се очаква да струва над 26 млрд. долара.Мосбахър каза, че тя \"няма да бъде изненадана\", ако САЩ осигурят известно финансиране за строителството на централата, която се очаква да започне да функционира през 2033 г. с капацитет от 1.0-1,5 гигавата.", "date": "2019.06.17", "title": "САЩ отговарят на Русия: Разполагането на US войски в Полша е изцяло отбранително"}
{"url": "https://news.bg/politics/radev-iska-energiyna-transportna-i-digitalna-svarzanost-s-gruziya.html", "text": "Подобряването на енергийната, транспортна и дигитална свързаност в Черноморския регион обсъдиха президентът Румен Радев и председателят на парламента на Грузия Иракли Кобахидзе.Свързаността и общите действия както за политическите решения, така и в икономиката, е ключовата дума за успеха на нашия регион, коментира Радев.България и Грузия имат стратегическо положение на двата бряга на Черно море и това трябва да се използва активно. Транспортните коридори от Азия и Близкия Изток към Европа вече са във фокуса на редица държави и България и Грузия трябва да бъдат част от тези общи усилия, допълва той.\"Идеите за създаване на дигитален коридор между Грузия и България, за полагане на кабел за пренос на електроенергия по дъното на Черно море са от съществена значимост\", обяснява президентът.България гледа на Грузия като на приоритетен партньор в региона на Черно море и Южен Кавказ. По думите на Радев, Грузия има своето важно място за укрепване на сигурността в региона, за гарантиране на енергийните доставки и диверсификация на източниците и маршрутите за пренос на енергийни ресурси.Президентът изрази и подкрепата на страната ни за по-тясно сближаване на Грузия с Европейския съюз и НАТО и оцени високо усилията на страната в тази насока.Обща беше позицията за позитивната тенденция в развитието на икономическите отношения между България и Грузия. Стокообменът достига 600 млн. долара, но е далече от възможностите на двете държави.Радев отбелязва интереса на българския бизнес за разширяване на инвестиционното си присъствие в Грузия и призова за повече информация за възможните проекти в страната, в реализацията на които могат да участват и компании от България.Иракли Кобахидзе благодари за силната подкрепа на България за присъединяване на Грузия към Европейския съюз. \"Вярваме, че членството на Грузия в Европейския съюз ще бъде от стратегическа важност и за двете страни\", посочи той. Кобахидзе открои и добрите исторически и културни връзки между народите на Грузия и България.", "date": "2019.06.17", "title": "Радев иска енергийна, транспортна и дигитална свързаност с Грузия"}
{"url": "https://news.bg/int-politics/iran-obvini-sauditska-arabiya-v-militaristichen-podhod-v-blizkiya-iztok.html", "text": "Иран обвини основния си регионален противник Саудитска Арабия във възприемането на \"милитаристичен, основан на криза подход\" в Близкия изток, съобщи иранската държавна телевизия, цитирана от \"Ройтерс\".\"Саудитска Арабия проигра богатството на народа си и страните в региона с липсата на правилно разбиране на променливите в региона с милитаристичен, основан на криза подход\", изтъкна говорителят на иранското външно министерство Абас Мусави.САЩ и Саудитска Арабия обвиниха Иран в извършването на атаки срещу два петролни танкера в Оманския залив, обвинения, които Техеран отхвърля.", "date": "2019.06.17", "title": "Иран обвини Саудитска Арабия в милитаристичен подход в Близкия изток"}
{"url": "https://news.bg/int-politics/bivshiyat-prezident-na-egipet-mohamed-morsi-pochina-v-sada.html", "text": "Бившият президент на Египет Мохамед Морси почина в съда, съобщи египетската държавна телевизия, цитирана от \"Ройтерс\".Уточнява се, че Морси е припаднал след съдебно заседание и е починал впоследствие.\"Говореше пред съдията в продължение на 20 минути, после стана много възбуден и припадна. Той незабавно беше откаран в болницата, където по-късно почина\", посочи източник от съда.Морси е първият демократично избран президент в съвременната история на Египет, но прекара само една бурна година на поста след въстанието през 2011 г. и масови протести срещу управлението му, преди военните да го свалят от власт през юли 2013 г.Той беше водеща фигура в радикалното ислямистко движение \"Мюсюлманско братство\".Държавната телевизия уточни, че 67-годишният Морси е бил в съда по , произтичащи от съмнения за контакти с палестинската ислямистка екстремистка групировка \"Хамас\". Морси излежаваше  на протестиращи по време на демонстрациите срещу него през 2012 г. и доживотна присъда за шпионаж в случай, свързан с Катар. Морси е роден в село Ел Адвах в делтата на Нил през 1951 г. Учи инженерство в Университета в Кайро през 1970-те години, преди да се премести в САЩ, за да напише докторска дисертация. Критиците го обвиняваха по време на мандата му като президент, че е позволил на ислямистите да монополизират политическата сцена и в провал по отношение на икономиката. ", "date": "2019.06.17", "title": "Бившият президент на Египет Мохамед Морси почина в съда"}
{"url": "https://news.bg/politics/desislava-taneva-ne-sme-nay-chernite.html", "text": "\"Ние не сме най-черните. Повечето къщи за гости работят като такива\", няма и установени нарушения в първите 14 къщи за гости, инспектирани от министерството на земеделието, храните и горите и държавен фонд \"Земеделие\", коментира пред БНТ министър Десислава Танева.Тя обясни, че процентът на грешките с използването на европейски средства за къщи за гости не е най-висок в България и няма сигнали от Брюксел за санкции заради тях.\"В голямата си част проектите функционират като такива, за каквито са планирани, кандидатствали за финансиране и построени. Има обаче и изкривявания. Има и злоупотреби\", допълва Танева.Тя уверява, че нарушителите ще възстановят взетите по проекти суми, всички ще получат актове за административни нарушения. Танева обясни за къща село Лиляково, където собственик не отваря на проверяващите и предоставя документи със закъснение.През 2007-2013 г. са построени 746 къщи за гости, като сега на проверка подлежат 288. В настоящия програмен период, който изтича през 2020 г. не е предвидено финансиране на къщи за гости, коментира тя.Танева добави, че от днес започват проверки в тези 288 къщи и ще бъдат готови през първата седмица на юли.Припомняме, че в петък, 14 юни, беше съобщено, чекоито са финансирани с европари по Програмата за развитие на селските райони за периода 2007 - 2013 година и за които 5-годишният мониторингов период вече е изтекъл.В същия ден стана ясно, че поредната проверена Ден преди това и На 10 юни земеделски експерти провериха хотел в село Гургулят, където . Това беше втората от  на подадени проекти. Преди това от ведомството провериха и къща за гости в Лясковец, за която също заключиха, че е напълно изрядна.По-късно през деня бяха извършени проверки на още две проектни предложения - хотел в Берковица и център за деца скаути за нощуване на палатки.  според МЗХГ и ДФЗ.До момента заради констатирани нередности , която според информация на медиите е на секретарката на община Сливница Ани Иванова.", "date": "2019.06.17", "title": "Десислава Танева: Не сме най-черните"}
{"url": "https://news.bg/int-politics/ukrayna-predupredi-es-za-vazmozhnostta-ot-gazova-kriza.html", "text": "Украйна предупреди страните от Европейския съюз за необходимостта да се подготвят за газова криза заради несигурността относно перспективите за сключване на нов договор за транзит на природен газ с Русия преди края на действието на сегашния договор, съобщава \"Блумбърг\", цитирайки заместник-министъра на външните работи на Украйна Елена Зеркал.\"Докато Русия отлага преговорите за бъдещ договор, мрачният сценарий за газова криза трябва да се разглежда сериозно. Ето защо всяка европейска страна, включително Украйна, увеличава запасите си от газ в хранилищата\", коментира Зеркал.Зеркал е определила като \"много вероятно\", че новото споразумение няма да бъде сключено до 1 януари 2020 г., когато действието на настоящия договор приключва.По-рано ръководителят на партията \"Опозиционна платформа - За живот\" Юрий Бойко посочи в ефира на телевизия \"112 Украйна\", че новото правителство ще трябва \"много бързо\" да приключи, на първо място, преговорите за доставка на газ директно до Украйна.", "date": "2019.06.17", "title": "Украйна предупреди ЕС за възможността от газова криза"}
{"url": "https://news.bg/int-politics/britanski-iztrebiteli-prihvashtat-ruski-voenni-samoleti-v-pribaltika.html", "text": "Два изтребителя на Кралските военновъздушни сили на Великобритания в Естония са били вдигнати по спешност на два пъти през последните дни, с което броят на прихванатите руски самолети е нараснал до осем, откакто е започнала през май мисията на британците за охрана на въздушното пространство на прибалтийските страни, съобщава \"Асошиейтед прес\".Изтребителите \"Тайфун\" са били вдигнати в петък за прихващането на руски изтребител Су-30 и са минали покрай руски военен транспортен самолет, докато е ескортирал изтребителя над Балтийско море.В събота екипажи на британските военновъздушни сили са прихванали изтребител Су-30 и транспортен самолет Ил-76, пътуващи на север от руския ексклав Калининград към естонското и финландското въздушно пространство. Британските изтребители са ескортирали руските самолети в продължение на 15 минути, преди да предадат отговорността на финландската въздушна отбрана.Руското военно министерство съобщи през уикенда, че силите на Балтийския флот на Русия наблюдават военните учения на НАТО в Прибалтика.", "date": "2019.06.17", "title": "Британски изтребители прихващат руски военни самолети в Прибалтика"}
{"url": "https://news.bg/world/ruski-iztrebiteli-sa-prihvanali-amerikanski-bombardirovachi.html", "text": "Руските изтребители Су-27 са прихванали стратегически бомбардировачи на военновъздушните сили на САЩ. Инцидентите са станали в Черно и Балтийско море. Това съобщиха в понеделник от Националния център за управление на отбраната на Руската федерация.\"На 17 юни 2019 г. екипажите на руските Су-27 от военновъздушните сили сили прихванаха стратегическите бомбардировачи B-52Н на американските военновъздушни сили, които се приближаваха към държавната граница на Руската федерация в Черно и Балтийско море\", заяви ТАСС.Агенцията уточни, че не са допуснати нарушения на държавната граница на Русия, полети на руски самолети са извършени в строго съответствие с международните правила за използване на въздушното пространство.На 10 юни Су-27 бе повдигнат, за да прихване разузнавателния самолет RC-135 на ВВС на САЩ и \"Гълфстрийм\" на шведските ВВС близо до руската граница над Балтийско море, където се провеждаха учения на НАТО.", "date": "2019.06.17", "title": "Руски изтребители са прихванали американски бомбардировачи"}
{"url": "https://news.bg/int-politics/parlamentat-v-albaniya-zapochna-protsedura-za-impiychmant-na-prezidenta.html", "text": "Парламентът на Албания започна процедура за отстраняване (импийчмънт) на президента Илир Мета заради нарушение на конституцията с опита си да отмени предстоящите общински избори, съобщава \"Асошиейтед прес\".Таулант Бала от парламентарната група на управляващата Социалистическа партия заяви, че 55 депутати са завели искането за отстраняването на Мета.По-рано този месец Мета обяви, че отменя местните избори, насрочени за 30 юни, защото се опасява, че гласуването ще бъде \"недемократично\" без участието на албанските десноцентристки опозиционни партии и ще предизвика социален конфликт.Премиерът Еди Рама настоява, че общинските избори ще се проведат, както е планирано, за да се предотврати политическото \"изнудване\" за предизвикване свикването на предсрочни парламентарни избори.Албанската десноцентристка опозиция провежда протести от средата на февруари насам, обвинявайки правителството във връзки с организираната престъпност и настоявайки за нови парламентарни избори.Социалистите отричат тези твърдения.", "date": "2019.06.17", "title": "Парламентът в Албания започна процедура за импийчмънт на президента"}
{"url": "https://news.bg/world/rusiya-podgotvya-elektronni-vizi-za-es-no-oryazva-britantsite-i-amerikantsite.html", "text": "Русия ще въведе опростена електронна виза за посетителите от страните членки на ЕС от 2021 г., но не и за британците, американците и канадците. Това става ясно от проектоплан, който е одобрен от президента Владимир Путин.Според руския всекидневник \"Комерсант\", цитиран от \"Политико\", Путин е поискал от правителството и Федералната служба за безопасност да осигурят нова система за електронни визи, която ще позволи подаване на документи онлайн чрез приложение. Предвижда се системата да заработи от 1 януари 2021 г.Списъкът с държави все още не е финализиран, но ще включва страните членки на ЕС, включително и държави като Норвегия, които участват в Шенген. Гражданите на Китай, Южна Корея, Япония и Нова Зеландия също могат да бъдат включени, пише \"Комерсант\".Гражданите на САЩ, Великобритания и Канада няма да се възползват от системата заради обтегнатите отношения.В момента кандидатстващите за виза трябва предварително да предоставят паспортите си и съответните документи, включително и покана, а също така плащат административна такса.Подобна система за електронни визи беше използвана по време на Световното първенство по футбол 2018.Отделно от юли се очаква система за електронни визи за посещение на Калининград от Литва и Полша.Новата руска система ще позволява престой до 16 дни и ще бъде валидна при туризъм и бизнес. Таксата ще е около 50 долара.", "date": "2019.06.17", "title": "Русия подготвя електронни визи за ЕС, но орязва британците и американците"}
{"url": "https://news.bg/int-politics/sasht-mogat-da-uchastvat-vav-voenni-proekti-na-es-no-samo-pod-rakovodstvoto-na-es.html", "text": "САЩ ще имат възможността да участват във военно-промишлени проекти на Европейския съюз, но само под ръководството на ЕС. Това се посочва в окончателното изявление на Съвета на ЕС на ниво външни министри по въпросите на отбраната и сигурността, съобщава ТАСС.\"Съветът на ЕС признава, че трети държави (извън ЕС) могат да предоставят значителна добавена стойност, когато участват в проектите на програмата ПЕСКО, но само при спазване на принципа на автономия на ЕС и неговите държави-членки в процеса на вземане на решения\", - се казва в изявление.В началото на май, европейски медии разпространиха писмо от заместник-министъра на отбраната за снабдяване и сигурност на САЩ Елън Лорд, адресирано до върховния представител на ЕС по въпросите на външните работи и политиката на сигурност Федерика Могерини, председателя на Европейския парламент Антонио Таяни и заместник-председателя на Европейската комисия Юрка Катаинен, в което се изразява недоволство от изпълнението на европейската програма за сътрудничество в областта на отбраната ПЕСКО и особено проекти за развитие на европейската военна промишленост и приоритетно предоставяне на поръчки за защита на европейските компании.Лорд отбелязва, че тези действия на ЕС водят до дублиране на военните функции на ЕС и НАТО, появата на ненужна конкуренция между тези организации, появата на проблема със съвместимостта на различни военни системи, ненужно разпръскване на средства.Писмото съдържа изискване за премахване на принципа за приоритетно предоставяне на военни поръчки на европейските дружества, както и заплаха от евентуално налагане на търговски ограничения от САЩ на европейската отбранителна промишленост.В изявлението на Съвета на ЕС се подчертава също \"добрият напредък, постигнат от страните от ЕС при изпълнението на 34 проекта за отбранителни програми в рамките на ПЕСКО\" и призовава \"не по-късно от 31 юли да се подават заявления за нови проекти\".Европейският съюз подчертава особено значението на бързото изпълнение на проекти в областта на военната мобилност - т.е. увеличаване на капацитета на европейската транспортна инфраструктура за бърз и безпрепятствен трансфер на военно оборудване в целия ЕС.Официалните документи на Европейския съюз не посочват посоката на прехвърляне на военно оборудване, но европейските медии директно пишат за прехвърлянето на сили и средства към границите на Русия.Съветът на ЕС също така обещава да засили процеса на създаване на Европейския фонд за отбрана, насочен към подобряване на конкурентоспособността на европейската отбранителна промишленост и ефективността на развитието на военните технологии.За тази цел се планира да се отпуснат специални средства в седемгодишния план на бюджета на ЕС за 2021-2027 г., който вече се координира активно в Съвета на ЕС.Европейският съюз потвърждава желанието си да развие сътрудничество с НАТО в рамките на взаимните допълващи се възможности и да разшири взаимодействието в рамките на ЕС, за да се противопостави на хибридните заплахи.", "date": "2019.06.17", "title": "САЩ могат да участват във военни проекти на ЕС, но само под ръководството на ЕС"}
{"url": "https://news.bg/politics/gerdzhikov-i-bliznashki-populistki-hod-e-namalyavaneto-na-partiynite-subsidii.html", "text": "Намаляването на субсидиите за партиите е популистки ход. . \"Може би има нужда от известно редуциране - с лев-два е разбираемо, но от 11 да се направи на 1 лев, това показва липса на всякаква устойчивост в регулациите в тази материя\".Това заяви пред БНР  на действителен глас.\"Ами тези партии все пак откъде ще се финансират\", запита Герджиков и сам си отговори, че се отваря широко вратата към едрия бизнес. \"Да не кажа към олигарсите, които ще започнат да си купуват партии. \", каза проф. Герджиков.Мнението му за предложението на ДПС за 0 лева субсидия и и за въвеждане на американския модел на финансиране на партиите е, че американският модел е много различен. Американското общество е съвършено различно, категоричен е проф. Герджиков. Не може \"\". Това са съвършено различни системи - и политически, и правни\", категоричен е проф. Герджиков.\"Нашата система е европейска и въобще не може да се говори за въвеждане на американски тип финансиране\", категоричен е и проф. Близнашки.Проф. Герджиков е убеден, че .Друг служебен премиер и юристът - проф. Георги Близнашк,и се съгласи с казаното от проф. Огнян Герджиков.\". Жалко, че политическите фактори в желанието да се уязвят взаимно тръгнаха да се надиграват точно на тази плоскост\", каза Близнашки.Според него нелепата ситуация е предизвикана от лидера на БСП Корнелия Нинова. Тя тръгна - един технически въпрос в крайна сметка, а те решиха да го експлоатират за политически цели.. \"Бойко Борисов е много добър на полето на популизма. Той  да се надлъгват и да се отиде към едно решение, което е наистина национално отговорно\", смята Близнашки.Заради намалените субсидии  върху нашия политически живот от \", убеден е и проф. Близнашки. Според него нормален размер на партийните субсидии е 3-4 лева. \"България не е богата страна, така че трябва да слезем към долните граници, а не да се надува партийният бюджет\".", "date": "2019.06.17", "title": "Герджиков и Близнашки: Популистки ход е намаляването на партийните субсидии"}
{"url": "https://news.bg/regions/katastrofa-mezhdu-traktor-kamion-i-avtomobil-vze-zhertva.html", "text": "Движението по пътя Ловеч - Микре е временно ограничено заради катастрофа, съобщават от Агенция \"Пътна инфраструктура\".Автомобилите до 12 т се отклоняват по обходен маршрут: Микре - п.в. \"Абланица\"- Ловеч.По информация на \"24 часа\" причината за реорганизацията на трафика е катастрофа между трактор, камион и лек автомобил \"Тойота\". Пътният инцидент е станал около 14.15 часа и при нея е загинал един човек.В момента на мястото се извършват огледи.", "date": "2019.06.17", "title": "Катастрофа между трактор, камион и автомобил взе жертва"}
{"url": "https://news.bg/politics/ot-posolstvoto-na-sasht-vnesli-predlozhenieto-za-osem-f-16.html", "text": "Предложение за договор за 8 изтребителя Ф-16 (от отдела за военно сътрудничество към Посолството на САЩ в София на Министерството на отбраната. Информацията бе публикувана на страницата на посолството на САЩ в България.В предложението има , както и цялостна подготовка на пилоти и помощен персонал\". \"Посолството на САЩ използва възможността да . Съединените щати очакват финализирането на този договор с правителството на България в съответствие с българските процедурни изисквания\", пише в съобщението. Малко по-късно от Министерство на отбраната потвърдиха, че предложението на САЩ за сключване на договор е внесено при тях. Предстои окончателно финализиране на предложението на американската страна съгласно националните процедури и внасянето му в Министерския съвет, посочват още от МО.Предложениeто за сключване на договор между България и САЩ включва придобиването на осем изтребителя F-16 Block 70, въоръжение и свързаните с него системи за дългосрочна експлоатация и поддръжка, както и цялостна подготовка на пилоти и помощен персонал.Припомняме, до 1 октомври 2018 г. в Министерството на отбраната  за общо четири типа бойни самолети. Преди това като пoтeнциaлни дocтaвчици бяха спрягани 7 cтpaни към които бяха изпратени покани да участват в конкурса за избор на нов тип изтребител за Българската армия.В последната работна седмица от декември 2018 година  страната ни за закупуването на нови бойни самолети. И до този момент двете компании, продължават да заявяват готовност за преговори и подобряване на офертите.В последния работен ден преди Коледните празници - 21 декември 2018 г.  с доклад, в който се препоръчва избора на F-16. В доклада нямаше категорично становище и бе препоръчано разговорите по офертите да продължат. Въпреки това той бе внесен в Министерския съвет и приет от Народното събрание. Комисията препоръча и промяна на методиката за избор на изтребители.На следващия ден държавният глава Румен Радев остро разкритикува доклада на комисията към военното министерство като . Това изказване отключи поредна размяна на реплики между \"Дондуков\" 1 и 2. Преди това нееднократно Румен Радев критикува процедурата и дори призова политическите партии и институциите .В отговор на последните критики на Радев  поиска президентът Румен Радев да каже кого има предвид, когато говори за лобизъм. Действията на правителството На 16 януари 2019 г. д да преговаря със САЩ за договаряне за изтребители Ф-16.На 24 април 2019 г.  за България.След като българска делегация замина за САЩ министър Каракачанов обясни, че . По-късно той заяви, че  само рамката на споразумението.След това от военното министерство съобщиха, че  е одобрил сделката.", "date": "2019.06.17", "title": "От посолството на САЩ внесли предложението за осем Ф-16"}
{"url": "https://news.bg/int-politics/i-indoneziya-vrashta-bokluk-na-zapada.html", "text": "Индонезия е върнала пратка от канадски хартиени отпадъци, внесени през САЩ, защото е замърсена с материали, включително пластмаса, гума и пелени, съобщиха от Министерството на околната среда, цитирани от \"Ройтерс\".Индонезия е последната страна от Югоизточна Азия, която връща боклук на фона на увеличаването на вноса от западните страни, след като Китай забрани вноса, нарушавайки глобалния поток на милиони тонове отпадъци всяка година.От индонезийското екоминистерство уточниха, че пет контейнера, или около 100 тона отпадъци, са били върнати в Сиатъл от втория по големина индонезийски град Сурабая.\"Това е много просто. Индонезия не позволява вноса на боклук\", уточни представител на ековедомството, допълвайки: \"В Сурабая се случи това, че трябваше да получим отпадъци от хартия, но вместо това те се оказаха от други материали като пластмасови торбички, гума, пластмасови бутилки, пластмасови торбички от олио и сапун.\"Министерството не е посочило името на компанията, която е изнесла отпадъците, но заяви, че за първи път от около пет години боклукът е бил реекспортиран.\"Това се случва повече заради това, че Китай затвори съоръженията си за рециклиране, така че другите страни трябва да търсят нови места\", допълниха от индонезийското ведомство.Миналия месец президентът на Филипините Родриго Дутерте нареди на правителството да наеме частна корабна компания, която да изпрати 69 контейнера боклук обратно в Канада и да го остави в териториалните ѝ води, ако откаже да го приеме.Малайзия също наскоро обяви, че ще изпрати около 3000 тона пластмасови отпадъци обратно в страните, от които идват.", "date": "2019.06.17", "title": "И Индонезия връща боклук на Запада"}
{"url": "https://news.bg/int-politics/sasht-poluchavat-ostrovite-galapagos-za-voenno-letishte.html", "text": "Американските военни самолети ще могат да използват летище \"Сан Кристобал\" на островите Галапагос, съобщава БиБиСи, цитирайки министърът на отбраната на Еквадор Освалдо Жарин.Те ще \"се борят с трафика на наркотици\" по силата на споразумение с правителството на Еквадор. Съобщеното споразумение предизвика загриженост относно потенциалното въздействие върху околната среда и суверенитета на Еквадор.Сред самолетите са Boeing 777 и Lockheed P-3 Orion, съобщава латиноамериканската телевизионна мрежа \"Телесур.Галапагоските острови, разположени на 906 км западно от континентален Еквадор, са обект на световното наследство на ЮНЕСКО, известен в цял свят с уникалния си набор от растения и диви животни.Туристите от цял свят пътуват, за да видят неговото биоразнообразие, което вдъхновява теорията на Чарлз Дарвин за еволюцията.Депутатите в парламента на Еквадор призовават Жарин и министърът на околната среда Марсело Мата да обяснят обхвата на сътрудничеството със САЩ на островите.Те ги помолиха да разработят предложения за разширяване на пистата на летище \"Сан Кристобал, съобщава всекидневникът El Universo.Депутатът Марсела Севалос коментира, че планът е тревожен за природозащитниците.Конгресменът на опозицията Карлос Витери допълва, че споразумението със САЩ е \"неприемливо\" и трябва да бъде забранено, ако \"възнамерява да вземе и инч от територията на Еквадор\".Съгласно член 5 от конституцията на Еквадор, страната е \"територия на мира\" и \"не се допуска създаването на чуждестранни военни бази или чужди бази за военни цели\".Бившият президент на Еквадор Рафаел Кореа също реагира, като коментира в Туитър, че островът не е американски самолетоносач.Военният министър Жарин уверява критиците, че на острова няма да има постоянно присъствие и допълва, че всякакви промени по летището ще бъдат заплатени от САЩ.\"Галапагос нашия самолетоносач за Еквадор, той е нашият естествен превозвач, защото ни осигурява постоянство, попълване, съоръжения за прихващане и е на 1000 километра от нашите брегове\", обяснява Жарин.", "date": "2019.06.17", "title": "САЩ получават островите Галапагос за военно летище"}
{"url": "https://news.bg/crime/arestuvaha-kmeta-na-kostenets-zaradi-obeshtan-podkup-na-obshtinar.html", "text": "Кметът на Костенец Радостин Радев е задържан за 24 часа заради обещан подкуп на общински съветник, съобщават от прокуратурата.По-рано днес стана ясно, че  за корупционни действия.По информация на държавното обвинение заедно с Радев е арестуван и собственик на търговско дружество.Общински съветник подал сигнал в полицията, че кметът му обещал парична сума, за да гласува по определен начин на сесия на Общинския съвет.Разследването продължава както в Костенец, така и на територията на София и област Стара Загора.Припомняме, все още в ареста е кметът на пловдивския район Северен Ральо Ралев. Той бе  по обвинение в корупция.На  и по-късно  на Червен бряг. По думите на зам.-главния прокурор Иван Гешев  ситуацията\".Преди година публично бе  кметицата на район \"Младост\" Десислава Иванчева и нейната заместничка Биляна Петрова. Аресът им тогава продължи около 10 часа.", "date": "2019.06.17", "title": "Арестуваха кмета на Костенец заради обещан подкуп на общинар"}
{"url": "https://news.bg/politics/radev-udostoi-s-orden-stara-planina-germanskiya-poslanik.html", "text": "Гледаме на Федерална Република Германия като на важен партньор и съюзник. Това заяви президентът Румен Радев на официална церемония в президентската институция, на която германският посланик Херберт Салбер беше удостоен с орден \"Стара планина\".Отличието е поредното потвърждение за стратегическия характер на българи-германските отношения. 140-годишният юбилей от създаването на силни дипломатически отношения е повод да отбележим връзките в политиката и икономиката. Активизират са контактите между двата парламента, както и е засилено сътрудничеството между българските и немските институции. В резултат търговско-икономическите отношения между държавите са във възход, а . Това Радев отбеляза като рекорд за страната ни.За мен е чест да получа орден \"Стара планина\" на края на дипломатическата ми мисия, каза от своя страна . Щастлив съм да видя прогреса на Балканите и по-специално приятелските отношения между България и Северна Македония, допълни германският дипломат. Той оцени ролята на Бълагрия в региона като изключително конструктивна. България според Салбер е близък партньор и приятел на германската страна.", "date": "2019.06.17", "title": "Радев удостои с орден \"Стара планина\" германския посланик"}
{"url": "https://news.bg/int-politics/frantsiya-germaniya-i-ispaniya-razrabotvat-nov-evropeyski-iztrebitel.html", "text": "Франция, Германия и Испания се договориха да разработят нов европейски изтребител и система за въздушен бой, след като увеличават усилията си за намаляване на зависимостта си от САЩ, съобщава \"Асошиейтед прес\".Министрите на отбраната на трите страни подписаха споразумение по време на авиошоуто в Париж, в което се уточнява по какъв начин страните ще си сътрудничат по проекта, който ще включва боен самолет от ново поколение.Френският президент Еманюел Макрон ръководеше подписването на споразумението. Проектът се вписва в амбицията му за засилване на европейското сътрудничество във време, когато САЩ при управлението на президента Доналд Тръмп показват все по-голямо нежелание да подкрепят континента във военно отношение.Това обаче ще отнеме време. Бъдещата система за въздушен бой не се очаква да влезе в експлоатация до 2040 г. Изискванията за системата за въздушен бой, която ще включва също и безпилотни самолети, ще бъдат решени до 2027 г., а фазата на разработването трябва да започне до 2030 г.Френският министър на отбраната Флоранс Парли коментира, че споразумението е \"конкретно доказателство, че Европа е в състояние да предвиди големите стратегически предизвикателства за утрешния ден\".\"Бъдещата система за въздушен бой е главен актив за справяне с борбите за власт през втората половина на XXI век. Това, което се случва днес, е историческо\", настоя тя.Изтребителите ще бъдат произвеждани от френския самолетостроителен концерн Dassault Aviation, както и от европейския самолетостроител Airbus, като те в края на краищата ще заместят изтребителите Rafale и Eurofighter.Стартът на програмата беше даден от Макрон и германския канцлер Ангела Меркел през 2017 г.Властите не казаха колко ще струва, но агенция ДПА оценява, че тя може да струва 100 млрд. евро.", "date": "2019.06.17", "title": "Франция, Германия и Испания разработват нов европейски изтребител"}
{"url": "https://news.bg/int-politics/iran-obyavi-che-ako-iska-da-blokira-proliv-shte-go-napravi-publichno.html", "text": "Иранската армия отхвърля обвиненията в  в Оманския залив и заяви, че ако реши да блокира Ормузкия пролив, жизненоважна врата за нефтената индустрия, ще го направи публично, съобщава \"Ройтерс\".Началникът на щаба на иранските въоръжени сили генерал-майор Мохамад Бакери е цитиран от информационната агенция Fars: \"По отношение на новите инциденти в Персийския залив ... ако Ислямска република Иран реши да блокира износа на петрол през Ормузкия пролив, тя е военно достатъчно силна, за да направи това напълно и публично.\"САЩ са основният източник на нестабилност в Персийския залив и трябва да се оттеглят от този регион, коментира секретарят на върховния съвет за национална сигурност на Иран Али Шамхани, цитиран от Sky News Arabia и ТАСС.\"Винаги сме казвали и отново повтаряме, че гарантираме сигурността в Персийския залив и Ормузкия пролив\", обяснява Шамхани.Той също така поиска САЩ \"да приключат с присъствието на своите войски в региона, тъй като те са основният източник на криза и нестабилност\".", "date": "2019.06.17", "title": "Иран обяви, че ако иска да блокира пролив, ще го направи публично"}
{"url": "https://news.bg/regions/ekoinspektsiyata-sprya-nezakonen-stroezh-kray-reka-kamchiya.html", "text": "Незаконни изкопни дейности в коритото и по устието на река Камчия е установила Регионалната инспекция по околната среда и водите във Варна.Нарушението е било констатирано в защитената местност \"Лонгоза\". Експертите са издали предписание за незабавно преустановяване на дейностите.От екоинспекцията съобщават, че предстои възложителят да бъде установен и да се предприемат мерки съгласно Закона за защитените територии и Закона за биологичното разнообразие.Защитена местност \"Лонгоза\" е бивша буферна зона около резервата \"Камчия\" и попада в защитени зони от екологичната мрежа \"НАТУРА 2000\" - \"Камчия\" и \"Комплекс Камчия\".", "date": "2019.06.17", "title": "Екоинспекцията спря незаконен строеж край река Камчия"}
{"url": "https://news.bg/int-politics/eksploziya-kray-granitsata-mezhdu-kitay-i-severna-koreya-predizvika-zemetresenie.html", "text": "\"Предполагаема експлозия\" в близост до границата между Китай и Северна Корея предизвика слабо земетресение, съобщиха от китайската сеизмологична служба, по-малко от час след излизането на новината за предстоящото посещение на китайския президент Си Цзинпин в Пхенян на 20 и 21 юни, по време на което ще бъдат обсъждани политически решения на проблемите на Корейския полуостров.Уточнява се, земетръсът е бил с магнитуд 1,3 по Рихтер, като е станал в 14:38 часа българско време в град Хунчун в североизточната провинция Джилин, като дълбочината му е била 0 метра.Земетресения понякога са засичани след ядрени опити, но Северна Корея спря да извършва ядрени опити веднага след като комунистическата държава се съгласи да започне преговори за ядрено разоръжаване със САЩ.Пхенян засега не е коментирал възможната причина за труса на границата с Китай.", "date": "2019.06.17", "title": "Експлозия край границата между Китай и Северна Корея предизвика земетресение"}
{"url": "https://news.bg/int-politics/balgariya-zashtitava-nato-kato-chast-ot-tsentara-za-kiberotbrana.html", "text": "На тържествена церемония с издигане на националния ни флаг България се присъедини към Центъра за върхови постижения за киберотбрана на НАТО, базиран в столицата на Естония Талин.Заедно с България на същата церемонията към центъра се присъединиха и Дания, Норвегия и Румъния.Центърът за киберотбрана е международна военна структура, акредитирана към НАТО и е основан през 2008 г. Организацията подкрепя държавите-членки и НАТО с експертиза в областта на киберотбраната в сферата на технологиите, стратегиите, операциите и правото.\"Фактът, че все повече и повече нации се обединяват, за да допринасят активно за развитието на киберсигурносттa, отразява необходимостта от подобрени възможности в киберпространството\", коментира Кол Тариен, директор на Центъра.Ядрото на центъра включва разнообразна група от експерти: изследователи, анализатори и преподаватели. Съчетанието от военни, правителствени и индустриални среди позволява на Центъра да предостави всеобхватен подход спрямо киберзащитата.Този център е най-големият сред 25 други подобни центрове в рамките на НАТО. В момента Япония, Черна Гора, Хърватия, Словения и Швейцария водят преговори за присъединяване, а Люксембург и Австралия са изявили желание да ги започнат.В момента държавите, които участват в работата на центъра са 25: Белгия, България, Чехия, Дания, Естония, Франция, Германия, Гърция, Унгария, Италия, Латвия, Литва, Холандия, Норвегия, Полша, Португалия, Румъния, Словакия, Испания, Турция, Обединеното кралство, САЩ, Австрия, Финландия и Швеция.", "date": "2019.06.17", "title": "България защитава НАТО като част от Центъра за киберотбрана"}
{"url": "https://news.bg/crime/sprenite-kabelni-operatori-obviniha-yavor-kolev-ot-gdbop-v-lazhi.html", "text": "Поведението на началника на отдел \"Киберпрестъпност\" в ГДБОП Явор Колев не подхожда на служител на МВР. Такова мнение изразиха в свое становище от Националното сдружение на кабелните оператори \"Клуб 2000\" (НСКО) по повод предприетите действия на полицията през последните дни спрямо Те са категорични, че Колев разпространява невярна информация в медиите, манипулирайки общественото мнение, и по този начин уронва престижа на службата си. От НСКО посочват и че според тях \"Терапро\" са ръководители в сянка на Явор Колев и именно те му подават невярната информация.Браншовата организация отрича данните, представени от началника на ГДБОП, че петте унищожени при акцията кабелни оператори са нанесли вреди за над 10 милиона лева на тримата жалбоподатели БТВ, Нова и HBO.Това е измислена цифра, защото противното означава, че всеки от тях дължи по милион лева месечно на въпросните жалбоподатели и на нас ни е много интересно да разберем как точно един малък регионален оператор би могъл да задлъжнее с такава огромна месечна сума, пък дори на телевизия, която бе глобена от КЗК три милиона лева за изнудване на кабелни оператори, заявяват в позицията си.От НСКО категорично отхвърлят и твърдението за установени 60 незаконно разпространявани телевизионни програми от тези оператори.Тъй като това е съвършено невярно, г-н Колев следва да си дава ясна сметка, че с подобен род твърдения уронва търговската репутация на въпросните оператори и от това следват вреди, респективно може да му се търси гражданска отговорност за сериозно парично обезщетение, подчертават те.От сдружението квалифицират като \"нагла инсинуация\" думите на Колев, че интернетът не е бил прекъсван. Те напомнят, че десетки хиляди хора от Бургас до Петрич са били свидетели на точно обратното.Вместо да манипулира общественото мнение, г-н Колев следва да поднесе извинение на гражданите за причинените им неудобства, категорични са от НСКО и допълват, срещу него ще бъде подадена жалба за нарушаване на разрешението на Окръжния съд, който е допуснал изземване само на телевизионна техника, но не и на техника за интернет и чупене на оборудване в базовите станции.Не считаме, че авторитет пред гражданите се печели от МВР с разпространяване на лъжи и ликвидационни поръчкови операции над малкия бизнес в България, заявяват от браншовата организация.Припомняме, на 13 юни в Кюстендил, Дупница, Благоевград и Гоце Делчев.Вследствие на акцията голяма част от, което предизвика протест в града. Такива недоволства имаше и в .По думите на адвокатът Емил Василев .Вътрешният министър Младен Маринов заяви от НС, че , с който МВР ще се бори занапред.Говорителят на главния прокурор Румяна Арнаудова пък посочи, че . Общо 60 телевизионни български и чужди програми на пет кабелни оператори били разпространявани в нарушение на Закона за авторското право и сродните му права.От своя страна шефът на на Асоциацията на българските радио-и телевизионни оператори (АБРО) Анна Танова, заяви, че Тя бе категорична, че не се цели унищожаване на малкия и средния бизнес. От Националното сдружение на кабелните оператори \"Клуб 2000\" заплашиха, че предстои лавина от дела срещу България в Европейския съд в Страсбург заради акцията на ГДБОП.", "date": "2019.06.17", "title": "Спрените кабелни оператори обвиниха Явор Колев от ГДБОП в лъжи"}
{"url": "https://news.bg/economics/spogodba-ulesnyava-prevoza-na-tovari-mezhdu-balgariya-i-cherna-gora.html", "text": "Със сключването на двустранната Спогодба за международни автомобилни превози на пътници и товари между България и Черна гора ще се постигне по-голяма ефективност на превозите, защото се преодоляват редица препятствия и бариери.  на двустранния и транзитен превоз на товари.Това стана ясно при подписването на документа от министъра на транспорта Росен Желязков с черногорския му колега Осман Нуркович.Това се очаква да подсили още повече стокообменът между двете страни, постигнал до 40% ръст през 2018 г. Спогодбата влиза в сила един месец след подписването йВ изявлението си пред медиите транспортният министър Росен Желязков посочи, че целта на спогодбата е да се премахне разрешителният режим за международни автомобилни превози на пътници и товари между България и Черна гора. Със спогодбата се дава началото на нова правна рамка и регулация, уточни той.Желязков поясни, че се е получил интересен разговор, който се очаква да продължи. Той е свързан с научените от България уроци в процеса на управление на европейските средства, управление на инфраструктурата, на операторите, в процеса на концесиониране на важни инфраструктурни проекти и грешките, които сме научили през годините, отбеляза транспортният министър.От своя страна Нукович посочи, че . По думите му Черна гора от своята независимост от 2006 г. разработва и съгласува споразуменията с европейските държави.Транспортният министър на Черна гора обясни, че споразумението има за цел да осъществява както международен превоз на пътници и товари от едната до другата държава, така и превоз от трети държави, чиито превозни средства преминават през територията на двете държави. Нуркович изтъкна, че спогодбата ще окаже най-голямо влияние в стопанските субекти между двете държави, които се занимават с такъв тип превози.", "date": "2019.06.17", "title": "Спогодба улеснява превоза на товари между България и Черна гора"}
{"url": "https://news.bg/economics/kfn-i-nap-zaedno-sledyat-za-narusheniya-v-nebankoviya-finansov-sektor.html", "text": "Ръководителите на Комисията за финансов надзор (КФН) и на Националната агенция за приходите (НАП), г-н Бойко Атанасов и г-жа Галя Димитрова, подписаха Споразумение за сътрудничество и обмен на информация между двете ведомства. Целта на споразумението е бърз обмен на информация по електронен път между двете институции. Очакванията са това споразумение да доведе до намаляване на административната тежест за поднадзорните лица на КФН, за които в Регулатора директно ще постъпва информация от приходната администрация, включително данни за декларирани и внесени суми, трудови договори, задължения и данни от принудително събиране.Екипи от двете институции ще провеждат съвместни проверки, когато КФН установи, че за поднадзорно лице има индикации за избягване на данъци;НАП се анагажира да събира от поднадзорните на КФН лица средствата, дължими по наложени имуществени санкции от Комисията, както и да проверява дали при възстановяване на суми от КФН на поднадзорното лице то не е същевременно длъжник към НАП, за да бъдат предприети стъпки за събиране на дълга от приходната администрация;Споразумението има за цел да подобри ефективността от упражняваните надзорни и контролни функции на всяка една от институциите в краткосрочен план, а в дългосрочен - да постигне превантивен ефект за предотвратяване на закононарушения от страна на поднадзорните лица;Двете институции смятат, че сътрудничеството помежду им ще създаде условия за оперативен обмен на знания и опит относно прилагането и тълкуването на данъчното законодателство и на това в небанковата финансова сфера, както и обмен на информация относно данъчното третиране на сделки с финансови инструменти.\"Подписаното споразумение е стъпка към реализиране на представената от мен пред Народното събрание Стратегия за развитие на КФН. Целта ни е, посредством ефективен диалог с другите държавни органи и разширяване на взаимодействието и обмена на информация с тях, да имаме още по-ефективно работеща Комисия за финансов надзор\", каза председателят г-н Бойко Атанасов.Според г-жа Галя Димитрова, изпълнителен директор на НАП, \"чрез бъдещата съвместна работа ще се създаде и възможност за съпоставяне на финансово-отчетната информация, предоставяна в КФН, с информацията, налична в информационните масиви на НАП, включително по отношение на размера на декларираните задължения за данъци, което в крайна сметка ще направи дейността на двете ведомства по-ефективна\".Обменът на становища във връзка с тълкуването и прилагането на нормативни разпоредби ще доведе до подобряване на дейността на двете институции по прилагане на правната рамка и усъвършенстване на надзорните практики. Споразумението предвижда още механизми за оказване на взаимна експертна помощ, както и възможността за провеждане на съвместни обучения.Уредените механизми за съвместна работа на институциите ще повишат възможностите за адекватна и бърза реакция в рамките на законовите правомощия на Комисията за финансов надзор и Националната агенция за приходите, включително за идентифициране на лицата, които не спазват законовите задължения, и предприемане на съвместни мерки по прилагане на цялата сила на закона спрямо тях.Предвиденият в Споразумението ред за съвместна работа с обществеността и средствата за масово осведомяване ще повиши прозрачността при изпълнение на законовите правомощия на всяка една от двете институции. Организирането на съвместни разяснителни кампании, насочени към потребителите на финансови услуги и продукти, е стъпка в изпълнението на една от основните цели на КФН, а именно защита правата на инвеститорите, застрахованите и осигурени лица.", "date": "2019.06.17", "title": "КФН и НАП заедно следят за нарушения в небанковия финансов сектор"}
{"url": "https://news.bg/world/30-ubiti-i-nad-40-raneni-pri-troen-samoubiystven-atentat-v-nigeriya.html", "text": "30 души са убити в неделя вечерта при троен самоубийствен атентат в Североизточна Нигерия, обявиха местните власти, цитирани от АФП.Предполага се, че атаката е извършена от джихадистката групировка Боко Харам.Трима атентатори самоубийци са детонирали носените от тях експлозиви до зала в Кондуга, 38 километра от столицата на щата Борно Майдугури, където фенове са гледали футболна среща по телевизията.\"Броят на загиналите при атаката се увеличи до 30. Имаме над 40 ранени\", каза Усман Качала, ръководител на операциите към Държавната агенция за управление при извънредни ситуации.По-рано беше съобщено, че са загинали 17 души, а други 17 са ранени. Това е една от най-кръвопролитните атаки през последните месеци.Все още никой не е поел отговорност за атаката, но тя носи белега на Боко Харам.Последната самоубийствена атака беше през април тази година, когато две жени се взривиха в град Монгуно.Боко Харам е отговорна за смъртта на най-малко 27 000 души. 2 милиона са напуснали домовете си. Насилието се разпространи до Нигер, Чад и Камерун, което принуди сформирането на регионална военна коалиция.", "date": "2019.06.17", "title": "30 убити и над 40 ранени при троен самоубийствен атентат в Нигерия"}
{"url": "https://news.bg/int-politics/voenen-samolet-na-sasht-razuznava-kray-kaliningrad.html", "text": "Самолет на военновъздушните сили на САЩ е провел разузнавателен полет в близост до границата на руската Калининградска област, съобщава мониторинговия сайт Plane Radar.По данни на сайта, в 9:50 часа московско време (съвпада с българското) разузнавателният самолет RC-135V Rivet Joint с бордови номер 64-14845 е излетял от военновъздушната база \"Милденхол\" във Великобритания.Два часа по-късно самолетът е бил забелязан край границата на Калининград, който се намира в сърцето на Европа.Напоследък чужди дронове и разузнавателни самолети, особено американски, все повече са започнали да се появяват по границите на Русия, както твърдят руските власти. Те са забелязвани над Черно море, в района на Калининград, както и в близост до руските военни бази в Сирия.Пентагонът отказва да прекрати разузнавателните операции по руските граници, въпреки призивите на руското военно министерство.", "date": "2019.06.17", "title": "Военен самолет на САЩ разузнава край Калининград"}
{"url": "https://news.bg/regions/razsledvat-prichinite-za-smartta-na-patsient-v-lineyka-vav-vratsa.html", "text": "Разследват причините за смъртта на 28-годишен мъж в линейка във Враца, съобщават от ИА \"Медицински надзор\".Министърът на здравеопазването Кирил Ананиев е информиран за образуваната проверка и резултатите от нея ще му бъдат докладвани, когато тя приключи, съобщават от Изпълнителната агенция.Според близките на починалия вината за смъртта му е на спешните медици. 28-годишният Веселин Георгиев починал в петък, информират от bTV. В този ден сутринта той се почувствал зле и повикали линейка. Наложило се пожарникари да го изнесат на носилка, защото бил с наднормено тегло. Те помогнали и на линейката да тръгне, защото тя не могла да запали.Майката на починалия разказва, че друсането в автомобила на Спешна помощ било твърде силно и синът й започнал да посинява от липсата на въздух. Тя настояла линейката да спре и да се окаже помощ на Веселин. Тогава обаче лекарят, пътуващ до шофьора, се качил при пациента, след което свалили майката от спешния автомобил. Малко по-късно в Спешния център й съобщили, че синът ѝ е мъртъв.Тя е категорична, че нито в дома й, нито в линейката екипът е направил нещо, за да му помогне.Според шефа на лекарския екип д-р Евелин Иванов причините за смъртта на пациента са наднорменото му тегло и непотърсената навреме помощ. Той обясни, че медиците не са имали физическата възможност да обърнат 200-килограмов човек и са можели да му подадат кислород единствено обръщайки му главата.Според аутопсията причината за смъртта е белодробен проблем.Прокуратурата разследва професионална непредпазливост.", "date": "2019.06.17", "title": "Разследват причините за смъртта на пациент в линейка във Враца"}
{"url": "https://news.bg/health/346-bolnitsi-s-53-173-legla-na-razpolozhenie-na-balgarina.html", "text": "България разполага с 346 болници, в които има 53 173 легла към 31 декември 2018 г. От тях 322 болници са с 50 927 легла, съобщиха от Националния статистически институт (НСИ).В болниците и центровете със стационар практикуват 17 001 лекари и 50 лекари по дентална медицина..Болничният брой са и лечебниците за . Според .Многопрофилните болници са .Най-малкият брой легла в болница е 16, най-много - до 1 501. Най-голям е делът на многопрофилните болници, които .. Към 31 декември 2018 г. специализираните болници са 137 с 13 438 легла. От тяхЦентровете със стационар също влизат в състава на болниците. Към края на 2018 г. те са:Според изследването осигуреността на българското население с болнични легла към края на 2018 г. е .Най-много легла има в областите Пловдив 979.9 на 100 000 души от населението), Смолян (974.2) и Плевен (928.9), а най-ниски са в областите Ямбол (344.8), Перник (370.6) и Видин (394.7).Към 31 декември 2018 г. заведенията за извънболнична помощ в страната са 2 066 с 1 253 легла за краткосрочно наблюдение и престой.Към други лечебни и здравни заведения се отнасят центровете за спешна медицинска помощ, регионалните здравни инспекции, домовете за медико-социални грижи за деца, хосписите, ..По данни на НСИ в края на 2018 г. на основен трудов договор в лечебните и здравните заведения в страната практикуват ., като 6 347 от тях работят в практики, които имат сключен договор с НЗОК.От тях 101, или 1.6%, обслужват населението на повече от една област. .В заведенията за болнична помощ (болници и центрове със стационар) практикуват 17 001 лекари и 50 лекари по дентална медицина. Медицинските специалисти по здравни грижи са27 799, от тях 19 865 медицински сестри.Сред лекарите по специалности най-много са общопрактикуващите лекари - 4 199, или Акушерство и гинекология и Кардиология - по 5.9%, Педиатрия - 5.8%, Анестезиология и интензивно лечение - 5.6%, Хирургия - 5.3%, и Нервни болести - 5.0%.До края на 2018 г.в страната има  души от населението.Според националната статистика , като най-висока е в областите, в чиито центрове има медицински университети и университетски болници. Стойности над този за страната има показателят в областите Плевен (62.0 на 10 000 души от населението), Пловдив (51.2), София (столица) (50.9) и Варна (50.0).Най-нисък е показателят за областите Кърджали (25.9 на 10 000 души от населението), Добрич (26.7) и Перник (28.6).Осигуреността с . Най-висок е показателят за областите .Най-малко лични лекари има в областите Кърджали (3.9 на 10 000 души от населението), Търговище (4.3) и Разград (4.4).За цялата страна зъболекарите се падат по 10.3 на 10 000 души от населението. Най-висок е показателят за областите Пловдив (15.7 на 10 000 души), София (столица) (14.4), Варна (12.1) и Перник (11.9). Най-ниска е осигуреността на населението с лекари по дентална медицина в областите Търговище и София (5.3), Разград (5.6) и Силистра (5.7 на 10 000 души от населението)От НСИ уточняват, че легловият фонд включва броя на действително разкритите и временно закритите легла за срок по-малък от шест месеца, но не включва временно разкритите легла.", "date": "2019.06.17", "title": "346 болници с 53 173 легла на разположение на българина"}
{"url": "https://news.bg/world/s-90-smartnost-ebola-pokazva-nuzhdata-ot-doverie-mezhdu-nauka-i-obshtestvo.html", "text": "Устойчивостта на избухването на ебола в Конго и смъртонсното й разпространение в Уганда през последните дни показват, че социалните проблеми са толкова важни, колкото и научните постижения в борбата с огнищата на болести, твърдят специалисти в световното обществено здраве, съобщава \"Ройтерс\".Учени, подтикнати от опустошителната епидемия от ебола в Западна Африка между 2013 и 2016 г., ряботят бързо за разработване на ваксини, лечения и терапии, базирани на антитела, които те се надяваха да предотвратят или спрат бъдещи огнища на вируса.Но сегашното огнище на ебола продължава да се разпространява безмилостно от началото на август 2018 г. в провинция Северно Киву в Демократична република Конго.Заразени са повече от 2000 души, загинали са най-малко 1 400 от тях. През последните дни ебола достигна до Уганда, където са регистрирани няколко случая, всички с хора, които са минали през границата с Конго.Експертите в областта на общественото здраве казват, че това подчертава значението на фактори извън медицината - като доверие в авторитета, ангажираност и точна информация - за успешно контролиране на огнищата на инфекциозни заболявания.\"Дори при наличието на чувствителни бързи тестове, лекарства и ваксина, това епидемично заболяване продължава да гори\", коментира Иън Макей, вирусолог и доцент в Университета на Куинсланд в Австралия.\"Основните двигатели са всички ключови човешки проблеми с доверието, навиците, страховете и убежденията. Това е смесицата, която сега помага в разпространението на всяка болест.\"Тези, които търсят начини за прекратяване упоритостта на ебола в Конго коментират, че въпросите, които повдига, са в основата на това какво означава общественото здраве в 21-ви век за държавите по света, богати и бедни.Световната здравна организация цитира недоверие на властите в Конго с атаки върху здравни работници и пациенти, избягващи центрове за лечение, като основен фактор за провала досега, за да се ограничи огнището на ебола.По подобен начин се цитират кампании за дезинформация срещу ваксините в Съединените щати, Украйна и другаде, които позволяват на морбили да се разпространи яростно сред хората, които се страхуват и са объркани.Джереми Фарар, директор на медицинската благотворителна организация Wellcome Trust и специалист в областта на световното здравеопазване, прави паралели между предизвикателството да се овладее Ебола в Конго и други въпроси, като вълната от холера в Йемен и разпространението на морбили в Украйна, Съединените щати. и Филипините.Бариерите са по-социални, отколкото научни, казва той. \"Никое обществено здраве не може да работи без подкрепата на обществото, в което се намира. Науката е ясна за всички тези неща, но освен ако не е само мълчалива подкрепа, но е ангажирана подкрепа, тогава общественото здравеопазване наистина рабжти\", допълва Фарар.Ключов фактор са повечето международни пътувания и увеличаването на обмена на информация, която идва с тях. Това е \"меч с две остриета\", обяснява Даниел Бауш, директор на британския екип за поддръжка на общественото здраве и експерт по вируса ебола.Докато подобрените комуникационни потоци могат да помогнат на органите на общественото здравеопазване да проследяват болестите и да разпространяват съобщения до хората за това как да се защитят, по-големият достъп до широк кръг от информация може да накара обществеността да стане по-скептична по отношение на властта и да разпространи дезинформация, включително за ваксините.\"Има толкова много информация, че е много трудно да се избере истината. Това не е уникално за Ебола или Африка - това е глобален проблем\", допълва Бауш.Емануел Андре, доктор и професор в Белгийския университет в Льовен, който работи с хора в Конго, засегнати от туберкулоза (друга инфекциозна болест) коментира, че начинът за противопоставяне на недоверието е ангажимент с хора, с пряко засегнати от болест или с пряк опит с лекарство.\"Медицината и общественото здраве все още не са се научили как да се справят със смирението и грешките\", допълва той.\"Как можем да искаме доверие от хората в Северен Киву, когато политическите власти, агенциите на ООН и международните НПО не успяха да предоставят основни услуги, включително здравеопазване? Как можем да ги помолим да очакват, че същите тези участници сега ще могат да предложат решение?\"Отговорът е и в обучение, каквото Андре провежда в Конго през 2014-2016 г. в откриването на туберкулоза - заболяване, което може да се разпространи сериозно, ако хората не се явят на лечение - обучение на доброволци от местни общности, предимно хора, които са лекувани или имат фамилна анамнеза за заболяването, така той успява да подобри степента на диагностициране и ангажираност.\"Изграждането на доверие с хората е критично\", обяснява професорът.Ебола за първи път се появява през 1976 г. в две едновременни огнища, едното в Южен Судан, а другата в ДР Конго. Последното се случва в село близо до река Ебола, от което произлиза и името на босттта. Обикновено се съобщава за по-малко от 500 случая всяка година и няма съобщения за случаи между 1979 и 1994 година, съобщава БиБиСи.Сегашното огнище е най-лошото след епидемия, която засяга Либерия, Гвинея и Сиера Леоне в периода 2013-16 г., с повече от 11 300 загинали. Тогава болестта убива пет пъти повече от всички други известни огнища на ебола.СЗО предупреди, че светът навлиза в \"нова фаза\", големи огнища на смъртоносни болести са \"ново нормално\".Ебола заразява хората чрез близък контакт със заразени животни, включително шимпанзета, плодоядни прилепи и горски антилопи. Може да се разпространи бързо, чрез контакт с дори малки количества телесна течност на заразените - или индиректно чрез контакт със замърсени среди.Дори погребенията на жертвите на ебола могат да бъдат риск, ако опечалените имат пряк контакт с тялото на починалия. Първоначалните симптоми могат да включват внезапна треска, интензивна слабост, мускулни болки и възпалено гърло, според СЗО.Следващите етапи могат да доведат до повръщане, диария и - в някои случаи - и вътрешно и външно кървене. Пациентите загиват от дехидратация и множествена органна недостатъчност.Степента на смъртност от ебола е висока - до 90%, според СЗО, и все още няма доказано лечение. Въпреки това, рехидратацията с перорални или интравенозни течности и лечението на специфични симптоми могат да подобрят оцеляването - особено ако вирусът е хванат рано.Въпреки че медиците в момента третират симптомите, а не предлагат лечение, в момента се тестват редица нови лекарства, кръвни продукти и имунна терапия. Понастоящем в ДР Конго се провежда изпитание, за да се оцени напълно ефективността, според СЗО.Експериментална ваксина, която се оказва силно защитна в голямото огнище в Гвинея през 2015 г., вече е дадена на повече от 130 000 души в ДР Конго.Властите на Уганда също са ваксинирали близо 4700 здравни работници в 165 съоръжения. Южен Судан също така е ваксинирал здравните работници.Ключът към запазването и контролирането на огнища е добрата комуникация със засегнатите общности, съобщава СЗО.", "date": "2019.06.17", "title": "С 90% смъртност, ебола показва нуждата от доверие между наука и общество"}
{"url": "https://news.bg/world/malko-vreme-ostava-na-evropa-da-spasi-yadrenoto-sporazumenie-predupredi-rohani.html", "text": "Малко време остава на Европа да спаси международното ядрено споразумение с Техеран след оттеглянето на Вашингтон. Това предупреждение отправи иранският президент Хасан Рохани, цитиран от \"Фарс\", предаде \"Ройтерс\".\"Решаващ момент, Франция все още може да работи с другите подписали се държави и да изиграе историческа роля в спасяването на споразумението в този много кратък период\", каза Рохани на среща с новия посланик на Франция в Ислямската република.Рохани отбеляза, че провал на ядрената сделка не е в интерес на региона и на света.По-рано Техеран", "date": "2019.06.17", "title": "Малко време остава на Европа да спаси ядреното споразумение, предупреди Рохани"}
{"url": "https://news.bg/int-politics/rusiya-raztrevozhena-ot-informatsiya-za-kiberataka-na-sasht-sreshtu-el-mrezhata-i.html", "text": "Кремъл коментира, че информацията на американското издание \"Ню Йорк таймс\", което се позовава на източници, според които САЩ са внедрили потенциално подривни елементи в електропреносната мрежа на Русия, показвала, че на теория кибервойна е възможна, съобщава \"Ройтерс\".\"Ню Йорк таймс\" в събота публикува статия, в която са цитирани настоящи и бивши неназовани американски правителствени служители, говорещи за внедряването на американски компютърен код в електропреносната мрежа на Русия и други цели като класифициран придружител на по-публично обсъждани действия, насочени към дезинформационните и хакерски групи на Москва около междинните избори в САЩ през ноември 2018 г.Запитан за информацията, говорителят на Кремъл Дмитрий Песков коментира: \"...Без съмнение тази информация показва хипотетична възможност... всички признаци за кибервойна и военни кибердействия срещу Руската федерация.\"Песков заяви, че неназовани стратегически части на руската икономика множество пъти са претърпявали чуждестранни кибератаки множество пъти в миналото и че руските власти непрекъснато работели, за да се опитат да предпазят икономиката и онова, което той нарече чувствителни части за нейната сигурност.", "date": "2019.06.17", "title": "Русия разтревожена от информация за кибератака на САЩ срещу ел. мрежата ѝ"}
{"url": "https://news.bg/health/zdravnata-kasa-odobri-aneksa-kam-dogovora-s-balgarskiya-lekarski-sayuz.html", "text": "Поскъпват някои от клиничните пътеки за лечение на деца. Това е решено с анекса между Българския лекарски съюз и Националната здравноосигурителна каса, съобщи Нова телевизия.Допълнението към договора между двете организации е одобрено от Касата. Предстои анексът да бъде подписан и от Българския лекарски съюз.С решение на Надзорния съвет на НЗОК е приет и подписан анекс към Националния рамков договор за 2018 г.   и др.След като бъде подписан и от Българския лекарски съюз /БЛС/ документът ще бъде обнародван в Държавен вестник.Припомняме, за да плати по-високите цени на клиничните пътеки, с решение на Надзорния съвет .Очаква се Управителният съвет на БЛС да обсъди анекса в сряда и ако документът бъде одобрен, ще бъде подписан същия ден, съобщиха от съсловната организация.Припомняме, на 12 май бе  за Националния рамков договор, който включва дейностите, заплащани от Касата. На 27 декември 2018 г. бе подписан Рамковия договор за , които ще плаща Касата за настоящата година.", "date": "2019.06.17", "title": "Здравната каса одобри анекса към договора с Българския лекарски съюз"}
{"url": "https://news.bg/world/datchanin-e-parviyat-chuzhdenets-izbran-za-kmet-na-golyam-grad-v-germaniya.html", "text": "Датски бизнесмен е избран за кмет на Рощок. Той се превръща в първия чужденец, който поема управлението на голям град в Германия, информира АП.Местните власти обявиха, че Клаус Руе Мадсен е получил подкрепата на 57,1% от избирателите на балотаж срещу кандидата на Левицата Щефен Бокхан. 46-годишният Мадсен не е обвързан с политическа партия, но е подкрепен от християндемократите и Свободните демократи.В Рощок живеят 210 000 души.Преди да бъде избран дългобрадият Мадсен управляваше верига магазини за мебели около града.", "date": "2019.06.17", "title": "Датчанин е първият чужденец, избран за кмет на голям град в Германия"}
{"url": "https://news.bg/crime/probutaha-falshifikati-na-galeriya-tya-se-zhalva-na-prokuraturata.html", "text": "Във връзка с работите, обект на измама, в изложбата \"Модернизъм и авангард. Българската перспектива\", колекционерът Николай Неделчев, екипът, който стои зад проекта и галерия \"Структура\" се извиняват на всички, подведени неволно. Това посочва екипът на изложбата в своя официална позиция по повод появилата се вчера информация в някои медии, че измамници са продали на известен български колекционер корици на \"Камасутра\", обявявайки ги за еротична рисунка на Сирак Скитник.Те уверяват, че са станали жертви на измама от страна на недобросъвестни продавачи и възнамеряват да сезират прокуратурата по случая. Освен това настояват за отваряне на дебат за пазара на фалшификати и фалшиви сертификати у нас.Заобикалянето на този въпрос ни превръща в мълчаливи съучастници в престъпен сговор, а нашето желание е тези изключително вредни и опасни явления, уронващи авторитета на заниманията с изкуство, да бъдат изобличени, посочва се в позицията.", "date": "2019.06.17", "title": "Пробутаха фалшификати на галерия, тя се жалва на прокуратурата"}
{"url": "https://news.bg/world/opozitsiyata-v-gartsiya-poiska-sanktsii-sreshtu-turtsiya.html", "text": "Опозицията в Гърция поиска санкции срещу Турция.Гърция и Кипър трябва да поискат ЕС да наложи санкции на Турция, ако Анкара продължи да нарушава суверенните права на средиземноморския остров, обяви лидерът на основната опозиционна партия Кирякос Мицотакис, цитиран от \"Катимерини\".В съобщение председателят на \"Нова демокрация\" призова за \"национално единство и решимост\". Но той се обяви против \"безотговорно драматизиране\" на ситуацията.Мицотакис каза, че решението на премиера Алексис Ципрас да проведе среща с кабинета за отбрана и външна политика през уикенда не е обслужило \"националната позиция, към която ние всички трябва да се придържаме\".Вчера вечерта Ципрас обяви, че с , ако продължи да сондира в изключителната икономическа зона на острова.", "date": "2019.06.17", "title": "Опозицията в Гърция поиска санкции срещу Турция"}
{"url": "https://news.bg/disasters/osem-zaginali-migranti-pri-potavaneto-na-lodka-kray-zapadna-turtsiya.html", "text": "Осем души са загинали, след като лодка с мигранти е потънала край западното крайбрежие на Турция, съобщи държавната Анадолска агенция, като добави, че 31 души са били спасени, съобщава \"Ройтерс\".Действия по издирване и спасяване на мигрантите са били предприети от бреговата охрана, като лодката е потънала край крайбрежието на град Бодрум във вилаета Мугла, уточнява Анадолската агенция.При спасителните операции, извършени с два катера, водолазен екип и хеликоптер от бреговата охрана, са открити телата на осем души от лодката, която е превозвала общо 40 мигранти.В по-ранно изявление турската брегова охрана заяви, че се правят опити за достигане до деветима изчезнали мигранти от лодката.Турция се превърна в една от основните изходни точки за мигрантите, тръгващи по морския маршрут към Европейския съюз през 2015 г. Движението им беше драстично ограничено от споразумението между Турция и ЕС през 2016 г..", "date": "2019.06.17", "title": "Осем загинали мигранти при потъването на лодка край Западна Турция"}
{"url": "https://news.bg/crime/36-godishen-namushka-mayka-si-pri-skandal.html", "text": "36-годишен мъж намушка майка си, съобщават от Областната дирекция на МВР в София.Сигнал за инцидента в село Чавдар бил подаден в 18.00 часа на 15 юни. На мястото незабавно пристигнал полицейски екип, който установил, че жената пострадала заради спречкване със сина си, който я наръгал с нож в корема.Пострадалата е настанена в болница без опасност за живота, а синът й е задържан за 24 часа.По случая е образувано досъдебно производство.", "date": "2019.06.17", "title": "36-годишен намушка майка си при скандал"}
{"url": "https://news.bg/world/parva-vizita-na-kitayski-prezident-v-kndr-ot-14-g.html", "text": "Президентът на Китай Си Дзинпин ще посети КНДР тази седмица. Това ще е първата визита на китайски президент в Северна Корея през последните близо 15 г., информира АФП, позовавайки се на китайската обществена телевизия CCTV.Дзинпин ще е на държавно посещение в Пхенян в четвъртък и петък по покана на лидера на КНДР Ким Чен-ун, отбелязва телевизията.През последната година двете страни работят за подобряване на отношенията след влошаването им в резултат на подкрепата на Пекин за наложените от ООН санкции срещу Пхенян.Севернокорейският лидер пътува до Китай четири пъти през последната година, за да се срещне със Си.Това ще е първото посещение на китайски президент в Северна Корея от визитата на Ху Дзинтао през 2005 г.Пътуването до Северна Корея е организирано една седмица преди срещата на Г-20 в Япония, където президентът на САЩ Доналд Тръмп се очаква да се срещне със Си, за да обсъдят търговската война.", "date": "2019.06.17", "title": "Първа визита на китайски президент в КНДР от 14 г."}
{"url": "https://news.bg/regions/falit-na-zaharna-fabrika-zaplashva-da-ostavi-nad-sto-semeystva-bez-dom-v-ruse.html", "text": "Над сто семейства могат да останат на улицата след фалита на завод \"Захар Био\" в Русе, съобщава БНТ.В момента тече процедура по обявяването в несъстоятелност на предприятието, което е натрупало над 14 млн. лева дълг.До ситуацията се е стигнало заради наложените ограничения на европейския и световния пазар. Производството се е оскъпило, а Държавен фонд \"Земеделие\" е санкционирал фабриката с 8,5 млн. лева заради нарушение на квотите за внос на сурова захар от захарна тръстика.Захарният завод в Русе, който е най-голямото подобно предприятие у нас, заработва през 1913 г. Той е построен от австрийски предприемачи, които изграждат и ведомствени жилища за работниците. Сега обаче тези къщи трябва да бъдат разпродадени, за да се покрият поне част от задълженията. В момента в тях живеят под наем над 250 души, които са силно обезпокоени.Те обясняват, че са вложили много средства в тези жилища и се надяват, че ще получат възможност да ги купят, и то по държавна, а не по пазарна оценка, тъй като това би ги оскъпило.Синдикът Георги Чолаков посочва, че предстои да започне процедура по оздравяване на предприятието. Той изрази надежда, че въпросът ще се разреши в полза на наемателите на жилищата.", "date": "2019.06.17", "title": "Фалит на захарна фабрика заплашва да остави над сто семейства без дом в Русе"}
{"url": "https://news.bg/world/politicheskata-kriza-v-honkong-navleze-vav-vtorata-si-sedmitsa.html", "text": "Политическата криза в Хонконг навлезе във втората си седмица, след като рекорден брой хора изпълниха улиците на града в неделя, за да отхвърлят извинението на лидера Кари Лам. Недоволните жители на автономния град обещаха да продължат битката срещу спорния закон за екстрадиция, пише \"Гардиън\".Вчера се проведе най-големият протест в историята на града. Организаторите обявиха, че по улиците на Хонконг са излезли 2 милиона демонстранти. След демонстрацията Лам излезе със съобщение, за да се извини за действията на правителството в прокарването на законопроект за екстрадиране в континентален Китай. Но тя не изпълни ключовите искания на недоволните граждани. Те призовават за окончателно оттегляне на законопроекта, прекратяване на силовите действия срещу активистите, полицията да бъде подведена под отговорност за бруталните тактики срещу протестиращите и оставката на Лам.Тази сутрин малка група демонстранти блокира ключова улица до сградата на правителството, но към обяд недоволните се оттеглиха към намиращ се в близост парк. Властите обявиха, че държавните учреждения ще останат затворени за деня.Организатори на протестите призоваха за днес да се организират стачки на студентите и на работниците. Въпреки че по-голямата част от града се върна към нормалния си ритъм, опозиционното движение получи нов стимул с освобождаването на известния активист Джошуа Уон, който беше затворен заради ръководеното на продемократичните движения през 2014 г. Веднага след излизането си от затвора Уонг поиска оставката на Лам.\"Тя повече няма право да бъде лидер на Хонконг. Тя трябва да поеме вината и да подаде оставка, да бъде подведена под отговорност и да бъде свалена\", каза Уон пред журналисти.Кризата беше предизвикана от опитите на Лам да прокара законопроект в парламента. Предложението позволява на жители и посетители на Хонконг да бъдат екстрадирани в Китай, където могат да бъдат съдени в контролирани от комунистите съдилища. Това според мнозина в Хонконг би било унищожителен удар върху икономиката и обществото на автономния град.През уикенда Лам ", "date": "2019.06.17", "title": "Политическата криза в Хонконг навлезе във втората си седмица"}
{"url": "https://news.bg/regions/trima-raneni-pri-verizhna-katastrofa-kray-kazanlak.html", "text": "Трима души пострадаха при верижна катастрофа край Казанлък, съобщава БГНЕС.Верижният сблъсък е станал на пътя Казанлък-Крън. Ударили са се три автомобила. Причината за пътния инцидент е, че шофьорът на първата кола е направил ляв завой на забранено за това място. Той е спрял рязко, а другите два автомобила са го блъснали отзад.В момента движението се регулира от Пътна полиция.", "date": "2019.06.17", "title": "Трима ранени при верижна катастрофа край Казанлък"}
{"url": "https://news.bg/crime/osadiha-7-chlenna-grupa-za-danachni-izmami.html", "text": "Специализираният наказателен съд призна за виновни седем участници в престъпна група за данъчни измами, съобщиха от Спецсъда. Групата е ощетила държавния бюджет с 1 398 960,30 лв. чрез избягване установяването и плащането на ДДС чрез отчитане на данъчни фактури за неизвършени вътрешно общностни доставки в страни от ЕС (които не се облагат с ДДС).Групата е действала от 2008 г. до 2012 г. на територията на Джебел, Кърджали и София. Ръководителят на групата Бехчет Али получи седем години затвор. Двама от участниците в групата са осъдени съответно на 5 г. и на 4 г. лишаване от свобода.Останалите четирима подсъдими получават условни присъди - 3 г. лишаване от свобода с 5-годишен изпитателен срок.До 2008 г. ръководителят на групата се занимавал с производство и законна търговия с плодове и зеленчуци. Фирмата му \"БГ Фрут\" ЕООД (със седалище в Джебел) внасяла плодове и зеленчуци от Турция и Гърция. Голяма част от продукцията е реализирана на .За да увеличи печалбата си, Бехчет Али решил да избегне плащането на ДДС, като използва фактури за фиктивен износ в Румъния и Словакия. За целта тогава привлякъл първите двама участници в групата, експерти по счетоводство. Те съставяли или осигурявали от други фирми данъчни фактури за фиктивни вътрешно общностни доставки и недействителни транспортни услуги, вписвали ги в дневниците за покупки и продажби, изготвяли неверни декларации по ДДС и ги внасяли в НАП-Кърджали.Основавайки се на текущата информация за стоковите наличности и реално дължим ДДС Бехчет Али определял в кой данъчен период да бъдат декларирани вътрешно общностни доставки.В случай на разкриване на престъпната схема, била подготвена продажбата надружеството на малоимотно и малограмотно лице, като дейността продължи сдруга фирма.На 27 октомври 2010 г. дружеството действително било продадено попредначертания план. От 9 август 2008 г. до продажбата му чрез престъпнатадейност държавният бюджет е бил ощетен с 1 044 226,29 лева.Данъчните престъпления на групата продължили чрез дружество на новпривлечен в нея участник - \"Ем Ди 68\" ЕООД (също със седалище в Джебел).За периода до 10 май 2012 г. чрез фиктивни продажби на плодове и зеленчуцив страни от ЕС, както и недействителни транспортни услуги, на бюджета ебила нанесена щета от още 354 734,01 лева.Присъдата на Специализирания наказателен съд на седемте участници в групата не е окончателна и може да бъде протестирана и обжалвана.Очаква се Спецпрокуратурата да протестира условните присъди на четиримата участниците.", "date": "2019.06.17", "title": "Осъдиха 7-членна група за данъчни измами"}
{"url": "https://news.bg/society/parviyat-superkompyutar-na-balkanite-zarabotva-u-nas-do-2020-g.html", "text": "До 2020 година у нас ще заработи първият суперкомпютър на Балканите. Това стана ясно на пресконференция след срещата на министър-председателя Бойко Борисов с еврокомисар Мария Габриел и директора на Дирекция \"Свързаност\" в ЕК Роберто Виола.Тези машини обработват 4 млрд. информационни данни в секунда и ще работи 24 часа в денонощието. С това ще се разкрият и нови работни места по думите на Борисов. Българските учени и институти бъдат приоритет, уточни той.Искаме да си върнем лидерството в сферата на иновациите, науката и високите технологии, каза еврокомисар Мария Габриел. След много интензивна работа Европа има инвестиции от 1 млрд.евро и само след година и половина България ще бъде сред първите три страни със суперкомпютри. Страната ни се в включила в проекта с 12 милиона лева.Те не са само технологии, а полза за хората, посочи Габриел. Позволяват бързи изследвания, свързани с ваксините и лекарствата. Суперкомпютрите ще спомогнат и за киберсигурността.В София ще бъде изграден най-мощният суперкомпютър в Източна Европа. Изследвани ще бъдат рак и дегенеративни болести. Този суперкомпютър ще представлява световна мрежа, освен това ще способства за въвеждането на изкуствен интелект. Високата технология ще се използва за предвиждане на климата и неговите промени, както и в селското стопанство. Този компютърен център ще създаде своеобразна екосистема между болници, стартъпи, малки и средни предприятия, което ще сложи България на предните редици в технологичното развитие.Даже и оставката не могат да си подадат, каза Борисов по отношение и отказа да коментира повече по темата.", "date": "2019.06.17", "title": "Първият суперкомпютър на Балканите заработва у нас до 2020 г."}
{"url": "https://news.bg/world/obmislyat-sreshta-mey-putin-na-g-20.html", "text": "Премиерът на Великобритания Тереза Мей обмисля среща на четири очи с руския президент Владимир Путин на Г-20 в Япония по-късно този месец в опит да започне разведряване на отношенията преди новия британски министър-председател да встъпи в длъжност, пише вестник \"Таймс\", цитиран от \"Ройтерс\".Британско-руските отношения достигнаха дъно след  през март 2018 г. с агент новичок. Мей обвини Русия, което категорично се отхвърля от Москва. Съюзниците в Европа и САЩ подкрепиха  на руски дипломати от Студената война. Русия предприе реципрочни действия.\"Таймс\" пояснява, че срещата с Путин ще се проведе само ако има цел. Мей се срещна с Путин на Г-20 в Аржентина през ноември 2018 г., когато руският президент я заговори.", "date": "2019.06.17", "title": "Обмислят среща Мей-Путин на Г-20"}
{"url": "https://news.bg/education/sedmoklasnitsite-pishat-po-variant-nomer-1-na-izpita-po-bel.html", "text": "Седмокласниците пишат по вариант номер 1 на изпита по български език и литература. В 07:00 часа в Министерството на образованието беше изтеглен вариант номер 1, съобщиха от БНТ.Различното в провеждането на изпита тази година е, че той няма да се състои от два модула. . 18 от тях ще са със структуриран отговор.На другите 6 задачи децата трябва да напишат кратък свободен отговор. Само на една задача могат да напишат малко по-разширен свободен отговор. Втората част се състои от .. За това .По думите на зам.-министър Таня Михайлова е важно учениците да са спокойни и да се насочат към съдържанието на този изпит. \"Понякога, като че ли бягаме от темата за съдържанието вътре за това, което се поставя като задачи и за това, какво трябва да направи един ученик, за да успее. Аз смятам, че \", обясни Михайлова.Над 61 000 седмокласници ще се явят на изпитите по български език и математика. Малка част от тях ще положат изпит по желание по чужд език.Резултатите ще са готови до 27 юни. Заявленията за участие в класиране в гимназиите ще се подават от 3 до 5 юли.", "date": "2019.06.17", "title": "Седмокласниците пишат по вариант номер 1 на изпита по БЕЛ"}
{"url": "https://news.bg/crime/mazh-namushka-svoy-sased-zaradi-zabelezhka-v-kazanlak.html", "text": "Междусъседска свада в Казанлък завърши с един намушкан и един задържан, съобщава Нова телевизия.Инцидентът е станал около 7.00 часа днес на ул. \"Христо Ботев\" в града.По предварителна информация рано сутринта нападателят е пуснал силна музика. Поради тази причина съседът му слязъл да му направи забележка. Когато отворил вратата обаче, той бил намушкан от собственика на апартамента, от който идвала силната музика.Пострадалият - военнослужещ, капитан, е откаран в болницата с прободна рана и опасност и живота. Нападателят е задържан.Разследването по случая продължава.", "date": "2019.06.17", "title": "Мъж намушка свой съсед заради забележка в Казанлък"}
{"url": "https://news.bg/crime/spipaha-v-krachka-shestima-avtokradtsi-v-kostinbrod.html", "text": "Задържаха шестима автокрадци, докато разкоплектоват камион в Костинборд, съобщават от полицията.Мъжете са били заловени в селскостопански двор при специализирана акция, проведена на 15 срещу 16 юни. Шестимата са местни жители на 27 г., 37 г., 52 г., 30 г., 42 г. и 39 г. и имат редица криминални регистрации за кражби на МПС.Полицията установила, че камионът е бил откраднат на 14 юни от столицата и е на стойност 50 000 лева.На четирима от задържаните прокуратурата е повдигнала обвинения за противозаконно отнемане на МПС, като мерките за задържане на двама от тях са удължени до 72 часа. Предстои внасянето на искане за постоянното им задържане от Районния съд в Костинброд. На други двама е наложена мярка \"парична гаранция\".Работата по случая продължава.", "date": "2019.06.17", "title": "Спипаха в крачка шестима автокрадци в Костинброд"}
{"url": "https://news.bg/world/iran-obyavi-che-narushava-limita-za-obogatyavane-na-uran-do-nyakolko-dni.html", "text": "Иран обяви, че ще наруши ограничението за обогатяване на уран към ядреното споразумение след няколко дни. Информацията съобщава АП, позовавайки се на говорителя на Агенцията за атомна енергия на Ислямската република.Страната вече учетвори производството на нискообогатен уран, отбеляза говорителят, след като спря да изпълнява някои задължения към ядрения договор. Представителят поясни, че държавата ще наруши ограничението на запасите от уран след 10 дни.През миналия месец Техеран предупреди световните сили, че ако не защитят икономиката на Иран от страната ще започне да обогатява уран на по-високи нива.Към 26 май Иран има запаси от тежка вода в размер на 125.2 метрични тона в сравнение със 124.8 тона през февруари, но под лимита от 130 тона. Страната притежава 174.1 килограма нискообогатен уран към 20 май за разлика от 163.8 килограма през февруари. Ограничението е 202.8 килограма уран.", "date": "2019.06.17", "title": "Иран обяви, че нарушава лимита за обогатяване на уран до няколко дни"}
{"url": "https://news.bg/regions/katastrofa-s-tir-ubi-dve-zheni-i-rani-dete-vav-varnensko.html", "text": "Две жени загинаха, а едно дете е тежко ранено при катастрофа между лек автомобил и ТИР, съобщават от полицията.Инцидентът е станал около 10.10 часа на пътя за варненското село Долище.По първоначална информация двете жени от лекия автомобил \"Сеат\" са загинали на място. Детето, което е пътувало с тях, е било откарано в болница в тежко състояние.Все още се изясняват обстоятелствата около тежкия пътен инцидент, който стана в района на военно поделение край Варна, близо до Т-образно кръстовище с пътя за с. Долище.Към 15 ч. от МВР съобщиха, че загиналите в инцидента жена са идентифицирани. Установено е, че става въпрос за 42-годишна варненка и за 64-годишната й спътничка. Към момента състоянието на пострадалото дете остава тежко.", "date": "2019.06.17", "title": "Катастрофа с ТИР уби две жени и рани дете във Варненско"}
{"url": "https://news.bg/world/haynts-kristian-shtrahe-se-otkazva-ot-myastoto-si-v-evropeyskiya-parlament.html", "text": "Крайнодесният австрийски политик Хайнц-Кристиан Щрахе, който напусна коалиционното правителство заради политически скандал, обяви, че се отказва от мястото си в Европейския парламент, информира \"Ройтерс\".Щрахе подаде оставка като . Ден по-рано германски медии публикуваха кадри от скрита камера, направени на вечеря в Ибиса през 2017 г. Тогава Щрахе е провел среща с жена, която се е представила за племенница на руски олигарх. На кадрите се вижда Щрахе да предлага обществени поръчки, макар че самият той твърде, че няма нищо незаконно в изказванията му. Прокуратурата за борба с корупцията провежда разследване дали Щрахе е нарушил доверието.Крайнодесният политик спечели място в Европейския парламент заради избирателната система в Австрия, която позволява преференциално гласуване. Въпреки че Щрахе беше на 42-о последно място в листата на партия, която спечели само три места на евровота през миналия месец, той получи достатъчно преференциални гласове - около 45 000, или 1/3 от всички гласове за партията. Така той премина прага от 5% и получи място в Европейския парламент.В съобщение обаче той обяви, че се отказва от мандата си и добави, че няма да се върне в политиката активно, докато не се установи произходът на видеото.Това решение не е в резултат на политическа сметка или някакво споразумение, каза още той, като има предвид факта, че крайнодясната партия избра съпругата му Филипа за кандидат на парламентарните избори, които се очаква да се проведат на 29 септември.Политическият скандал доведе и , който беше в коалиция с партията на Щрахе.", "date": "2019.06.17", "title": "Хайнц-Кристиан Щрахе се отказва от мястото си в Европейския парламент"}
{"url": "https://news.bg/energy/rabotodatelite-se-opasyavat-ot-manipulatsiya-na-tsenata-na-toka-ot-vei.html", "text": "Работодателите се опасяват от манипулиране на цените на тока, произведен от Възобновяеми енергийни източници. В открито писмо до председателя на НЕК Петър Илиев от Асоциацията на организациите на българските работодатели (АОБР) коментират обявения търг за продажба на ток от НЕК ЕАД на платформата за двустранни договори на БНЕБ. Търгът е насрочен за 19 юни 2019 г.\"Срокът на доставка, както и обявените от продавача отклонения дават основания да предположим, че това е електроенергия, генерирана от ВЕИ с . Като приветстваме решението тази електроенергия да бъде реализирана на свободен пазар, изразяваме несъгласие с начина, по който планирате това\", пишат от АОБР. . Другото им притеснение са възможностите за . Тези условия помагат предложеното количество електроенергия да бъде закупено от един купувач.При настоящите трудности в генерацията на електроенергия от въглища и скъпите емисионни квоти, ако и , (контролирано ограничено предлагане), пазарът ще изпитва хроничен недостиг на ток. Това би довело до манипулация на цените, пишат работодателите.От организацията се позовават на законодателни промени, обезпечаващи реализацията на електроенергията, генерирана от ВЕИ с мощност между 1 и 4 МВт на свободния пазар. Целта на промените била .Те припомнят, че е отложено с тримесечие излизането на свободния пазар на тази електроенергия. \"До края на септември 2019 г. именно НЕК ЕАД ще се разпорежда с тази електроенергия\", пишат от АОБР.Бизнесът иска НЕК да продава тока, произведен от възобновяеми енергийни източници с мощност между 1 и 4 МВт, изцяло на борсовия сегмент \"Пазар ден напред\".\"Припомняме, че именно това е и сегментът, признат от ЕК и българското законодателство за определяне на референтна пазарна цена за изминали периоди. В допълнение, ако НЕК ЕАД адекватно структурира пакетни краткосрочни продукти - като седмични пикови продукти около 5МВт (следвайки, примерно, профила на малките фотоволтаични инсталации), продукти с различни (+) отклонения и т.н., малки обеми (кумулативно до 15-20%) могат да бъдат предлагани и на платформата за двустранно договаряне\", мотивират се от АОБР.", "date": "2019.06.17", "title": "Работодателите се опасяват от манипулация на цената на тока от ВЕИ"}
{"url": "https://news.bg/crime/prokuraturata-protestira-namalenata-prisada-za-ubiystvoto-na-aleks-ot-byala.html", "text": "Апелативната прокуратура във Велико Търново протестира изменението на присъдата за убийството на 18-годишния Алекс от Бяла.Припомняме, в петък стана ясно, че присъдата на обвиняемия Валентин Маринов е , тъй като Апелативният съд във Велико Търново преквалифицира деянието от убийство, извършено по хулигански подбуди, в умишлено нанесена лека телесна повреда, при която е настъпила смърт по непредпазливост.Според присъдата на Окръжен съд - Русе от 8 юли 2017 г. подсъдимият беше осъден на 12 години затвор при първоначален строг режим, както и на обезщетение в размер на общо 200 000 лв.В началото на юни тази година обаче Апелативен съд - Велико Търново измени присъдата на първоинстанционния съд, намалявайки присъдата на 3 години. По време на съдебно заседание прокурор от Апелативна прокуратура-Велико Търново мотивира отсъствието на основание за изменение на първоинстанционната присъда с преквалифициране на деяние и налагане на по-леко наказание.Апелативната прокуратура във Велико Търново настоява да бъде потвърдена първоинстанционната присъда.Припомняме, 18-годишният младеж изпадна в кома на 8 юли 2017 г., след като . Инцидентът станал, когато Александър и негови приятели се прибирали от дискотеката през нощта срещу събота. Били пресрещнати от група роми. Един от тях му поискал цигара и след като не получил, двете групи се сбили, при което младежът е бил ударен с бутилка по главата. По случая беше задържан , който ударил младежа и не позволил на останалите да му окажат първа помощ.Седмица по-късно, а  за Валентин Маринов.", "date": "2019.06.17", "title": "Прокуратурата протестира намалената присъда за убийството на Алекс от Бяла"}
{"url": "https://news.bg/world/es-prie-nova-strategiya-za-tsentralna-aziya.html", "text": "Европейският съюз прие нова стратегия за Централна Азия, съобщават от Съвета на ЕС.С приемането на новата стратегия политиката на ЕС се адаптира към новите възможности, възникнали в региона. Съветът приветства укрепването на отношенията между ЕС и Казахстан, Киргизката република, Таджикистан, Туркменистан и Узбекистан след приемането на първата стратегия на ЕС за Централна Азия през 2007 г.Съветът одобрява съвместното съобщение на върховния представител и Европейската комисия \"ЕС и Централна Азия: нови възможности за по-силно партньорство\", което, заедно със заключенията на Съвета, осигурява новата политическа рамка за ангажираност на ЕС с държавите от Централна Азия през следващите години. В новата стратегия се отделя централно място на насърчаването на устойчивостта, просперитета и регионалното сътрудничество в Централна Азия.Съветът потвърждава ангажимента си за сключване и прилагане на амбициозни и взаимноизгодни засилени споразумения за партньорство и сътрудничество (ЗСПС) със заинтересованите държави от региона. Тези споразумения продължават да стоят в основата на ангажираността на ЕС с Централна Азия. Съветът изтъква отново, че обхватът на отношенията на ЕС е свързан с готовността на отделните държави от Централна Азия за предприемане на реформи и укрепване на демокрацията, правата на човека, принципите на правовата държава и независимостта на съдебната власт, както и за модернизиране и диверсифициране на икономиката, включително чрез подкрепа за частния сектор, по-специално за малките и средните предприятия, в условията на свободна пазарна икономика.Като отчита стратегическата роля на Централна Азия в глобалните усилия за насърчаване на евро-азиатската свързаност и като изтъква факта, че тези усилия следва да донесат ползи за региона, Съветът заявява, че очаква активизиране на сътрудничеството с държавите от Централна Азия за насърчаване на устойчива, всеобхватна и основана на правила свързаност. Освен това Съветът изтъква общия интерес на ЕС и на държавите от Централна Азия от задълбочаване на сътрудничеството за утвърждаване на мира в Афганистан.", "date": "2019.06.17", "title": "ЕС прие нова стратегия за Централна Азия"}
{"url": "https://news.bg/int-politics/indipendant-nyama-nevinni-v-omanskiya-zaliv-no-dokazatelstvata-na-tramp-sa-bezumni.html", "text": "Президентът на САЩ дотолкова нахълта в реалността на света и във възприятието за истина през последните 29 месеца, че без значение колко \"доказателства\" той и екипът му произвеждат, за да докажат, че иранците се опитват да взривят петролни танкери в Персийския залив, или не съвсем да ги взривят, всичко придобива просто образа на хипотеза, пише Робърт Фиск за \"Индипендънт\".Никой не е невинен в Оманския залив, но \"доказателствата\" на Тръмп за ролята на Иран в най-добрия случай са безсмислени. В реалния свят между САЩ и Иран трябва да има военен съюз, но оттеглянето на САЩ от ядрената сделка, показа миналата година, че Вашингтон вече не се движи по известна орбита.През 2017 г., снимки на Доналд Тръмп бяха редактирани, за да \"докажат\", че има повече поддръжници във Вашингтонския търговски център, отколкото всъщност са били там.И сега неговата администрация, стремяща се да докаже, че иранците атакуват петролни танкери,  от корпуса на японски кораб.Ами това доказва всичко, нали, тези досадни иранци не могат дори да ударят своите цели професионално, а се връщат по-късно, за да си намерят мината, защото вероятно вероятно по нея навсякъде пише \"Произведено в Иран\".Защото, ако я бяха оставили щеше да ги издаде, нали, да но се оказва, че екипажът на танкера смята, че са били нападнати с въздушен боеприпас (мините всъщност не летят). Екипажът на другият ударен танкер предполага, че са ударени от торпедо.И на базата на това, Вашингтон сега \"изгражда консенсус\" сред своите съюзници за \"решителния\" отговор, който саудитските приятели на Тръмп искат срещу Иран, за да отмъстят за тези и предишните атаки срещу Емирствата.А нашият любим външен министър, който винаги е знаел, че се нуждае от мнозинството от най-верните 120 000 гласа на партията, за да го направят следващия Тори Аятолах, е \"уверен\", че онези нещастни иранци стоят зад мините.Предполага се, че Ходжатолесламът - защото такъв Джеръми Хънт трябва да остане, освен ако не стане Върховен лидер - също вярваше в снимките на тълпите посрещащи президентството на Тръмп във Вашингтонския търговски център.Лично аз подозирам, че иранците са стигнали до старите си трикове с мини в Персийския залив, първите които са практикувани през 1988 г. срещу супертанкерите, които американският флот придружаваше до Кувейт в края на ирано-иракската война, но тогава се оказа, че Американските военни кораби трябваше да се крият зад танкерите, в случай, че те също могат да бъдат ударени.По този повод американците всъщност хванаха екипаж от иранци, който се качваше да сваля мини от стар кораб. Тогава те заловиха иранците и дори им дадоха възможност за политическо убежище в Страната на Свободните. Глупави момчета, всички отхвърлиха офертата.Освен това, ако \"Хизбула\" успешно изстреля иранска ракета към израелски военен кораб край Ливан - което те и направиха през 2006 г., спирайки кораба и убивайки няколко от души от израелския екипаж - аз се съмнявам, че Техеран има скрупули да научи хутите как да използват безпилотни самолети за ракетни атаки срещу Саудитска Арабия.Когато американските боприпаси - пуснати от Саудитска Арабия и Обединените арабски емирства - взривяват бунтовници хути, училища, болници, сватбени тържества и т.н., в Йемен - защо да е изненадващо, ако хутите използват ирански боеприпаси, за да се опитат да взривят саудитските летища? С малко повече обучение, хутите може дори да достигнат техническият капацитет на своите саудитски и емиратски врагове, като също така изстрелват ракети към училища, болници и сватбени партита и т.н. в Саудитска Арабия.Има и едно \"Суецко\" усещане във всичко това. Когато все по-раздразненият Антъни Идън потъна с французите и израелците в Суецкото фиаско през 1956 г., Айзенхауер трябваше да изпрати Дълес в Лондон, за да овладее британския премиер. Идън сам се превърна малко в банан, твърдейки, че Насър, в чиято страна Британия планира да нахлуе, е \"Мусолини на Нил\". Указанията на Далес бяха да каже на Идън: \"Спри се, момче!\"Месеци след това Идън все още лъжеше в камара на общините, като настояваше, че цялата бъркотия не е излюпена заедно с израелците (всъщност с тях беше), а на фалшивото му отричане на заговора вярваха повечето от торите по това време и вероятно мнозинството британци.Предполагам, че затова намирам нещо изключително странно в целия бъдещ конфликт между САЩ и Иран. Преди няколко дни, в Бейрут, след дълго пътуване из Ливан, се принудих да прочета новинарските статии от последните месеци за предстоящата война между САЩ и Иран - въпреки че вярвам и продължавам да се чувствам сигурен, че този предстоящ Армагедон е плод на въображението на Тръмп-Болтън-Помпео. И на въображението на американските медии - които се страхуват, че Тръмп може да започне война, но като се има предвид бурните им заглавия, да не говорим за статиите, още по-уплашени са, че може и да не започне война.Може би това е чистото изтощение от четенето на обемите с неверни твърдения от Белия дом за подкрепата на Тръмп за порочните арабски диктатори в Близкия изток и и резачи на глави (и резачи на тела и трупове) - че почти сам се убедих, че измамните , лъжливи, воюващи иранци, които се отказаха от ядреното споразумение, лъжливо твърдят, че Вашингтон не е спазил споразумението.Но тогава, разбира се, си спомних, че измамните, лъжливи, воюващи американци се отказаха от ядрено споразумение, като твърдяха, че преди година Техеран не е спазил споразумението.Но това е животът в света на Тръмп.Иранците, които винаги са разбирали Запада много по-добре отколкото Запада е разбирал Иран, много добре знаят как да отрекат за един дрон тук или някоя мина там, докато все по-усърдно подръпва някое и друго перо от американския орел. Иранците не са невинни.В тази история няма добри момчета. И, разбира се, ако Иран се опита да затвори Ормузкия проток, Америка може да реагира с този отговорен консенсус за \"решителен отговор\", с призив от саудитците и подписан от Ходжатолеслам Джеръми Хънт. Но Иран не е толкова глупав. Защо Ислямската република трябва да се бори с американците, когато САЩ унищожиха основните им врагове след революцията: талибаните, след това Садам Хюсеин, а след това и ДАЕШ? Иранците бяха или трябваше да бъдат изключително благодарни.В реалния свят, разбира се, трябва да има военен съюз между САЩ и Иран. Но Вашингтон вече не се движи по известна орбита. Ако искате да разберете политиката на Тръмп-Болтън в Близкия изток в момента, предполагам, че всичко, което можете да направите, е да посетите пациенти във всяка една психиатрична болница и те ще ви запознаят.Русия и Китай обаче живеят на планетата Земя. Вероятно са видели снимките на намалялите поддръжници на Тръмп във Вашингтонския МОЛ и са направили свои собствени заключения. Така че можете да чуете Владимир Путин или Си Дзинпин, макар и съмнителни съюзници на Техеран, да подвикнат на Тръмп: \"Спри се, момче!\"", "date": "2019.06.17", "title": "Индипендънт: Няма невинни в Оманския залив, но \"доказателствата\" на Тръмп са безумни"}
{"url": "https://news.bg/weather/sedmitsata-zapochva-s-novi-valezhi.html", "text": "С нови валежи от дъжд започва седмицата след поредицата сухи и горещи дни. Това съобщават от НИМХ. Ще вали дъжд предимно в Западна и Централна България. Като цяло времето ще бъде слънчево, но около и след обяд ще започне да се развива купеста и купесто-дъждовна облачност. На много места в Западна и Централна България ще има краткотрайни валежи и гръмотевици. Има условия и за градушка.Вятърът ще бъде слаб, а в източните райони до умерен североизточен вятър. Горещо с максимални температури между 29° и 34°, в София - около 29°.Атмосферното налягане ще бъде близко до средното за юни.Над Черноморието ще бъде слънчево, след обяд с купеста облачност, но само на отделни места ще превали. Ще духа до умерен североизточен вятър. Максимални температури на въздуха: 27-29°. Температурата на морската вода е 23-25°. Вълнението на морето ще бъде 2-3 бала.Над планините ще бъде слънчево, като след обед ще се развива купеста и купесто-дъждовна облачност. На места ще превали и прегърми. Максимална температура на височина 1200 метра около 23°, на 2000 метра - около 17°.През следващите няколко дни ще преобладава слънчево време. В следобедните часове, главно над западната половина от страната, ще се развива купеста и купесто-дъждовна облачност и на места ще има краткотрайни валежи, придружени с гръмотевици.Преобладаващите максимални температури ще бъдат между 29° и 34°.", "date": "2019.06.17", "title": "Седмицата започва с нови валежи "}
{"url": "https://news.bg/education/61-000-sedmoklasnitsi-se-yavyavat-na-vanshno-otsenyavane-po-balgarski-ezik.html", "text": "На 17 и 19 юни 61 223 ученици се явяват на Националното външно оценяване.Днес ще се проведе изпитът по български език, а на 19 юни е изпитът по математика. На 21 юни ще бъде изпитът по чужд език, който се заявява по желание.В 7 часа сутринта в зала 5 на МОН ще бъде изтеглен вариантът за изпита по български език. Самият изпит започва в 9 часа. Всеки изпитен комплект ще има свой уникален баркод, а учениците трябва да пишат с черен химикал.За разлика от предни години изпитните комплекти ще бъдат получени в училищата.Ще има електронно оценяване, ще бъде намален броят на оценяващите и ще бъде скъсен срокът за определяне на оценките.Понеделник и сряда ще бъдат неучебни дни за всички училища заради провеждането на матурите за седмокласниците. ", "date": "2019.06.17", "title": "61 000 седмокласници се явяват на външно оценяване по български език "}
{"url": "https://news.bg/world/desetki-zaginali-i-raneni-pri-vazdushni-udari-nad-siriya.html", "text": "Най-малко 10 цивилни и 35 бойци, най-вече от силите, верни на режима, бяха убити в събота при въздушни удари в Северозападна Сирия, каза военен наблюдател, цитиран от световните информационни агенции.Сирийският режим и съюзническите бойци са предприели пет неуспешни опита да си възвърнат контрола над селата Джибин и Тал Малех в северозападната провинция Хама, съобщи ръководителят на базираната в Лондон сирийска Обсерватория за човешки права Рами Абдел Рахман.Въздушните удари на сирийския режим са убили и деветима джихадисти, каза военният наблюдател.В съседната провинция Идлиб въздушни удари убиха 10 цивилни, включително три деца.Припомняме, че Повече от 370 000 души бяха убити в сирийската гражданска война, която избухна през 2011 г. след яростни репресии срещу антиправителствените протести.", "date": "2019.06.17", "title": "Десетки загинали и ранени при въздушни удари над Сирия "}
{"url": "https://news.bg/world/palestina-obvini-sasht-che-vodi-voyna-sreshtu-neya.html", "text": "Палестинският премиер Мохамед Ищае обвини администрацията на САЩ, че води финансова и политическа война срещу Палестинската автономия.Ищае каза в изявление, публикувано след срещата си в Рамала с Нилс Анен от германското външно министерство, че палестинците основно отхвърлят американската инициатива за разрешаване на израелско-палестинския конфликт.САЩ възнамеряват да представят инициатива за мир, известна още като \"сделка на века\", за разрешаване на израелско-палестинския конфликт. Палестинската власт и палестинските фракции обявиха, че я отхвърлят.\"Нашето отхвърляне на\"Сделката на века\"дойде след като администрацията на президента Доналд Тръмп премести американското посолство в Йерусалим и затвори офисите на Организацията за освобождение на Палестина (ООП) във Вашингтон\", каза Ищае.Той добави, че САЩ и Израел \"водят финансова война срещу палестинците и палестинската автономна власт, като по този начин преустановяват годишните средства, предоставени й от Агенцията на ООН за палестинските бежанци (UNRWA)\".Междувременно Ищае обяви, че палестинците също отхвърлят водения в САЩ икономически семинар в Бахрейн, озаглавен \"Мир за благоденствие\".\"Не можем да приемем сегашната ситуация, защото Израел, който е подкрепян от Съединените щати, краде земи и пари и подкопава всяка възможност за създаване на палестинска държава\", каза той.Саеб Ерекат, генерален секретар на изпълнителния комитет на ООП, който се срещна и с Анен, заяви, че палестинците са ангажирани с принципа на двудържавното решение на границата с Източен Ерусалим през 1967 г. като негова столица.Ерекат подчерта, че палестинците отхвърлят икономическия семинар в Бахрейн, който се очаква да се проведе в Манама на 25 и 26 юни, като добави, че \"целта на семинара е да се промени принципът на земя за земя за мир за просперитет\".В Газа Халил ал Хайя, заместник-началник на ислямското движение Хамас, заяви, че неговото движение призова за обща стачка в палестинските територии на 26 юни, в знак на протест срещу провеждането на икономически семинар в Бахрейн.Палестинската власт в Западния бряг призова за демонстрации на 25 и 26 юни в знак на протест срещу спонсорирания от САЩ икономически семинар, който ще се проведе в Бахрейн.", "date": "2019.06.17", "title": "Палестина обвини САЩ, че води война срещу нея "}
{"url": "https://news.bg/world/razgoreshten-debat-na-kandidatite-za-kmet-na-istanbul.html", "text": "Кандидатите за кмет на Истанбул се сблъскаха в неделя в исторически телевизионен дебат, първият след като партията на Реджеп Ердоган дойде на власт през 2002 година, предаде АФП. Кандидатът на управляващата Партия на справедливостта и развитието Бинали Йълдъръм, лоялист на Ердоган и бивш премиер, се изправи срещу опозиционния кандидат на Републиканската народна партия Екрем Имамоглу.Дебатът се проведе седмица преди повторното гласуване на 23 юни.ПСР претърпя шоково поражение на местните избори на 31 март в Истанбул и Анкара, след като партията и нейните предшественици управляват двата града от 1994 г. насам.Имамоглу, бивш областен кмет,  срещу Йълдъръм.Най-висшият избирателен орган на Турция  след жалба от страна на ПСР, които твърдяха, че има подозрителни гласове и нередности.Йълдъръм твърди, че гласовете са били откраднати от него.Но Имамоглу настоя, че е \"избран за кмет\", добавяйки, че има борба за правата на 16 милиона, които са били иззети\".Разискването бе първото от октомври 2002 г., когато Ердоган и лидерът на КНП Денис Байкал взеха участие в подобно събитие преди общите избори през ноември същата година.Дебатът продължи почти три часа и се излъчваше на живо по основните новинарски канали.Имамоглу удари в ПСР, като каза, че може да дава обещания на избирателите, но тъй като партията вече е била на власт от 25 години, Йълдъръм \"няма това право\".Йълдъръм припомни миналото си като министър на транспорта и министър-председател, включително големи транспортни проекти в Истанбул, като например подземния железопътен тунел, който свързва двете страни на Босфора от октомври 2013 г.Ердоган по-рано в неделя изглежда в думите си намали значението на гласуването за ПСР, като посочи, че партията контролира 25 от 39 общини В национален план партията му победи на вота. ", "date": "2019.06.17", "title": "Разгорещен дебат на кандидатите за кмет на Истанбул "}
{"url": "https://news.bg/world/meksiko-zadarzha-800-migranti-na-fona-na-natisk-ot-sasht.html", "text": "Мексико задържа близо 800 имигранти, натъпкани в четири камиона, съобщиха световните информационни агенции.Това се случва на фона наамериканския президент Доналд Тръмп да ограничи броя на хората, влизащи нелегално в САЩ.Националният миграционен институт в Мексико заяви, че е задържал 791 мигранти в източната част на страната.Шофьорите на камионите бяха арестувани.Страната е разположила още 1 000 агенти по северните и южните си граници, за да провери визите на немексиканци, които пътуват из страната.Увеличението им е част от споразумението със САЩ от 7 юни, в което Мексико ще повиши мерките, за да спре имигрантите от Централна Америка да преминат границата между САЩ и Мексико в замяна на това, че администрацията на Тръмп не изпълнява заплахи за налагане на 5-процентни мита на всички стоки, внесени от Мексико.Споразумението бе пристигнало на фона на притока на мигранти, които се опитваха да влязат в САЩ през югозападната граница. През май митниците и граничната защита на САЩ заявиха, че са задържали 132 887 души в сравнение с 99 304 месеца по-рано и 51 008 през октомври.Междувременно, в петък президентът на Института за национална миграция в Мексико Тонатух Гилен Лопес подаде оставка, съобщиха от ведомството в изявление в Twitter.", "date": "2019.06.17", "title": "Мексико задържа 800 мигранти на фона на натиск от САЩ "}
{"url": "https://news.bg/world/yadrenite-darzhavi-modernizirat-arsenala-si-no-boynite-glavi-namalyavat.html", "text": "Ядрените сили продължават да модернизират арсеналите си, въпреки че като цяло се регистрира намаляване на броя на ядрените бойни глави.Това става ясно от новия годишник на Международния институт за изследвания на мира в Стокхолм (СИПРИ), който представя оценка на настоящото състояние на въоръжението, разоръжаването и международната сигурност.СИПРИ публикува 50-тия годишник.\"Ключовото откритие е, че въпреки цялостното намаляване на броя на ядрените бойни глави през 2018 г., всички държави, притежаващи атомни оръжия, продължават да модернизират ядрените си арсенали\", подчертават от организацията.В началото на 2019 г. девет държави - САЩ, Русия, Великобритания, Франция, Китай, Индия, Пакистан, Израел и КНДР - притежават 13 865 ядрени оръжия. Това бележи спад от 14 465 атомни оръжия в началото на 2018 г.От тези 13 865 ядрени оръжия 3 750 са разгърнати (разположени на ракети или в бази с оперативни сили) и близо 2000 от тях са в състояние на готовност за използване.САЩ имат 1750 разгърнати ядрени бойни глави и други 4435. Общо имат 6185 спрямо 6450 преди година. Русия има 1600 разгърнати ядрени бойни глави и други 4900. Общо 6500 през 2019 г. в сравнение с 6850 през 2018 г. Великобритания има 120 разгърнати бойни глави и други 80 - общо 200. През 2018 г. е имала 215. Франция притежава 280 разгърнати ядрени бойни глави и други 20. Няма промяна спрямо 2018 г. Китай притежава общо 290 ядрени бойни глави в сравнение с 280 през 2018 г. Индия притежава 130-140 ядрени бойни глави, а Пакистан - 150-160 глави. Няма промяна. Израел и КНДР съответно имат 80-90 (80 през 2018 г.) и 20-30 (10-20 през 2018 г.).Общо в света има 3750 разгърнати бойни глави и 10 115 други (съхранявани в складове).Спадът на общия брой на всички ядрени оръжия по света е предимно заради Русия и САЩ, които общо държат над 90% от всички атомни оръжия в света. Те са предприели мерки за допълнително редуциране на стратегическите ядрени сили като част от изпълнението на Договора Нов СТАРТ от 2010 г., както и заради едностранни действия. През 2018 г. Русия и САЩ обявиха, че са постигнали заложените цели за намаляване на ядрените оръжия преди крайния срок, заложен в Договора.Нов СТАРТ изтича през 2021 г., ако двете страни не се съгласят да го удължат. В момента не се водят преговори по въпроса.Русия и САЩ са разширили програмите си за подмяна и модернизация на ядрените бойни глави, ракети и самолети, както и обектите за производство на ядрени оръжия. През 2018 г. Пентагонът излезе с планове за разработване на нови оръжия и модифициране на други, за да се разшири ролята и мисията им.Ядрените оръжия на другите държави, които притежават оръжия за масово поразяване, са относително малко като количество, но всички те разработват или разгръщат нови оръжейни системи, или са заявили намерение да го направят. Китай, Индия и Пакистан увеличават ядрените си арсенали.Ядрената програма за военни цели продължава да е приоритет за КНДР, тъй като е основна част от стратегията за национална сигурност на страната, въпреки че през 2018 г. наложи забрана за провеждане на ядрени изпитания, както и на ракети със среден и голям обсег на действие.САЩ и Великобритания са разкрили важна информация за запасите и ядрените си възможности. Франция също е разкрила информация. Русия не съобщава публично подробности за ядрените си сили, които попадат под Нов СТАРТ, въпреки че споделя тази информация със САЩ.Правителствата на Индия и Пакистан разкриват информация за ракетни тестове, но предоставят малко данни за статута и размера на ядрения си арсенал. КНДР признава, че провежда ядрени и ракетни тестове, но не разкрива информация за ядрените си възможности. Израел отдавна води политика да не коментира ядрения си арсенал.", "date": "2019.06.17", "title": "Ядрените държави - модернизират арсенала си, но бойните глави намаляват"}
{"url": "https://news.bg/world/gartsiya-i-kipar-plashat-turtsiya-sas-sanktsii.html", "text": "Гърция и Кипър ще настояват пред партньорите си от ЕС да накажат Турция, включително и прибягване до варианта за налагане на санкции, ако се потвърди, че Анкара е започнала да сондира за газ западно от Кипър.Това съобщи гръцкият премиер Алексис Ципрас, цитиран от \"Ройтерс\".Турция и правителството на кипърските гърци са в спор за енергийни резерви в Средиземно море. През май Турция разположи кораб за сондиране западно от острова. Гърция и Кипър протестират, че корабът е навлязъл в изключителната икономическа зона на острова. Турция пък се защитава, че този район е част от континенталния й шелф.\"Ние се съгласихме...да подготвим почвата през следващата седмица на срещата на ЕС да бъдат взети съответните решения, дори и санкции срещу Турция, ако се потвърди, че има сондиране (от Турция) в изключителната икономическа зона на Кипър\", обяви Ципрас пред журналисти.Кипър откри първите резерви на газ през 2011 г., което доведе до други открития. Турция смята, че всички природни ресурси около острова принадлежат и на кипърските турци.", "date": "2019.06.17", "title": "Гърция и Кипър плашат Турция със санкции"}
{"url": "https://news.bg/world/vazstanoviha-toka-v-arzhentina-i-urugvay-sled-masoviya-sriv.html", "text": "Възстановиха електрозахранването в Аржентина и Уругвай след масовия срив, който остави 48 милиона души без ток в неделя, обявиха властите, цитирани от АФП.Прекъсването на тока, възникнало след 07,00 часа местно време, също причини спиране на електричеството за кратко и на места в Парагвай, но провинция Тиера дел Фуего, най-южната част на Аржентина, не беше засегната, защото регионът не е част от националната система.За първи път възникна подобен мащабен срив в електрозахранването на Аржентина, където живеят повече от 44 милиона души, и в цял Уругвай, с 3,4 милиона население.Аржентинският енергиен министър Густаво Лопетеги заяви на пресконференция, че изумителното нещо е поредицата от събития, които са причинили прекъсването на мрежите. По думите му електрозахранването е прекъснало \"автоматично, за да се защити системата\". Той отбеляза, че на този етап нямат информация какво точно се е случило, но разглеждат всички варианти, въпреки че кибератака не е сред основните причини, които се разглеждат.Болниците и частните клиники работиха на генератори.Вчера в няколко провинции на Аржентина се проведоха избори за губернатор. Местни медии съобщават, че избирателите са упражнили правото си на глас на свещи.В Парагвай прекъсването на електрозахранването е било за кратко.Аржентина и Уругвай използват общ енергиен център - основен източник е водноелектрическата централа на язовира \"Салто Гранде\", която се намира на 450 километра северно от Буенос Айрес.", "date": "2019.06.17", "title": "Възстановиха тока в Аржентина и Уругвай след масовия срив"}
{"url": "https://news.bg/world/sasht-obmislyat-izprashtane-na-oshte-voyski-v-blizkiya-iztok.html", "text": "Екипът по национална сигурност на президента на САЩ Доналд Тръмп ще проведе среща, за да обсъди увеличаване на военното присъствие в Близкия изток, информира Си Ен Ен.Двама американски представители, запознати с дискусиите, съобщиха, че основен въпрос на срещата ще бъде \"възпиране и отбрана срещу иранската агресия\". Източниците не разкриват кога ще се проведат разговорите и кога президентът ще бъде уведомен.Източниците заявиха пред американската медия, че екипът към Белия дом ще обсъди изпращане на сухопътни части, изтребители, кораби и зенитно-ракетни системи \"Пейтриът\". Изпълняващият длъжността военен министър Патрик Шанахан обяви, че Вашингтон се нуждае от планове при непредвидени ситуации. По-рано държавният секретар Майк Помпео каза, че САЩ \"обмислят всички възможности\" по отношение на Коментарите на Помпео идват на фона на напрежението след . Иран категорично отрече обвиненията, че е замесен в атаките.Съединените щати публикуваха видеозапис, който показва ирански патрулен кораб, който премахва неексплодирала мина от един от корпусите на корабите.Великобритания, Израел и Саудитска Арабия също обвиниха Техеран.", "date": "2019.06.17", "title": "САЩ обмислят изпращане на още войски в Близкия изток"}
{"url": "https://news.bg/bulgaria/betonomorie-iska-prezidentsko-veto-varhu-zakona-za-chernomorieto.html", "text": "\"Бетономорие\" иска президентско вето върху Закона за Черноморието.Двадесет организации, обединени в групата \"Бетономорие\", излизат на протестен лагер за вето пред Президенството на 20 юни. Събитието се подкрепя от инициативен комитет кемпер-общество.Днес в 11,00 часа представители на гражданската група ще внесат исканията си по отношение на Закона за Черноморието. Целта е спиране на обезобразяването и презастрояването на крайбрежието и защита на конституционните граждански права.Организациите настояват за среща с президента. Те обосновават искането си за промени в закона:Законопроектът нарушава конституционните задължения на държавата да осигури поддържането и разнообразието на живата природа, допускайки увреждането на дюните с най-голяма площ - зараждащите се дюни, които непонятно са изключени от регламента;Законопроектът ограничава правото на гражданите на свободно придвижване, като на практика забранява палатките, кемперите и караваните на собственото им българско черноморско крайбрежие;Законопроектът ограничава правото на физическите лица по черноморското крайбрежие да управляват земите, горите или урбанизираните си имоти, само след нова неясна категоризация;Законопроектът нарушава основния конституционен принцип на правовата държава, създавайки условия централните и местни власти, по свое усмотрение и без ясни правила, да наказват туристи и собственици;Законопроектът на практика не създава устойчива регулация срещу увреждането и замърсяването, а по недопустим съсловен принцип, предварително уличава къмпинг-културата като единствен нарушител на законността по Черноморието.Седмицата на \"Бетономорие\" продължава и от днес с поредица акции. Днес от 18,36 ч. на пл. Народно събрание доброволци организират подписка за налагане на президентско вето.", "date": "2019.06.17", "title": "\"Бетономорие\" иска президентско вето върху Закона за Черноморието"}
{"url": "https://news.bg/bulgaria/nyama-makedonska-natsiya-predi-1944-g-otseche-dzhambazki.html", "text": "Няма македонска нация преди 1944 г. Гоце Делчев загива 40 г. по-рано, когато по думите му не съществува понятието македонска нация.Това заяви пред bTV евродепутатът Ангел Джамбазки във връзка с отказа на македонците да признаят Гоце Делчев за българин.\"Няма съмнение какъв е бил по произход и самосъзнание Георги Николов Делчев. Не можеш да променяш историята\", категоричен е Джамбазки.Македонският историк проф. Драги Георгиев, ръководител на македонския екип в съвместната комисия, създаден по силата на Договора за добросъседство, предупреди, че ако България настоява да се напише, че Гоце Делчев е български революционер, тогава няма да бъде постигнат резултат по този въпрос.Но Джамбазки категорично отхвърли позицията на проф. Драги Георгиев, като се аргументира, че Гоце Делчев в писмата си пише, че е българин.\"Гоце Делчев пише писма на ръка, в които се нарича българин. След като е бил български офицер, български кадет, български учител, братята му са били в български чети и са загинали в български битки - кой тогава е проф. Драги Георгиев, за да променя историята\", отвърна той.По думите му до 1944 г. произходът, характерът и самосъзнанието на населението във Вардарска Македония е българско, а след това под натиска на Коминтерна и с предателството на част от функционерите в София започва формирането на политическата македонска нация.Джамбазки смята, че не е проблем някои хора да се самоопределят като македонци, но в момента в Северна Македония има огромна общност от българи по самосъзнание, а техните прави и интереси могат да бъдат защитени само от ВМРО и докато партията участва в политическия живот.", "date": "2019.06.17", "title": "Няма македонска нация преди 1944 г., отсече Джамбазки"}
{"url": "https://news.bg/politics/ninova-preglashta-vsichko-no-ne-pozvolyava-da-prevzemat-bsp.html", "text": "\"Всичко ще преглътна, но няма да позволя да превземат БСП. Всичко ще преглътна, в личен план понесох достатъчно бой. За пръв път аз казвам едно и правя друго. С това, че си върнах оставката, се опитах да минимизирам щетите за партията\".Това заяви в студиото на bTV лидерът на БСП Корнелия Нинова, която на вчерашния конгрес на партията върна своята оставка и така спря вътрешнопартийните битки за оглавяване на левицата.Като причина да оттегли оставката си Нинова посочи, че ако се оттегли от поста, партията ще отиде разбита на тези местни избори. \"Вчера никой от опозицията не излезе да говори. Имах два избора - или на инат да си подам оставката. Щеше да последва хаос, разправии, щеше да има опит да бъде овладяна партията от вътре. Другият - да си преглътна егото\", обясни мотивите си Нинова.Тя заяви, че стои зад думите си: \"\", но преди да подаде оставка не преценила какви ще са последиците за партията.\"Стоя зад всяка една дума - първият поема отговорността, но сега ми се наложи първият да минимизира щетите. Опозицията не пожела честно състезание - блокираха всичко\", каза тя по повод вътрешнопартийната опозиция.\"На социалистите, на членовете на БСП искам да им благодаря, че не се продадоха\", каза Нинова. Тя отказа да назове кои са бизнесмените, пожелали да се месят във вътрешнопартийни дела. Помолена да разкаже подробности, тя даде пример, че делегат, който има кредит, е викан в банката и му е казано какво трябва да прави на конгреса иначе ще има проблеми с изискуемостта на кредита. Подобни действия тя определи като задкулисие, натиск над хората.Запитана кой се е събирал по ресторанти, по кафенета, тя каза, че още неприета оставката й на конгреса, са се изявили новите кандидати за битката за наследството - спрягаха се 5-6 имена.\"Дадох изход - да се излъчат кандидати, партията да избере по-добрия. Моята грешка е, че не прецених правилно последствията, не се случи да отидем на състезание\", обясни тя ставащото в БСП.По думите й две са причините да не се оттегля сега от лидерския пост в партията. Първата - \"започна търговията за БСП - лобита, групи, бизнесмени да се събират, тръгнаха по структурите, да демотивират хорта, да ги натикат. Виждах как с дни се разсипва това, което правихме през последните 3 години. Не допусках това да стане\", каза Нинова.Като втора причина тя посочи реакцията на членовете на партията и симпатизантите - партията беше една седмица в ступор. Опозицията, беше едно мълчание и ступор. Този ступор прерастна в гняв - започнаха декларации, най-притеснителното беше, че членове и цели организации започнаха да връщат партийни книжки - това ме стресира. Няколко структури от страната, членове от Софийската организация връщаха партийни книжки - това ме притесни, не ме обърка, каза Нинова за процесите в БСП след като тя обяви, че се оттегля от лидерския стол.За пръв път тя признава, че е имало връщане на партийни книжки, но не назова колко са.За отношенията й със Сергей Станишев, Нинова обясни, че много пъти е правила опити да се изяснят, за сега не е срещала разбиране - нямаме идеологически различия, единственото ни различие е Истанбулската конвенция.Припомняме, Станшев като лидер на ПЕС приема , а Нинова като лидер на БСП призова партията си .Нинова призна, че със Станишев имат сложни отношения. Спорът ни е за промяна на статукво. Не е идеологически, не е и поколенчески, каза Нинова.Запитана за думите на Татяна Дончева, че \" на ерата Станишев\", Нинова каза: \"плащаме цена за минали грешки. И до ден днешен получаваме упреци за целувката с Местан, за Тройната коалиция - цялата атака беше насочена към миналото. Всичко беше връщане назад. Ще трябва да доказваме, че се променяме. Сега се чувствам в променена ситуация\".Като променена ситуация тя визираше както вътре в партията, така и в съотношението между останалите партии.\"Щях да приема критиките, ако тези телевизионни смелчаци се бяха изправили на конгреса. Нека тези неща дискутираме пред целия конгрес\", заяви Нинова по адрес на телевизионно интервю на Атанас Мерджанов. \"Това е негова позиция\", каза тя.За отношенията с президента Румен Радев тя каза: \"От поканата ми да бъде наш кандидат до ден днешен отношенията ни са едни и същи\".Нинова описа случващото се в останалите партии - ДПС е в остър социален завой, влязоха на наш терен . По този въпрос - ДДС сме на едно мнение - няма да се надпреварваме кой пръв го е казал, важното е да достигнем до този ефект - ще доведе до най-бедните, най-онеправданите.Ситуацията след изборите е много различна. Направили са (ДПС) обективна преценка, че техните избиратели са от тези 2 млн. души, които живеят на прага. Партийната субсидия трябва да се намали, но не бива да е един лев, защото това означава край на многопартийната система в България, категорична е Нинова.Относно партийната субсидия от БСП предложили диалог на другите партии, но не срещнали разбиране. Отговорът от  да е субсидията. Нашата оферта бе за разумен разговор, каза Нинова.Нинова каза, че сега партията има около 300-400 000 лева по сметка. На въпрос за липсващи пари от служебната каса тя каза: \"е, стига\". Представихме всички документи, в секретариата на конгреса - който се интересува да се запознае.Запитана дали БСП би издигнала кандидатурата на омбудсмана за кмет на София, Нинова каза: \"първо трябва да разбера какво тя иска. Докато това не стане процес в партията за номинации, няма да казвам нищо\". ", "date": "2019.06.17", "title": "Нинова преглъща всичко, но не позволява да превземат БСП"}
{"url": "https://news.bg/world/izrael-krasti-evreysko-selishte-vazvisheniyata-na-tramp.html", "text": "Премиерът на Израел кръсти селище на Голанските възвишения на любимия си световен лидер: Доналд Тръмп, съобщава \"Скай нюз\".30-годишното селище на контролираните от Израел Голански възвишения беше известно като Берухим и е с население от 10 души, предимно възрастни имигранти от бившия Съветски съюз. То се намира на около 20 километра от границата със Сирия.Правителството на премиера Бенямин Нетаняху постигна принципно решение да кръсти общността \"Рамат Тръмп\" или \"Възвишенията на Тръмп\". Кабинетът се надява повече израелци да се преместят там.Решението също така е благодарност към На церемония в неделя Нетаняху обяви, че Тръмп е \"голям приятел\" на Израел. Според него Голанските възвишения са \"неразделна част от страната и родината ни\". На церемонията присъства посланикът на САЩ в Израел Дейвид Фридман, който заяви: \"Малко неща са по-важни от безопасността на Държавата Израел освен постоянния суверенитет над Голанските възвишения\".Тръмп написа в \"Туитър\", че е \"голяма чест\" за него.Почти 50 000 души живеят на Голанските възвишения, половината от тях са евреи, а другата половина друзи.", "date": "2019.06.17", "title": "Израел кръсти еврейско селище Възвишенията на Тръмп"}
{"url": "https://news.bg/comments/ostavkata-na-ninova-i-koy-shte-bade-stopanin-na-balgarskoto-lyavo.html", "text": "Странно, непознато и гъделичкащо е точно аз да се занимавам с лявото в България, но виж какви неща стават! Макар че от известно време се пишат леко православни, социалистите, вместо да идат в храма на Петдесетница, за да отбележат 1986-тата годишнина от слизането на Св. Дух над апостолите, свикаха конгрес, на който изнесоха поредния виртуозен спектакъл \"Кой ще води бащина дружина\", както обичат да се изразяват журналистите, когато става дума за подобни зрелища. Сбраха делегати \"от вси страни\", за да изберат нов лидер, пък се оказа, че избор няма да има. За какво тогава беше този  конгрес?Ударена на масата с необходимия драматизъм, оставката на Нинова чакаше конгресния ден, за да разбере съдбата си. Всички бяха сигурни, че Нинова ще измисли нещо, но не знаеха какво. А то се оказа гениално в простотата си: \"Какво, оставка ли? Няма такова нещо! Нещо сте се объркàли\". След това обявление, казват, залата се опразнила и Валери Жаблянов, онзи същият, дето  със симпатиите си към т. нар. \"народен съд\" и дето виждаше в романтичните си сънища как става шеф на столетницата, бил принуден да чете политическия доклад в пространството.Оставката се появи след един пленум, на който Нинова се опита да отстрани Станишев от избора за европейски депутати, но \"гласът народен\" (и партиен) го върна, а пък той с преференции помете де каквото видя по пътя си. После дойде и провалът на БСП на изборите и стана ясно, че или партията има неадекватен водач, или водачът има неадекватна партия. Така или иначе, редно беше пътищата им да се разделят. И тогава Нинова зае очакваната и банална поза - Да! Аз съм смел и отговорен политик. Имам съзнание за вина и както е редно, подавам оставка. Отивам си. Няма да чуете повече за мен. Ще се свия в някой ъгъл да се срамувам и ако все пак дръзна да остана редови член на Партията, която \"е права, когато съгреши дори\" (Хр. Радевски), то няма да се занимавам с друго, освен смирено и анонимно да събирам членски внос. Нещо такова. И тъкмо всички - леви и десни, либерали и консерватори, европейци и евразийци - отвориха уста да кажат: \"Евала!\", Нинова допълни: ...а що се отнася до конгреса, отново ще се кандидатирам за председател.Ако ще е така, не виждам защо, когато даден министър подаде оставка, на следващия ден не го назначат пак него, ами ненужно разхищават кадри. Отговорността е поета, екзекуцията е изпълнена, моралът е удовлетворен, давайте да вървим напред!В своята дълга и на места закачлива реч Нинова представи аграрната си лакомия за власт като саможертва и служение пред олтара на другите. И получи подкрепа както вътре в залата от верни структури, така и извън нея. Другарят Румен Радев - този най-идеен пропагандатор и най-всеотдаен PR, който БСП е имала още от времената на Дядото, - рече: \"\". Очевидно не е само благодарност към онази, която го направи президент, но и искрена, безкористна загриженост за съдбата на българското ляво. Може би ще прозвучи парадоксално, но за тази съдба съм загрижен и аз. Ето един от редките случаи, когато съм съгласен с Радев - България във всеки един момент трябва да има адекватна и съизмерима с управляващите опозиция, пък която ще да е тя. И докато ГЕРБ са заели трайно десницата (преди да се разкрещите - имам предвид дясната част на парламентарната зала), отляво трябва да има нещо балансиращо - само така физиономията на демокрацията няма да се изкриви съвсем в уродлива гримаса.Някой би казал, че тази година Петдесетница е била хубав ден за българската десница, защото на конгреса си левицата даде да се разбере, че няма да се посвети всеотдайно на местните избори, а ще продължи да се рови в пъпа си. Биха казали, че денят е хубав, защото какво по-хубаво за една десница от това начело на левицата да остане Корнелия Нинова! И може би мнозина биха потрили злорадо ръце пред изкусителната гледка на окончателния разпад на социалистите. Но в крайна сметка полезно ли е това?Много пъти сме говорили, че тъй както човекът има лява и дясна ръка, така и обществото си има своя политическа левица и своя политическа десница. Днес тези роли може да изпълнява един, утре друг, но от това картината не се променя. Ако БСП се разцепи, което не е невероятно, ако се разпадне, кой ще заеме пространството на левицата? Комунистите? Едва ли. Културните марксисти, зелените? Твърде вероятно - светът и сам е тръгнал нататък. Патриотите? Не ахкайте! Националистите са съвсем логични кандидати за лявото пространство. Ако го заемат, вероятно то за известно време няма да се нарича така, но ще си бъде там, където винаги си е било. \"Но те са фашисти!\" - ще изпищи някой напушен професор. Е, и? Това че наричат крайнодесните националисти \"нацисти\", не е повод да забравяме, че те сами наричат себе си \"национал-социалисти\".България обаче е изостанала, дива и бедна страна, \"\", както я определи един евродепутат от последно поколение. Докато, било отляво, било отдясно, не се появи някакъв истински нов проект, а не кръжоци и патерици (а няма никакви изгледи това да се случи в обозримо бъдеще), нашето дълбоко консервативно общество надали ще позволи лявото ѝ пространство да се изпълни от културни марксисти (плюс бивши десни), зелени, шовинисти или фенове на Че Гевара.Едва ли някой иска едната от двете ръце на политическото тяло да е саката и съсухрена. В БСП има достатъчно разумни хора, със сигурност има и достатъчно честни хора, за да превърнат партията си в една нормална социалдемокрация, за да продължи да бъде адекватна и силна опозиция. Не бойте се, тялото ще продължи да върши важните неща с дясната ръка, а пък лявата - с нея... хайде, друг път ще ви кажа какво човек прави с лявата ръка. Освен това мисля, че Картаген трябва да бъде разрушен.", "date": "2019.06.17", "title": "Оставката на Нинова и кой ще бъде стопанин на българското ляво"}
{"url": "https://news.bg/world/partiyata-na-merkel-ne-dade-shans-na-alternativa-za-germaniya-za-parva-kmetska-pobeda.html", "text": "Консерваторите на канцлера на Германия Ангела Меркел спечелиха на балотажа за кмет на малък град в източната част на страната, като не позволиха на крайнодясната \"Алтернатива за Германия\" да извоюва първи кметски пост, информира \"Ройтерс\".Гласуването в Гьорлиц, любима дестинация на холивудски кинодейци, се разглежда като лакмусов тест преди изборите в Саксония и в съседната провинция Бранденбург по-късно тази година.Победата на Октавиан Урсу от Християндемократическия съюз е глътка въздух за Меркел, чиято национална коалиция със социалдемократите беше разтърсена от сериозна загуба на изборите за Европейски парламент през май.Кандидатът на крайнодясната партия Себастиан Випел спечели на първия тур, а Урсу остана на втора позиция. Християндемократите трябваше да разчитат на други партии на балотажа, за да спечелят в 56-хилядния град на полската граница. На втория тур Урсу получи над 55% подкрепа.\"Това не беше гласуване за господин Урсу, а по-скоро гласуване срещу кандидата на \"Алтернатива за Германия\", срещу мен\", изрази недоволството си Випел. \"Християндемократическият съюз трябваше да разчита на подкрепата на много групи, включително на крайнолеви екстремисти, без които те нямаше да успеят. Гледаме напред към провинциалните избори в Саксония, в добра позиция сме\", коментира загубилият кандидат.Урсу заяви, че победата му показва, че повечето жители на Гьорлиц желаят да оставят отворен града за чужденци.\"Алтернатива за Германия\" и християндемократите в Саксония са с изравнени позиции преди вота. Прогнозите са крайнодесните да спечелят в Бранденбург, където социалдемократите спечелиха последните шест вота от обединението на Германия през 1990 г.Евентуални загуби на социалдемократите в Бранденбург и на християндемократите в Саксония ще окажат още по-голям натиск над националната коалиция.", "date": "2019.06.17", "title": "Партията на Меркел не даде шанс на „Алтернатива за Германия” за първа кметска победа"}
{"url": "https://news.bg/society/pravoslavnata-tsarkva-praznuva-sveti-duh-2.html", "text": "Православната църква празнува Свети Дух.Празникът е свързан по смисъл с честването на Петдесетница и се отбелязва в понеделник. На този ден църквата прославя Светата Животворна Троица - Бог-Отец, Бог-Син, Бог-Дух Свети, които имат равно Божеско достойнство.Свети Дух дава живот на тварите и освещава човешките души и тела. Неговият символ е гълъбът.Днешният ден е и празник на град Ямбол. Той се чества за първи път през 1936 г. с \"Гостоприемна седмица\" (17 - 24 май с. г.). През 1993 г. по повод честването на 1700 години от споменаването с писмен източник на името на града (293 г.) се възстановява по идея на кмета Апостол Петров и с Решение на Общинския съвет.Тази година празникът съвпада с Деня на българската просвета и култура и на славянската писменост и със 140-годишнината от създаването на общината.На днешния ден и други български градове празнуват. Това са: Балчик, Благоевград, Велики Преслав, Девня, Долни Чифлик, Елин Пелин, Кубрат, Монтана, Тополовград, Чепеларе, Царево.", "date": "2019.06.17", "title": "Православната църква празнува Свети Дух"}
{"url": "https://news.bg/press/rumen-radev-korneliya-ninova-znae-kakvo-pravi-simeon-otnetite-mi-hizhi-shte-posledvat-sadbata-na-tsarskite-konyushni.html", "text": "Жега. \"Монитор\":Термометърът удари 34 градуса в РусеНай-топло днес е било в Русе - 34 градуса, съобщи Фокус по данни на НИМХ.В Пловдив, Сандански и Свищов температурата е била 33 градуса. Най-много валежи е имало в Силистра - 13 л/кв.м и в Благоевград - 12 л/кв.м.БСП. \"Сега\":Румен Радев: Корнелия Нинова знае какво правиВажно е България да има сплотена политическа опозиция. Липсата ѝ ще бъде пагубна за нашата демокрация. Това е заявил президентът Румен Радев в пловдивското село Труд. Той подкрепи решението на Корнелия Нинова да оттегли оставката си като лидер на БСП, предаде БНР.\"Мисля, че госпожа Нинова се е доказала като човек, който знае какво прави и носи отговорност за своите постъпки. Един лидер на политическа партия трябва да се води не само от това той лично как се чувства, а много е важно партията му как се чувства и партията да бъде силно обединена\".Президентът казва, че няма информация за конгреса на БСП, защото днес празнува заедно с хората на село Труд Петдесетница и 150 години на местната църква Света Троица. Радев подчертава, че очаква България да има сплотена политическа опозиция, защото не може да има власт без коректив, и добавя, че не се меси в работата на нито една партия.Царски имоти.\"24 часа\":Симеон: Отнетите ми хижи ще последват съдбата на \"Царските конюшни\"Симеон Сакскобургготски изрази навръх 82-ия си рожден ден притеснение, че отнетите му хижи \"Ситняково\" и \"Саръгьол\" ще последват съдбата на \"Царските конюшни\". Бившият министър-председател на България коментира, че делата за семейните му имоти са тормоз, в предаването \"120 минути\" по Би Ти Ви.\"Вижда се, че има систематично преследване - твърди Симеон. - Да се върнем назад - 1946 г. правителството на Кимон Георгиев признава и ни дава списък на частни и лични имоти. 1998 г., демократична България Конституционният съд се произнася, че е така. Според мен, каквото следва няма логично обяснение . Този мораториум не е законосъобразен, това е тормоз, начинът, по който се действа - загубихме двете дела за хижите \"Ситняково\" и \"Саръгьол\". Опразнихме ги, защото съм коректен човек, но с голяма болка в сърцето. Виждам чиста злоба - да се отнеме, без някакъв план за действие. Предполагам, че ще стане като с т.н. \"Царско конюшни\".\"Аз се надявам и вярвам в правосъдието, разбира се и в съда в Страсбург - като гражданин на една европейска страна, където частната собственост е гарантирана\", добави той.Нарушения. \"Дума\":Собствениците на 32 къщи за гости трябва да върнат 10 милиона леваСобствениците на 32 къщи за гости трябва да върнат на държавата общо 10 милиона лева. Това са констатирали до момента проверяващите екипи на Държавен фонд \"Земеделие\" и ресорното министерство.Припомняме, че преди повече от две седмици започнаха проверки на всички къщи за гости, построни с европейски средства. Одитът започна по настояване на прокуратурата, след като имената на министри и зам.-министри изскочиха сред собствениците на подобни къщи и се оказа, че много от тях изобщо не функционират като такива. Заради скандала с поста си се раздели земеделският министър Румен Порожанов. Досега са установени нарушения в 32 къщи, предаде Нова тв.Днес инснпектори са посетили курортния комплекс \"Цигов чарк\". Проверката е била след сигнал, че служителка на ДФ \"Земеделие\" е кума на дъщерята на собственичката и е съдействала фамилията да спечели проекта, за който финансирането по програмата \"Развитие на селските райони\" възлиза на повече от 234 000 лева.Собственичката Мария Радиловска категорично е отрекла, че дъщеря й е свързана с бизнеса.", "date": "2019.06.17", "title": "Румен Радев: Корнелия Нинова знае какво прави: Симеон: Отнетите ми хижи ще последват съдбата на \"Царските конюшни\""}
{"url": "https://news.bg/politics/prof-konstantinov-opredeli-kato-tragichen-opita-s-mashinnoto-glasuvane.html", "text": "Трагичен е опитът с машинното гласуване, който получихме от изборите на 26 май. . Това заяви председателят на Съвета на директорите на \"Информационно обслужване\" проф. Михаил Константинов пред Нова телевизия.Според него, за да се избегнат проблемите с машинното гласуване, е необходимо, от една страна, да се увеличи съставът на Софийската общинска комисия на 61 души, и от друга страна - комисията да бъде разделена на три части и да събира документите на три различни места.. За местния вот ще се стигне до катастрофа, предвижда Константинов.\". На тях едно място в малък общински съвет е няколко десетки гласа. . Даже големи кметове на последните избори бяха избрани с разлика от няколкостотин гласа, а само на последните избори констатирахме разлика от 6000 гласа. Така че, ако този процес продължи, \", обясни той.Той посочи, че \".Математикът и бивш член на ЦИК предвижда, че  г. Според проф. Константинов БСП вече постигна най-лошия си резултат на местни избори в цялата си нова история.Неговите очаквания са този фундаментално лош резултат да бъде леко подобрен. \"\", допълни проф. Михаил Константинов.", "date": "2019.06.17", "title": "Проф. Константинов определи като трагичен опита с машинното гласуване"}
{"url": "https://news.bg/world/shtaynmayer-evropa-da-poddarzha-po-golyama-distantsiya-ot-rusiya.html", "text": "Президентът на Германия Франк-Валтер Щайнмайер посъветва Европа да поддържа по-голяма дистанция от Русия, информира ДПА.Според Берлин Европа не трябва да одобрява ограниченията върху свободата на изразяването, но също не трябва да се заблуждава, че може да промени Русия.На фона на редица спорове с Москва Щайнмайер посъветва европейските страни да гледат на Русия трезво и от дистанция.Надеждите за всеобхватно и интегрирано партньорство с Русия не се сбъднаха, сега и от двете страни надделява \"дълбоко разочарование\", обяви германският държавен глава в реч на конференцията \"Културанта\" във Финландия.Културанта е лятната резиденция на финландския президент, която се намира на около 20 километра източно от Турку. Двудневната конференция беше посветена на международната политика и политиката по сигурността. На нея имаше около 100 участници.По думите на Щайнмайер конфликтът в Източна Украйна и анексирането на Крим продължават сериозно да тежат на отношенията. Според него възможностите за промяна към Русия са ограничени.", "date": "2019.06.17", "title": "Щайнмайер: Европа да поддържа по-голяма дистанция от Русия "}
{"url": "https://news.bg/crime/politsiyata-proveryava-kmeta-na-kostenets.html", "text": "Полицията провежда акция в община Костенец, информираха от Спецпрокуратурата.По неофициална информация кметът Радостин Радев е арестуван.Специализираната прокуратура, със съдействието на КПКОНПИ и СДВР, извършва разследване на корупционни действия на кмета на град Костенец. Припомняме, все още в ареста е кметът на пловдивския район Северен Ральо Ралев. Той бе  по обвинение в корупция.На  и по-късно  на Червен бряг. По думите на зам.-главния прокурор Иван Гешев  ситуацията\". Преди година публично бе  кметицата на район \"Младост\" Десислава Иванчева и нейната заместничка Биляна Петрова. Аресът им тогава продължи около 10 часа.", "date": "2019.06.17", "title": "Полицията проверява кмета на Костенец"}
{"url": "https://news.bg/regions/shofyor-mina-na-cherveno-i-ubi-peshehodets-v-plovdiv.html", "text": "34-годишен мъж загина при пътен инцидент в Пловдив, съобщава БНР.Около 23.30 часа снощи в полицията е постъпил сигнал, че на кръстовището между булевардите \"Руски\" и \"Шести септември\" в града лек автомобил е преминал на червен светофар и е блъснал пресичащия мъж.Пристигналият на мястото екип на Спешна помощ е констатирал смъртта му.52-годишният шофьор е задържан. Пробите му за алкохол и наркотици са отрицателни.По случая е образувано досъдебно производство.", "date": "2019.06.17", "title": "Шофьор мина на червено и уби пешеходец в Пловдив"}
{"url": "https://news.bg/world/pazete-se-ot-komari-savetvat-gratskite-vlasti-turistite.html", "text": "По това време на годината горските пожари и стачките обикновено доминират в умовете на туристите в Гърция. Но докато страната се подготвя за летния сезон, властите също предупреждават: Пазете се от комари, пише \"Гардиън\".Седмица след като Министерството на външните работи включи насекомите в списъка с потенциални заплахи за туристите в балканската страна, здравните власти призоваха почиващите да вземат предпазни мерки срещу вируса западнонилска треска. През миналата година бяха регистрирани безпрецедентни нива на разпространение на вируса в страната.Има достатъчно случаи, за да сте наясно, че това сега е здравен проблем, коментира Данай Перваниду, ръководител на отдела за векторни заболявания към националната организация за обществено здраве (Keelpno).Перваниду отбеляза, че вирусът е достигнал до Гърция чрез мигриращи птици.Ние препоръчваме всеки лично да предприеме мерки за защита като носене на дрехи с дълги ръкави, избягване на места със застояла вода, да се използват мрежи срещу комари и препарати против насекоми, посъветва гръцкият здравен представител.Рекордни 316 души са заболели от вируса през миналата година. 50 гърци са починали. Случаите са регистрирани в градски и селски райони.Обикновено засегнатите от вируса не проявяват симптоми, докато 20% имат симптоми като при грип, включително температура, главоболие и болки. Само 1% се разболяват сериозно, според Центъра за контрол и превенция на заболяванията на САЩ. Но сред диагностицираните в Гърция през 2018 г. 243 са развили енцефалит, менингит и парализа.През 2012 г. бяха регистрирани 262 случая и 35 починали. Оттогава до 2018 г. нямаше голямо разпространение на вируса.Посолството на САЩ в Атина призова американските граждани да вземат предпазни мерки.Тази година се очаква около 31 милиона туристи да посетят Гърция. Правителството на Гърция е предприело информационна кампания.Дивите птици служат като резервоари на вируса, а комарите го разпространяват, след като поемат от заразената им кръв.Гърция не е единствената държава, която отчита бум на западнонилска треска. Италия, Кипър, Румъния и Сърбия също регистрират увеличение.", "date": "2019.06.17", "title": "Пазете се от комари, съветват гръцките власти туристите"}
{"url": "https://news.bg/regions/evakuiraha-blok-v-silistra-zaradi-zabraven-tigan-na-pechka.html", "text": "Пожар избухна в апартамент в Силистра заради забравен тиган с ястие върху включен котлон, съобщават от Областната дирекция на МВР.Инцидентът станал малко след полунощ. Огънят обхванал и унищожил дървена дограма, стъклопакет, битова техника и мебели, а стените в жилището били опушени. Пристигналият на мястото противопожарен екип потушил пожара, преди да причини по-големи щети.Като предпазна мярка всички живеещи във входа били евакуирани и след като огнеборците извършили отдимяване, те отново били допуснати до домовете си.", "date": "2019.06.17", "title": "Евакуираха блок в Силистра заради забравен тиган на печка"}
{"url": "https://news.bg/world/es-obezpokoen-ot-predizvikatelstvata-pred-sigurnostta-v-cherno-more.html", "text": "Европейският съюз е обезпокоен от предизвикателствата пред сигурността в Черно море, се казва в заключения, приети от Съвета на ЕС.В този контекст Общността повтаря, че спазването на международното право, включително принципите на независимост, суверенитет и териториална цялост, Конвенцията на Организацията на обединените нации по морско право, включително свободата на мореплаване, както и политическите решения на ЕС и решението за непризнаване на политиката на незаконно анексиране на Крим, са основата на подхода на ЕС в регионалното сътрудничество в региона на Черно море.Съветът потвърждава дългогодишния си ангажимент за поощряване на просперитет, стабилност и гъвкавост в Черно море. Подчертава се нарастващата стратегическа важност на Черно море за ЕС и се призовава за засилване на участието на Общността в регионалното сътрудничество.", "date": "2019.06.17", "title": "ЕС обезпокоен от предизвикателствата пред сигурността в Черно море"}
{"url": "https://news.bg/crime/sobstvenikat-na-kuchetata-ubiytsi-ot-vlado-trichkov-ostava-v-aresta.html", "text": "Окръжният съд в София остави за постоянно в ареста 41-годишният собственик на кучетата, които убиха мъж в село Владо Тричков, съобщава Нова телевизия.До решението се стигна независимо от искането на адвоката на Йордан Карагьозов за по-лека присъда. Обвиняемият също посочи, че желае да излезе на свобода или да му бъде наложена мярка \"домашен арест\".Според прокуратурата обаче резултатите от съдебно-медицинската експертиза доказват, че именно кучетата на Карагьозов са убили 39-годишния мъж. Все още не е ясно какво ще се случи с животните, които в момента са настанени в приют на \"Екоравновесие\".Припомняме, на 7 юни стана ясно, че .Установено е, че 39-годишният мъж е бил нахапан до смърт и е починал от раните си.Собственикът на животните беше арестуван и обвинен за това, че не е полагал грижи за животните. По-късно се установи, че  срещу него. На 10 юни Районният съд в Своге го ", "date": "2019.06.17", "title": "Собственикът на кучетата убийци от Владо Тричков остава в ареста"}
{"url": "https://news.bg/int-politics/vvs-na-rusiya-poluchiha-parvite-dva-nay-novi-iztrebitelya-mig-35.html", "text": "Руските военновъздушни сили (или \"въздушно-космически\" сили, както самите те се наричат, б. р.), са получили на въоръжение първите два най-нови изтребителя МиГ-35. Това съобщи генералният директор на руската самолетостроителна корпорация \"МиГ\" Иля Тарасенко, цитиран от руските медии.\"През последните три години направихме сериозен пробив по програмата МиГ-35. В най-кратки срокове стартирахме производството на този самолет, проведохме изпитания, в рамките на две години и половина стигнахме от процеса по разработване до договор с Министерството на отбраната\", изтъкна Тарасенко.По думите му още четири изтребителя ще бъдат доставени преди края на годината.Корпорацията се надява да подпише още един договор с руското военно министерство за МиГ-35, добави той.МиГ-35 е най-новият руски многоцелеви изтребител от поколение 4++. Той е предназначен за завоюване на господство във въздуха и нанасяне на удари по наземни и надводни цели извън зоната на противовъздушната отбрана на противника, както твърдят руските военни.Руското военно министерство и корпорацията \"МиГ\" подписаха договор за доставка на шест такива изтребителя в едноместни и двуместни модификации до 2023 г.", "date": "2019.06.17", "title": "ВВС на Русия получиха първите два най-нови изтребителя МиГ-35"}
{"url": "https://news.bg/world/boing-se-izvini-na-rodninite-na-zaginalite-i-na-samoletnite-kompanii.html", "text": "Ръководители на \"Боинг\" се извиниха на семействата и на роднините на загиналите при самолетните катастрофи с новия пътнически самолет 737 Max в Индонезия и Етиопия. Американският производител на самолети се опитва да си възвърне доверието на регулаторите, пилотите и на световната общественост, информира АП.Изпълнителният директор на \"Боинг\" Кевин Макалистър заяви пред журналисти на авиошоуто в Париж, че \"ние много съжаляваме за загубата на човешки живот\" при катастрофите на Lion Air през октомври 2018 г. и на Етиопските авиолинии през март. При двете катастрофи загинаха общо 346 души.Макалистър също се извини на самолетните компании за приземяването на всички модели самолети 737 Max по света, както и на пътуващите през лятото. Той подчерта, че \"Боинг\" работи здраво, за да разбере какво се е объркало, но не каза кога ще бъдат върнати самолетите в небето.Други ръководители на американската компания също подчертаха, че компанията ще се съсредоточи върху безопасността и поднесоха съболезнования на семействата на загиналите.Днес световният авиационен елит се събира на мероприятието в Париж, където ще бъдат показани бойни самолети, ракети, електрически самолети, безпилотни таксита и друга модерна техника.Припомняме, самолет 737 Max на Етиопските авиолинии . Всички 157 души на борда загинаха. Това беше втората катастрофа с новия самолет 737 Max за по-малко от пет месеца, което принуди Първата катастрофа с, когато самолет на Lion Air катастрофира в Яванско море. Загинаха всички 189 души на борда.В момента са приземени 387 самолета 737 Max.", "date": "2019.06.17", "title": "\"Боинг\" се извини на роднините на загиналите и на самолетните компании"}
{"url": "https://news.bg/politics/rumen-petkov-obyavi-bitka-za-razdelyane-na-gerb-ot-darzhavata.html", "text": "Лидерът на партия АБВ Румен Петков се обяви за масирана битка за разделяне на партията ГЕРБ от държавата. Думите му идват след национално съвещание на формацията в Плевен. На него присъстваха представителите на .По думите му налице е срастване на ГЕРБ с държавата, което е много близко до това отпреди 1989 година.\"Имаме институционално осигурен закупен . . Никъде по света няма такова нещо - това са коли, офиси, безумни разходи, от които нищо не следва\", заяви Петков.По думите му сега се множат изнесените звена на държавната администрация. Това е начин гласоподаватели да се държат във вид зависимост и респективно - възможност за влияние. Всичко това е резултат от срастване на партията с държавата, категоричен е Петков. Припомняме, преди дни министърът на туризма , че през лятото ще има изнесени приемни на нейното ведомство на морето.На това заседание стана ясно, че АБВ ще се кандидатира самостоятелно на местните избори в Плевен. Областният лидер на партията Цветан Антов обяви, че те ще има свой кандидат за кмет и пълна листа с кандидати за общински съветници в община Плевен. В по-голямата част от общините на Плевенска Област вече е ясен форматът за явяване на местния вот.Според зам.-председателя на партията Владимир Маринов АБВ е в готовност в пет области да предложи своите кандидати на местния вот. Той подчерта, че , с които споделя еднакви ценности и такива, които да дадат нов импулс на общините.", "date": "2019.06.17", "title": "Румен Петков обяви битка за разделяне на ГЕРБ от държавата"}
{"url": "https://news.bg/world/netanyahu-se-zakani-na-iran.html", "text": "Премиерът на Израел Бенямин Нетаняху се закани, че страната му няма да позволи на Иран да се сдобие с ядрено оръжие, след като Техеран обяви, че ще наруши лимита за  информира АП.\"Днес Иран заплаши да обогатява уран над ограниченията в ядреното споразумение. Това не ни изненадва\", каза Нетаняху.По думите му в случай, че Иран наруши ядрената сделка, международната общност трябва незабавно да наложи санкции.\"Израел няма да позволи на Иран да се сдобие с ядрено оръжие\", категоричен Нетаняху.Към 26 май Иран има запаси от тежка вода в размер на 125.2 метрични тона в сравнение със 124.8 тона през февруари, но под лимита от 130 тона. Страната притежава 174.1 килограма нискообогатен уран към 20 май за разлика от 163.8 килограма през февруари. Ограничението е 202.8 килограма уран.", "date": "2019.06.17", "title": "Нетаняху се закани на Иран"}
{"url": "https://news.bg/int-politics/ungariya-i-sarbiya-stroyat-gazoprovod.html", "text": "Унгария и Сърбия строят газопровод, съобщава Emerging Europe.\"Нашето снабдяване с газ е национална сигурност и национален стратегически въпрос\", коментира унгарският министър на външните работи и търговията Петер Сиарто след подписването на споразумение със сръбския министър на минното дело и енергетиката Александър Антич.\"Между Русия и Украйна не е сключено споразумение за транзит за следващата година. Освен това съюзниците на Унгария закъсняват с вземането на решения, които ще улеснят Унгария да може да закупи газ от други източници.\"Строителството започва следващото лято и ще бъде завършено до края на 2021 г., допълва Сиарто.Газоснабдяването на Унгария в момента е гарантирано само до 2020 г.Страната купува четири милиарда кубически метра газ от Русия за комунални услуги, транспортира се през Украйна.", "date": "2019.06.17", "title": "Унгария и Сърбия строят газопровод"}
{"url": "https://news.bg/politics/prevozvachite-iskat-palen-sinhron-ot-evrodeputatite.html", "text": "Очакваме пълен синхрон между българските евродепутати. Исканията си представи изпълнителният директор на Съюза на международните превозвачи Йордан Арабаджиев по време на среща с новоизбраните български евродепутати по въпроса за пакета \"Мобилност\".Транспортният бранш очаква да се търсят съмишленици в Европейския парламент. Арабаджиев очаква от ПЕС работа с Испания и Португалия, а от представителите на ГЕРБ - работа в Европейската народна партия (ЕНП). \"Трябва да се обединят всички усилия, защото дойде времето да затворим онази страница с невлизането в сила на мобилния пакет\", настоя Арабаджиев.По думите му трябва да се обясни защо пакетът \"Мобилност\" е против интересите на общия европейски пазар. Според Арабадижев, когато се говори, не следва да се опорочат стратегическите действия за пакета \"Мобилност\". Така той се надява, че ще бъдат убедени западноевропейските партньори в пълнотата на исканията на българските евродепутатите.Йордан Арабаджиев изрази надежда българските евродепутатите да отстояват правото си и да има повече членове в Комисията по транспорт в Европейския палрламент. Ако не се постигнат тези искания за повече членове и български председател на Комисията по транспорт, да има поне един докладчик, настоя още той.Припомняме, в началото на април европарламентътна които се противопоставят българските евродепутати и превозвачи.След това транспортният министър Евродепутатът Ангел Джамбазки също посочи, че Пакетът \"Мобилност\" влезе в дневния ред на пленарната сесия на ЕП на 27 март по предложение на председателя на Алианса на либерали и демократи за Европа (АЛДЕ) Ги Верхофстат.На гласуването на 25 март за дневния ред за редовната сесия. Оказа се, че точно толкова трябваха, за да падне предложението, което в крайна сметка беше прието с 156 гласа \"за\" срещу 154 - \"против\".На 27 март обаче.Въпреки това - в Страсбург и София.На заседанието на транспортна комисия , от които 1 126 продължават за гласуване в пленарна зала. Между тях са и внесените от българските евродепутати предложения.На 3 април стана ясно, че  и предложението на българските си колеги пакетът \"Мобилност\" да бъде свален от дневния ред за днешното заседание.В края на май  от ГЕРБ, БСП, ДПС и \"Демократична България\" за общи действия относно Пакета \"Мобилност I\".Преди седмица пък транспортният министър Росен Желязков съобщи, че е  в края на юли.", "date": "2019.06.17", "title": "Превозвачите искат пълен синхрон от евродепутатите"}
{"url": "https://news.bg/politics/zhelyazkov-iska-rabota-v-ep-i-po-malko-prikazki-u-nas-za-paketa-mobilnost.html", "text": "\"Колкото по-често се срещаме, толкова по-добре и колкото по-малко говорим политически за вътрешна употреба, толкова по-добре\". Такъв коментар направи транспортният министър Росен Желязков по време на среща с българските евродепутати и транспортния бранш по въпроса за пакета \"Мобилност\".Той настоява за един по-справедлив мобилен пакт на дневен ред, а на ниво съвет и парламент да имаме нов подход. По думите му страната ни е изправена пред нова институционална ситуация, защото всичко е ново, предстои нова Транпортна комисия, нов Европейски парламент и нови докладчици.На всички тези \"фронтове и платформи\" на убеждаване не само на политици и на хора, които взимат политически решения, но и на обществата от държавите-членки на Алианса, е важно да се обясни какъв е бизнес моделът на периферните държави, обясни транспортният министър.Желязков посочи, че транспортното министерство винаги може да бъде домакин на подобни срещи и не е нужно да се правят отделни инициативи. По думите му сега е моментът за оперативната работа с ясното съзнание, че каквото и да си кажат на срещата, то ще бъде достояние, цел и задача на колегите от Алианса.От своя страна евродепутатът от ВМРО Ангел Джамбазки заяви, че \"изборите за Европейски парламент свършиха, а сега е време да си свършим работата\". Той настоя да обясним българската гледна точка по пакета \"Мобилност\" в Европейския парламент.Ще направим всичко възможно да имаме единна българска делегарация по темата за пакета \"Мобилност. В това увери новоизбраният евродепутат от ВМРО Ангел Джамбазки след среща с транспортния бранш по въпроса за пакета \"Мобилност\".Той увери, че по темата за мобилния пакет няма разделение политическо или поне такова не е заявявано. По думите му от всеки един човек от транспортния бранш изложил своите опасения и предложения по пакета \"Мобилност\", с които се очертали няколко задачи и няколко идеи, които ще се следват в ЕП.\"Всеки един от нас ще търси подкрепа и съмишленици, за да се избегне организираната политическа кампания от брюкселско журналистическо издание не само срещу България, но и срещи периферните държави\", подчерта Джамбазки. Не трябва да се остава с внушението, че се защитават само българския национален интерес, тъй като това е общоевропейски интерес, защита на обединения европейски пазар и свободното движение на стоки, хора, услуги и капитали.Сред останалите задачи пред българските евродепутати са местата в Транспортната комисия в ЕП, търсене на съмишленици в Европейския парламент. Освен това за българските евродепутати е много важно да има яснота по отношение на новия европейски комисар по транспорта.От своя страна транспортният министър Росен Желязков коментира, че е повдигната темата за отделните институционално представени отбори в съвета на Европейския съюз и Европейския парламент. По думите му положителното е, че страховете, че национализмът ще доминира в рамките на ЕП не са се оправдали. Желязков изтъкна, че целта пред българските евродепутати е да се разшири кръгът на единомислещите. Те искат да убедят останалите евродепутати в ЕП за вредите, които ще донесе пакетът \"Мобилност\" в цял свят, а не само в държавите-членки. Той посочи, че се дължи обяснение на обществото в Централна Европа и яснота до какво може да доведе мобилният пакет, ако бъде приет.\"Има въпроси, които не бихме искали да се засягат публично и открито, които може да бъдат предотвратени на политическо и икономическо ниво\", акцентира Желязков и допълни, че всякакви спекулации, че има пробиви и пробойни, са неоснователни.Цветелина Пенкова от ПЕС/БСП обеща, че социалистите ще продължават ясно да защитават българските национални интереси. Червените също така настояват за участие в комисията, която се занимава с транспортните дейности в ЕП. Цветелина Пенкова вярва, че българските евродепутати ще успеят да се преборят за резултатите, които искат. Тя изрази надежда, че българската делегация ще бъде обединена да защити българския национален интерес и транспортния бранш.  Припомняме, в началото на април европарламентътна които се противопоставят българските евродепутати и превозвачи.След това транспортният министър Евродепутатът Ангел Джамбазки също посочи, че Пакетът \"Мобилност\" влезе в дневния ред на пленарната сесия на ЕП на 27 март по предложение на председателя на Алианса на либерали и демократи за Европа (АЛДЕ) Ги Верхофстат.На гласуването на 25 март за дневния ред за редовната сесия. Оказа се, че точно толкова трябваха, за да падне предложението, което в крайна сметка беше прието с 156 гласа \"за\" срещу 154 - \"против\".На 27 март обаче.Въпреки това - в Страсбург и София.На заседанието на транспортна комисия , от които 1 126 продължават за гласуване в пленарна зала. Между тях са и внесените от българските евродепутати предложения.На 3 април стана ясно, че  и предложението на българските си колеги пакетът \"Мобилност\" да бъде свален от дневния ред за днешното заседание.В края на май от ГЕРБ, БСП, ДПС и \"Демократична България\" за общи действия относно Пакета \"Мобилност I\".Преди седмица пък транспортният министър Росен Желязков съобщи, че е  в края на юли.", "date": "2019.06.17", "title": "Желязков иска работа в ЕП и по-малко приказки у нас за пакета \"Мобилност\""}
{"url": "https://news.bg/world/turbulentsiya-rani-patnitsi-na-balgarski-samolet-ot-kosovo-do-shveytsariya.html", "text": "Ужасяваща турбуленция рани пътници на българската авиокомпания ALK Airlines на полет от Косово до Швейцария. Стюардеса е хвърлена към тавана, гореща вода се изсипва върху пътниците, съобщава \"Дейли мейл\".Най-малко десет души са откарани в болницата в Базел, след като самолетът се приземява.Boeing 737-300 на ALK Airlines, със 121 души на борда, се намира на трасе FL340 над Южен Тирол около 30 минути преди кацане в Базел, когато самолетът се сблъсква с турбуленция, докато се отклонява от активна гръмотевична клетка. Пътниците съобщиха, че дори местата им са изтръгнати от пода, съобщава \"Авиейшън войс\".Видеоматериал от полета на ALK Airlines от Прищина до Базел в неделя показва инцидента. Кадрите са заснети от Мириета Баша, която коментира, че турбуленцията започва около половин час след излитането и продължава поне пет минути.\"Хората започнаха да крещят и да плачат. Стюардеса бе ударена от количката си към тавана. Чашите се носеха наоколо, някои хора бяха изгорени от гореща вода\", допълва тя.Собственият й съпруг е прехвърлен в болница в Базел с изгаряния, след като пристигат на летището, заедно с девет други ранени.Мириета Баша коментира, че екипажът е професионален и по време на целия инцидент: \"Те ни повтаряха да не се страхуваме и всичко ще премине\".", "date": "2019.06.17", "title": "Турбуленция рани пътници на български самолет от Косово до Швейцария"}
{"url": "https://news.bg/energy/nek-vaznegoduva-na-namesa-v-targovete-y-no-promeni-ofertata.html", "text": "На шефа на НЕК Петър Илиев е прозвучало странно външна организация да съветва как НЕК ЕАД да осъществява търговските си дейности. След като тази сутрин от Асоциацията на организациите на българските работодатели АОБР оповестиха , произведен от Възобновяеми енергийни източници, на търг, насрочен за 19 юни 2019 г., шефът на НЕК отговоря с отворено писмо адресирано и до работодателите, и до енергийния министър Теменужка Петкова.Петър Илиев посочва, че НЕК ЕАД е самостоятелно търговско дружество, което притежава различни лицензии и според ангажиментите в тях изпълнява законовите си задължения, но също така като търговско дружество се стреми да оптимизира дейността си. Затова и там, където не съществуват регулации, стремежът е да постигат по-добри финансови резултати. \"Това е основен подход при управление на всеки стопански субект, който предполагам че и Вие прилагате\", заявяват от НЕК.Припомняме, че преди месец председателят на Асоциацията на индустриалния капитал в България (АИКБ) Васил Велев заяви публично, че при пазара на ток в България се наблюдават . Тогава работодателите заявиха, че ще сигнализират и прокуратурата по случая и .Не разбираме защо при наличието и на други подобни търгове, провеждани за енергия от ВЕИ с инсталирана мощност над 4 МВт не се реагира по същия начин, като се фокусирате единствено върху търговете на НЕК ЕАД, посочват от учреждението спрямо реакцията на работодателите.За да се избегнат всякакви съмнения относно реализацията на електроенергията и участниците в търга НЕК ЕАД е публикувало обявата за търга 5 дни преди неговото провеждане. Така всеки, който прояви интерес ще има достатъчно време за подготовка, посочват от НЕК.Петър Илиев информира и че обявеният търг е в резултат на законовото задължение на обществения доставчик да реализира енергията от ВЕИ производители с инсталирана мощност от 1 до 4 МВт. Профилът на доставяната енергия от такъв тип производители е непостоянен и доста рисков за реализация. По тази причина и заложените отклонения са значителни. Следва да се отчете фактът, че реализацията на електрическата енергия от малките ВЕИ производители на пазарен сегмент \"Ден напред\", носи потенциален риск от допълнителни финансови загуби за компанията, предвид ценовите нива особено в почивни и празнични дни.Също така стратегията за реализирането му на платформата за двустранни договори дава значително по-голяма сигурност за обществения доставчик, който в случая се явява един посредник, който обаче поема целия търговски риск. С промените в Закона за енергетика БНЕБ е определен като единствен субект за реализиране на електроенергията от производители над 1 МВт инсталирана мощност. НЕК ЕАД поема всички рискове по управлението и реализацията на прогнозното количество електрическата енергия от малките ВЕИ производители при липсата на информация каква част от тях и в какъв момент ще предпочетат да сключат договор със ФСЕС.С различните платформи - за двустранни договори, ден напред и пазар в рамките на деня, се осигуряват възможности на участниците да избират най-подходяща за тях. Тезата че само платформата ден напред е меродавна за цената на електроенергията е подвеждаща. Държави, в които борсата е само възможност и няма консолидирана информация за провежданите други сделки извън нея, наистина е единствения ориентир. За България, където и другите платформи са достъпни за всеки участник с възможността да наблюдава извършените сделки и цените на тези платформи са пазарни, служат за ориентир на всеки, който иска да търгува електроенергия.От НЕК допълват и че със законовите промени, които ще важат от 01.07.2019 г., те се задължават да реализират енергията от ВЕИ производители с инсталирана мощност от 1 до 4 МВт на БНЕБ, но не е ограничено правото да избира платформата. Законодателят е преценил, че достатъчно сериозен ангажимент поема обществения доставчик с реализацията на тази енергия, за да бъде допълнително лимитиран в избора.Въпреки това от НЕК са се съобразили с обществения интерес и са взели решение да разделят търга на два по-малки, както и минималното оферирано количество на осем части. Тази стъпка беше продиктувана от предоставяне възможността за участие на търговски компании с по-малко портфолио.ВЕИ производителите с инсталирана мощност от 1 МВт до 4 МВт са присъединени към мрежата на ЕРД и най-целесъобразно би било Крайните снабдители да се разпореждат с реализацията на тази електроенергия, тъй като те разполагат с исторически данни за производство и профили в реално време. Още повече ЕРД се нуждаят от количества електрическа енергия за технологични загуби, които са принудени да обезпечават от свободен пазар, но законодателя избра НЕК ЕАД, като отговорно и ангажирано дружество и с капацитет да изпълни тази функция.", "date": "2019.06.17", "title": "НЕК възнегодува на намеса в търговете й, но промени офертата"}
{"url": "https://news.bg/int-politics/kitay-sabira-organi-ot-zatvornitsi.html", "text": "Независим трибунал в Лондон заключи, че убийствата на затворници в Китай за органи продължават, а жертвите включват последователи на движението Фалун Гонг, съобщава британското издание \"Гардиън\".Трибуналът за Китай, председателстван от сър Джефри Найс, който е бил прокурор в Международния наказателен съд за бивша Югославия, определи в единодушно решение в края на изслушванията по делото, че е \"сигурно, че Фалун Гонг е източник - вероятно главният източник - на органи за принудително събиране на органи\".\"Изводът показва, че много хора са починали в неописуемо отвратителна смърт без причина, че още хора може да страдат по подобен начин и че всички ние живеем на планета, където крайната злонамереност може да бъде открита във властта на онези, за момента, управляващи страната с една от най-старите цивилизации, известни на съвременния човек\", изтъкна Найс.Той добави: \"Няма доказателства, че практиката е била спряна, а трибуналът е убеден, че тя продължава.\"Трибуналът е получил доказателства от медицински експерти, разследващи във връзка с правата на човека и други.Сред убитите, както се твърди, са членове на религиозни малцинства като Фалун Гонг. Преследването на групата започва през 1999 г., след като е привлякла десетки милиони последователи и започва да се разглежда като заплаха за управляващата Комунистическа партия.Налице са по-малко доказателства за такива действия срещу тибетци, мюсюлмани уйгури и някои християнски секти.Китай обяви през 2014 г., че ще спре изваждането на органи за трансплантация от екзекутирани затворници и отхвърли твърденията като политически мотивирани и неверни.Трибуналът беше иницииран от Международната коалиция за прекратяване на злоупотребата с присаждане на органи в Китай (ETAC) и нейните членове, всички от които са работели без заплащане, включително медицински експерти.Времето за чакане за трансплантация, предлагано от болниците в Китай, е изключително малко, отбеляза трибуналът, често само няколко седмици.Разследващи, призоваващи болниците в Китай да разследват за трансплантации на пациенти, разкриха от трибунала, в миналото са били уведомени, че източникът на някои органи са последователи на Фалун Гонг.Бивши затворници от Фалун Гонг, както и уйгури са свидетелствали за повтарящи се медицински тестове в китайските затвори.", "date": "2019.06.17", "title": "Китай събира органи от затворници"}
{"url": "https://news.bg/economics/agentsiyata-po-zaetostta-otchete-nay-niskata-bezrabotitsa-v-istoriyata-si.html", "text": "През май регистрираната безработица у нас достигна най-ниското си равнище от създаването на Агенцията по заетостта, съобщават от МТСП. С данните не пропусна да се похвали и премиерът Бойко Борисов, който сподели новината на страницата си във Фейсбук.От Агенцията посочват, че в края на май регистрираните безработни в бюрата по труда са 175 399 души, което е с 9 027 души по-малко спрямо април. Спрямо май 2018 г. те са с 25 059 по-малко.Новорегистрираните безработни през месеца са 18 897, като от тях 1 464 не са били нито заети, нито учащи, и не са търсили работа. От началото на годината общо 6 843 души са намерили работа.Постъпилите на работа през май безработни са 20 533. От тях 93.4% са устроени в реалната икономика. Други 459 лица от групата на пенсионерите, учащите и заетите също са намерили своето ново работно място.По отношение на безработните от рисковите групи на пазара на труда от Агенцията съобщават, че на субсидирани работни места през месеца са устроени 1 362 лица: 413 - по програми и мерки за обучение и заетост, и 949 - по схеми на Оперативна програма \"Развитие на човешките ресурси\".През миналия месец в различни форми на обучения за възрастни са обхванати общо нови 2 405 безработни. Завършилите обучения през месеца са общо 3 311 безработни.Заявените работни места на първичния пазар на труда през май са 18 542, като 85% от тях са в частния сектор. Най-голям дял свободни работни места са заявени в преработващата промишленост (27.6%), хотелиерството и ресторантьорството (19.2%), търговията, ремонта на автомобили и мотоциклети (14.9%), административните и спомагателните дейности (7.4%), строителството (5.5%), селското, горското и рибното стопанство (4.4%) и други.Най-търсените групи професии и този месец са: персонал, зает в сферата на персоналните услуги (бармани, сервитьори, готвачи, камериери и др.); работници в добивната и преработващата промишленост, строителството и транспорта; продавачи; оператори на стационарни машини и съоръжения; работници в селско, горско и рибно стопанство; квалифицирани работници по производството на храни, облекло, дървени изделия и сродни; работници по събиране на отпадъци и сродни на тях; монтажници; металурзи, машиностроители и сродни на тях и занаятчии; персонал, осигуряващ защита и сигурност и други.", "date": "2019.06.17", "title": "Агенцията по заетостта отчете най-ниската безработица в историята си"}
{"url": "https://news.bg/politics/ivan-dosev-stava-chlen-na-upravitelniya-savet-na-api.html", "text": "Инж. Иван Досев е назначен за член на Управителния съвет на Агенция \"Пътна инфраструктура\", съобщават от Министерството на регионалното развитие и благоустройството.В момента той е директор на дирекция \"Поддържане на пътната инфраструктура\" в АПИ, а преди това е бил заместник-началник на ДНСК.По лична молба от длъжността е освободен Радослав Влахов.", "date": "2019.06.17", "title": "Иван Досев става член на Управителния съвет на АПИ"}
{"url": "https://news.bg/world/kraynodesen-simpatizant-e-ubil-valter-lyubke.html", "text": "Мъжът, арестуван в Германия по подозрение в убийство на висшия местен политик Валтер Любке, е крайнодесен симпатизант, съобщи Федералната прокуратура в понеделник.Прокуратурата съобщи, че 55-годишният Стефан Е., чието фамилно име не се съобщава, е заподозрян в убийството на Любке.Специалните полицейски части са действали на базата на ДНК доказателства, открити на мястото на престъплението.Валтер Любке, член на християндемократите на канцлера Ангела Меркел, бе намерен да лежи в локва кръв на терасата на дома си в провинция Хесен преди две седмици. Той беше прострелян в главата.\"Според сегашното състояние на разследванията, ние вярваме, че това убийство има десен екстремистки произход\", заяви говорителят на прокуратурата Маркус Шмит пред репортери в Карлсруе.Той каза, че няма доказателства, че заподозреният има съучастници или че принадлежи към крайно дясна престъпна мрежа.Въпреки че политически мотивираните нападения срещу политици са рядкост в Германия, случаят е сигнал правителството да направи повече, за да попречи на крайнодесните групи, които често използват интернет, да агитират срещу решението на канцлер Ангела Меркел от 2015 г. да приеме около милион бежанци, най-вече от Близкия изток, в разгара на бежанската криза.\"Аз съм зашеметена от омразата, заплахите и подигравките срещу Валтер Любке дори след смъртта му\", заяви министърът на правосъдието Катарина Барли. \"Тази омраза е насочена към самата структура на нашето общество.\", предупреди пред в. \"Зюддойче цайтунг\" Барли.Решението на Меркел да посрещне толкова много мюсюлмански търсещи убежище, предимно от Сирия, Ирак и Афганистан, даде тласък на издигането на крайнодясната Алтернатива за Германия, която влезе в националния парламент за първи път преди две години.Основните политически партии в Германия твърдят, че грубите словесни атаки на радикалите срещу мюсюлмански мигранти и популистките им декларации, че ислямът е несъвместим с германската конституция, допринасят за повишаване на нетърпимостта и речта на омразата.Министерството на вътрешните работи съобщи миналия месец, че политически мотивираната престъпност е намаляла миналата година, но антисемитската престъпност се е повишила с около 20%.", "date": "2019.06.17", "title": "Крайнодесен симпатизант е убил Валтер Любке"}
{"url": "https://news.bg/world/sasht-spryaha-finansova-pomosht-za-salvador-gvatemala-honduras.html", "text": "Държавният департамент на САЩ спира финансовата помощ за Салвадор, Гватемала и Хондурас, тъй като техните правителства не са направили достатъчно, за да предотвратят пристигането на нелегалните мигранти в САЩ, съобщи АП.Според говорителя на Държавния департамент Морган Ортагъс, нови средства няма да бъдат осигурени, докато правителствата на страните от Северния триъгълник не предприемат конкретни действия за намаляване на броя на нелегалните мигранти, които вървят към границата със САЩ.Все пак досега отпусканите безвъзмездни помощи и договори ще продължат с текущото финансиране, както и с подкрепата за Министерството на правосъдието и приоритетите на Министерството на вътрешните работи, за да помогнат на правителствата на страните да предприемат действия за защита на американската граница.", "date": "2019.06.17", "title": "САЩ спряха финансова помощ за Салвадор, Гватемала, Хондурас"}
{"url": "https://news.bg/world/kim-chen-un-kato-dete-imal-mnogo-hobita.html", "text": "Ръководителят на КНДР Ким Чен - ун като дете е имал много хобита, които не са били свързани с политиката. Това се посочва в неговата биография, написана от журналистката Анна Файфилд, и публикувана от \"Дейли мейл\".От книгата става ясно, че бъдещият лидер обожавал видеоигрите, особено серията Super Mario, изгледал всички филми на Джеймс Бонд, обичал оръжията.Биографията казва, че Ким Чен-ун е любимо дете, което често е било глезено.Въпреки това, той не обичал алкохола и избягвал контакт с момичета.Той също пътувал за удоволствие и по време на посещението си в Дисниленд носел ушите на Мики Маус.", "date": "2019.06.17", "title": "Ким Чен-ун като дете имал много хобита"}
{"url": "https://news.bg/int-politics/borisov-kam-guterish-klimatichnite-promeni-ne-sa-abstraktsiya-a-fakt.html", "text": "Министър-председателят Бойко Борисов изрази пълната си подкрепа за амбицията на Генералния секретар на ООН Антонио Гутериш Европейският съюз да стане лидер в постигането на климатично неутрални нива на вредните емисии до 2050 година. В телефонен разговор между двамата, проведен по искане на генералния секретар на ООН, Гутериш благодари на премиера Борисов за личната му ангажираност с въпросите по опазването на околната среда и за отстояването на ангажиментите по Парижкото споразумение по климата от страна на българското правителство.Гутериш отправи покана към премиера Борисов да вземе участие в организираната от него Среща на върха по климата, която ще се състои в рамките на министерската седмица в контекста на откриването на 74-та сесия на ОС на ООН.Целта на форума е да се даде нов тласък и да се засили изпълнението на ангажиментите, поети по силата на Парижкото споразумение по климата с цел спиране на увеличаването на количеството вредни емисии в атмосферата и достигане на климатично неутрални нива на вредните емисии.Генералният секретар на ООН изрази надежда, че в рамките на предстоящия форум в Ню Йорк премиерът Борисов ще сподели управленския си опит по отношение на приоритетите в областта на климата и опазването на околната среда.Борисов отбеляза, че ще изрази подкрепа за инициативата на генералния секретар на ООН по време на предстоящия през тази седмица Европейски съвет. Като страна по Парижкото споразумение и държава-членка на ЕС, България стои зад поетите ангажименти на национално и на европейско ниво, подчерта още Борисов. Премиерът изтъкна, че страната ни преизпълнява ангажимента си за повишаване на дела на използването на енергия от възобновяеми източници, като достигна дял от 18,8 %, с което заема водещо място в ЕС.Климатичните промени не са абстракция, а факт, каза още премиерът Борисов и добави, че това е най-голямото предизвикателство пред света сега и за в бъдеще. Министър-председателят беше категоричен, че е от жизнено важно значение да продължат усилията за опазване на околната среда. Държим на чистата природа, увери в края на телефонния разговор премиерът Бойко Борисов.", "date": "2019.06.17", "title": "Борисов към Гутериш: Климатичните промени не са абстракция, а факт"}
