{"url": "https://news.bg/world/sasht-s-novi-sanktsii-sreshtu-ruski-litsa-zaradi-krim.html", "text": "САЩ налагат нови санкции срещу руски лица заради анексията на Крим, съобщиха световните информационни агенции. Това са съобщили от финансовото министерство.Санкции се налагат срещу 12 души, сред които и генерали.В текста се казва, че Москва носи отговорност за случващото се в Източна Украйна.От руска страна коментираха новите мерки. Москва счита санкциите за незначителни. Това заяви зам. външният министър Сергей Рябков.Той не очаква те да окажат влияние върху енергетиката., е заявил той.В същото време обаче не е изключен руски \"отговор\".САЩ предупредиха, че проектът \"Северен поток 2\" може да бъде засегнат от новия кръг санкции.Анексията на Полуострова през 2014 година очаквано обтегна отношенията между Русия и Украйна.На Русия бяха наложени серия от санкции от ЕС и САЩ заради намесата в Украйна.", "date": "2018.11.08", "title": "САЩ с нови санкции срещу руски лица заради Крим "}
{"url": "https://news.bg/crime/svidetelite-po-deloto-za-dabch-sa-poluchavali-sumi-i-dokumenti-tvardi-advokat.html", "text": "По това дело тези, които са получавали сумите и са предавали документите, са свидетели. Свидетел е включително и зам.-шефът на агенцията - Димитър Владимиров. За Марко Стойов няма доказателства, а той е обвиняем. Това заяви след заседание в Спецсъда защитникът на сърбина Марко Стойов - адвокат Николай Беров.Припомняме, Стойов бе арестуван заедно с шефа Петър Харалампиев и главния секретар на Държавната агенция за българите в чужбина Красимир Томов.Защитата е оттеглила искането си за по-лека мярка на Стойов. По думите на адвоката на Стойов, така е най-правилно. Когато в Спецсъда се образува дело, към което има политически интерес и чужд гражданин да се приобщава към висши държавни служители, не би било правилно заедно с тях да се обсъжда и положението на Марко Стойов, каза адвокатът.Целта ни е в рамките на месец прокуратурата да събере доказателства и обективно да се преценява, обясни тактиката на защитата адвокат Николай Беров.По думите му, Спецсъдът на въззивна инстанция обикновено потвърждава мерките за неотклонение с основание, че разследването е в начален етап и трябва да се събират доказателства.Решихме по-късно да обсъдим мярката за неотклонение. За Марко Стойов няма доказателства и самата прокуратура не сочи какво конкретно е извършил, освен, че го приобщава към ОПГ, твърди адвокатът.Убеден съм, че Спецсъдът ще потвърди мярката за неотклонение. По-закономерно е да се изследва въпросът за мярката, когато се събират доказателства. Ще искаме да се събират доказателства, да се назначи съдебно-деловодна експертиза и да се установи Марко Стойов внасял ли е документи в агенцията, за кои лица. Прокуратурата да установи лицата, за които е вземал пари и ги е давал на шефовете на Агенцията. Ако прокуратурата не реагира своевременно на нашето искане за събиране на доказателства, ще депозираме искане за задействането й, заяви Беров.Отношенията между шефа на ДАБЧ Харалампиев и Стойов защитникът на втория обясни, като инцидентно запознанство в сръбски ресторант.Марко Стойов помага за провеждане на мероприятия в Република Сърбия и в българските покрайнини. Той има български произход, но няма българско гражданство.Адвокатът на обвинения шеф на ДАБЧ Харалампиев - Николай Кокинов не е съгласен с обоснованото предположение. \"Не съм съгласен с този извод, но това си е мое мнение. При този вид доказателства до осъдителна присъда за мен не може да се стигне\", заяви Кокинов.Случаят започна да се разплита на 29 октомври рано сутринта, когато  по разследване на схеми за продажба на българско гражданство. Първоначално бяха арестувани над 20 служители на агенцията, обвинения , включително и на председателя на , който е от .По-късно  и поискаха извинение от всички, които твърдят, че .Президентът Румен Радев обяви, че са и те са били предадени в прокуратурата. Той отказа да коментира какви са били те с аргумент, че тече следствие.", "date": "2018.11.08", "title": "Свидетелите по делото за ДАБЧ са получавали суми и документи, твърди адвокат"}
{"url": "https://news.bg/world/bon-i-kyoln-zabranyavat-po-starite-dizelovi-koli-ot-2019-g.html", "text": "Бон и Кьолн се присъединиха към няколко германски града, които забраняват по-старите дизелови автомобили на определени пътища, съобщават световни агенции.След оплакване на неправителствената организация Environmental Action Germany, административният съд в Кьолн нареди на градската управа да забрани дизеловите автомобили в центъра, за да се намалят нивата на въглеродни емисии. Решението, което също забранява движението на по-стари дизелови автомобили на две улици в Бон, ще влезе в сила от април 2019 г.По-рано тази година германската столица Берлин прие частична забрана на дизеловите автомобили в центъра, която трябва да се прилага от столичните власти от 2020 г. Хамбург вече въведе подобни рестрикции след решение на Федералния административен съд, докато Франкфурт ще наложи забрана на дизеловите автомобили в центъра на града от следващата година.", "date": "2018.11.08", "title": "Бон и Кьолн забраняват по-старите дизелови коли от 2019 г. "}
{"url": "https://news.bg/int-politics/3-mln-sa-veche-izbyagalite-ot-krizata-vav-venetsuela.html", "text": "Три милиона венецуелци са избягали от икономическата и политическата криза в родината им, повечето от 2015 г. насам. Това обявиха от организацията на обединените нации (ООН), цитирани от \"Ройтерс\".Масовото изселване, задвижвано от насилие, хиперинфлация и недостиг на храни и лекарства, е в размер от около един на всеки 12 души от населението.Изселването се ускори през последните шест месеца, изтъкна Уилям Спиндлър от Върховния комисариат на ООН за бежанците, който призова за по-големи международни усилия за облекчаване натоварването върху съседите на страната.Данните на ООН за септември показваха, че 2,6 млн. души са избягали.\"Основните увеличения продължават да се отчитат в Колумбия и Перу\", заяви Спиндер.Колумбия приютява 1 млн. венецуелци. Всеки ден там пристигат около 3000 души, а правителството в Богота посочва, че до 2021 г. 4 млн. венецуелци могат да живеят там, което ще струва близо 9 млрд. долара.Богатата на петрол Венецуела изпадна в тежка икономическа криза при управлението на социалистическия президент Николас Мадуро, който увреди икономиката чрез държавни намеси, докато репресира политическите си противници.Той отхвърли данните за миграцията като \"фалшиви новини\", които целели да оправдаят чуждестранна намеса в работите на Венецуела.Международната организация по миграция и Върховния комисариат за бежанците на ООН заявиха, че масовото изселване е натоварило няколко съседни страни, особено Колумбия.", "date": "2018.11.08", "title": "3 млн. са вече избягалите от кризата във Венецуела"}
{"url": "https://news.bg/world/parlamentarna-komisiya-odobri-parvata-popravka-za-imeto-severna-makedoniya.html", "text": "Парламентарна комисия на Македония одобри първите поправи за промяна на името на Република Северна Македония, съобщава Македонската информационна агенция.Комисията по конституционни въпроси прокара първото проектопредложение за изменение на основния закон. В полза на предложението гласуваха десетима депутати, а петима гласуваха \"против\".Предложението е част от общо четири. То предвижда включване на географското определение \"северна\" към конституционното име на страната.Конституционните промени са част от споразумението между Гърция и Македония за разрешаване на дългогодишния спор за името.", "date": "2018.11.08", "title": "Парламентарна комисия одобри първата поправка за името Северна Македония"}
{"url": "https://news.bg/bulgaria/sistemata-za-informatsiya-za-poletite-na-letishte-sofiya-veche-raboti.html", "text": "Системата за летищна информация на полетите на летище \"София\" е напълно възстановена и вече функционира нормално.Всички пътници и посетители на летище \"София\" могат да се осведомят за разписанието на полетите от мониторите, разположени на Терминал 1 и Терминал 2.Припомняме, че вчера възникнаха технически проблеми във функционирането на системата за летищна информация на полетите на летището.Информация за полетите пътуващите можеха да получат от гишета \"Информация\" на Терминал 1 и Терминал 2.", "date": "2018.11.08", "title": "Системата за информация за полетите на летище \"София\" вече работи"}
{"url": "https://news.bg/bulgaria/protestirashti-iskat-ostavkata-na-kmeta-na-cherven-bryag-zaradi-propadnaliya-most.html", "text": "Протестиращи в Червен бряг поискаха оставката на кмета Данаил Вълов, предаде bTV. Демонстрацията събра около 50 души. Причината е забавен ремонт на пропаднал мост край града.Инцидентът е станал в края на октомври, а ремонтът все още не започва. Невъзможно е преминаването и на коли, и на хора.По думите на жителите на Червен бряг положението в целия град е бедствено.Проблемът засяга пет села и град Койнаре, чиито жители няма как да стигнат до общинския център.Отрязан е достъпът на линейки и пожарни и е под въпрос снабдяването на населението с продукти.Вълов определи искането за оставка като твърде голяма амбиция на малко хора и заяви, че няма да я подаде.", "date": "2018.11.08", "title": "Протестиращи искат оставката на кмета на Червен бряг заради пропадналия мост "}
{"url": "https://news.bg/world/spasyavat-ot-glad-14-mln-yementsi.html", "text": "Спешни допълнителни помощи ще бъдат изпратени на Йемен с цел спасяване на йеменци от глад. Това съобщават от Световната хранителна програма, предаде \"Ройтерс\".Удвояват се количествата хранителни продукти, които вече ще се изпращат на разтърсваната от войни, болести и глад страна.Най-малко 14 млн. души ще бъдат подпомогнати, след като до момента се възползваха 7-8 млн. души.През октомври ООН предупреди, че Йемен е пред заплаха от голям глад, тъй като могат да бъдат засегнати 14 милиона души или половината от населението.Унищожителната война между подкрепяното от Саудитска Арабия правителство и поддържаните от Иран хуси продължава близо 4 години.През септември ООН неуспешно се опита да организира преговори между хусите и подкрепяното от Рияд саудитско правителство в Женева.", "date": "2018.11.08", "title": "Спасяват от глад 14 млн. йеменци "}
{"url": "https://news.bg/world/azerbaydzhanka-poharchila-21-mln-dolara-za-luks-v-london-pred-izgonvane.html", "text": "Арестуваната през миналата седмица в британската столица Лондон гражданка на Азербайджан Замира Хаджиева е била освободена под гаранция, съобщава \"Асошиейтед прес\".Хаджиева е била арестувана от британските власти по искане за екстрадиция от Азербайджан. След като първоначално бе освободена под гаранция, тя отново бе задържана по жалба на азерските власти.Съд в Лондон обаче отхвърли жалбата и нареди Замира Хаджиева да бъде освободена под условие да си стои у дома между девет вечерта и шест сутринта и да не напуска Лондон, докато не бъде взето окончателно решение по молбата за екстрадиция.Хаджиева е разследвана и от британската служба за борба с организираната престъпност заради подозрения за неясен произход на богатството ѝ.Британските власти искат да знаят как Хаджиева е успяла да похарчи 21 млн. долара в магазина за луксозни стоки \"Хародс\" и е купила недвижими имоти на стойност 29 млн. долара между 2006 и 2018 г. ", "date": "2018.11.08", "title": "Азербайджанка, похарчила 21 млн. долара за лукс в Лондон, пред изгонване"}
{"url": "https://news.bg/bulgaria/poredni-protesti-sreshtu-valeri-simeonov-1.html", "text": "За поредна вечер в столицата и страната се провеждат протести с искане за оставка на вицепремиера Валери Симеонов.Участват както майки на деца с увреждания, така и граждани, които подкрепят исканията им.Очаква се демонстрантите в столицата традиционно да блокират движението по бул. \"Дондуков\".Стотици млади хора протестираха в Казанлък. Символично те запалиха плакати с образа на Симеонов.Протестиращите настояха и за съд за всички политици от началото на прехода, виновни за това, че българинът живее на прага на критичния минимум.Демонстрациите продължават, въпреки извинението, което вицепремиерът поднесе на засегнатите.81% от българите са на мнение, че вицепремиерът Валери Симеонов трябва да подаде оставка във връзка с изказването си за майките на деца с увреждания.Това показват резултатите от допитване на социологическата агенция \"Галъп Интернешънъл\", проведено от 27 октомври до 2 ноември сред 800 пълнолетни души в цялата страна.Резултатите бяха огласени по-рано тази седмица.", "date": "2018.11.08", "title": "Поредни протести срещу Валери Симеонов"}
{"url": "https://news.bg/int-politics/tramp-nyama-da-hodi-na-organizirana-ot-makron-konferentsiya-za-mir-i-demokratsiya.html", "text": "Президентът на САЩ Доналд Тръмп няма да участва в конференция за мир, демокрация и мултилатерализъм в неделя в Париж, организирана по инициатива на френския му колега Еманюел Макрон, което е очевидно пренебрежение на Тръмп към него, отбелязва \"Франс прес\".Тръмп ще посети Париж за възпоменанията за 100-годишнината от края на Първата световна война, като там ще присъстват още около 70 световни лидери, сред които руският президент Владимир Путин, турският президент Реджеп Тайип Ердоган и германският канцлер Ангела Меркел, които ще участват включително и на конференцията.По-рано тази седмица организаторите омаловажиха важността на присъствието на Тръмп, въпреки че обясниха защо Тръмп може да не е видял програмата на конференцията да му е присърце.\"Целта на форума е да покаже, че има много сили в международната система - държави, неправителствени организации, фондации, интелектуалци, компании, които смятат, че се нуждаем от свята на правила, отворен свят и мултилатерален свят\", коментира главният организатор на конференцията.Макрон беше открит критик на политиките на Тръмп под лозунга \"Америка на първо място\" и неговите решения да оттегли САЩ от международни споразумения като тези за климата от Париж, ядреното споразумение с Иран и договора за забрана на ядрените сили със среден обсег.Макрон използва честванията около годишнината от края на Първата световна война, за да отправи редица предупреждения за възхода на национализма по целия свят - въплътен от Тръмп - и го оприличи на \"проказа\".", "date": "2018.11.08", "title": "Тръмп няма да ходи на организирана от Макрон конференция за мир и демокрация"}
{"url": "https://news.bg/world/reporteri-bez-granitsi-balgariya-da-ne-okazva-natisk-varhu-mediite.html", "text": "България да не оказва натиск върху медиите. За това настояха от организацията \"Репортери без граници\" в свое изявление. Поводът бе делото за пране на пари, което се води срещу издателя Иво Прокопиев, собственик на \"Икономедиа\". В изявлението се припомня дейността на Прокопиев, както и проблемите, които е имал през годините. Ръководителят на бюрото на \"Репортери без граници\" за Балканите Полин Адес-Мевел заявява, че у нас медии, които критикуват властта, са изложени на опасността от съдебно преследване. Също така конкурентни издатели прибягват до медийни войни, за да се справят с неудобни на тях медийни групи.  Самият Прокопиев обяви в края на октомври, че е подал жалба в Европейския съд по правата на човека (ЕСПЧ) в Страсбург заради действията на Комисията за отнемане на имуществото (бившата КОНПИ).Повдигнатото от прокуратурата обвинение срещу него за пране на пари във връзка с приватизацията на \"Каолин\" не е включено в иска му, защото е ново.В изявлението се напомня също, че България е заемала 36-то място по показателя \"свобода на словото\" при приемането си в ЕС през 2007 година. Днес тя е 111 от 180 страни в същата класация. Това я поставя в дъното на страните-членки на Съюза. Припомняме, че днес спецсъдът отложи делото срещу Симеон Дянков, Трайчо Трайков и Иво Прокопиев.Делото срещу бившите министри на финансите и енергетиката в първото правителство на Борисов Трайчо Трайков и Симеон Дянков, както и срещу издателят Иво Прокопиев, беше отложено заради неявяването на един от адвокатите по време на днешното заседание.По делото са обвинени и още трима финансисти от компанията \"Булброкърс\". Те са подсъдими за продажбата на 33% държавен дял на енергоразпределителното дружество EVN.Това е вторият опит да тръгне делото, но без успех. Предишният път  заради пропуски в обвинителния акт. След това  и внесено отново в съда.Днешното заседание на спецсъда трябваше да бъде разпоредително.Следващото заседание по делото ще се проведе на 17 януари 2019 година.", "date": "2018.11.08", "title": "\"Репортери без граници\": България да не оказва натиск върху медиите "}
{"url": "https://news.bg/crime/dvama-zaginali-na-patya-plovdiv-peshtera.html", "text": "Двама души са загинали при тежка катастрофа на пътя Пловдив-Пещера, съобщиха от МВР и уточниха, че сигналът е подаден на тел. 112 след 18:30 часа.По първоначални данни са се ударили лек автомобил и камион. Загинали са шофьорът и пътник в леката кола. Все още няма информация за самоличността им.Без наранявания е 39-годишният шофьор на камиона. Пътят е затворен за движение. ", "date": "2018.11.08", "title": "Двама загинали на пътя Пловдив-Пещера"}
{"url": "https://news.bg/int-politics/gartsiya-registrira-ryazko-uvelichenie-na-migrantite-ot-turtsiya.html", "text": "Властите в Северна Гърция съобщиха за рязко увеличение на преминаванията на мигранти на сухопътната граница на страната с Турция, както и увеличаване на арестите на заподозрени в трафик на хора, съобщава \"Асошиейтед прес\".Броят на регистрираните и арестуваните мигранти след преминаване границата е бил 3543 през октомври, което е 82 процента ръст в сравнение със същия месец през миналата година, показват данни на полицията от граничния регион Тракия и северния град Солун.Броят на арестуваните заподозрени за трафик на хора също се е удвоил от 66 през октомври 2017 г. на 110 миналия месец.Това усложни продължаващите усилия на гръцкото правителство за намаляване на пренаселеността в мигранските лагери на Лесбос и други гръцки острови, като премести повече мигранти в континенталната част на страната.", "date": "2018.11.08", "title": "Гърция регистрира рязко увеличение на мигрантите от Турция"}
{"url": "https://news.bg/world/turski-sad-osadi-zhurnalist-za-kritiki-sreshtu-erdogan.html", "text": "Турски съд осъди журналист за критики срещу президента Реджеп Ердоган, предаде \"Ройтерс\".Хюсню Махали бе задържан през декември 2016 година след като нарече Ердоган \"диктатор\" и обвини Анкара в поддръжник на сирийска терористична групировка.Журналистът получи условна присъда от 2 години и 5 месеца, с 5-годишен изпитателен срок. Адвокатът му обяви намерение да обжалва присъдата. Това не е първото съдебно преследване срещу журналисти и критици на управляващите. След опита за преврат в Турция преди 2 години, последва чистка на много нива в държавата.Стотици хиляди военни, полицаи, бяха съдени или уволнени. Те също затвориха около 130 медии.В страната бе въведено извънредно положение, което бе удължавано няколко пъти.След референдум и законодателни промени, Турция вече е президентска република.", "date": "2018.11.08", "title": "Турски съд осъди журналист за критики срещу Ердоган "}
{"url": "https://news.bg/world/gartsiya-naznachava-novi-10-000-darzhavni-sluzhiteli.html", "text": "Гърция назначава нови 10 000 държавни служители. Това заяви в телевизионно интервю премиерът Алексис Ципрас.Те ще се назначават в райони на страната, където има нужда от това.Това решение идва след променения статут на свещениците, които вече няма да се водят държавни служители.По думите на Ципрас, след него \"Премиерът също така коментира следващите парламентарни избори в страната. Те трябва да се проведат през октомври 2019 година.Ципрас се надява партията му СИРИЗА да ги спечели. Припомняме, че  властите постигнаха историческо споразумение за църковните активи на Гръцката православна църква и за статута на духовниците. Споразумението беше последвано обаче от .Опозицията в страната реагира остро на споразумението. По този начин Ципрас само симулирал облекчения пред кредиторите - декларирал, че броят на държавните служители намалява с 10 хиляди, но в същото време бюджетът не се облекчава от разходи.Някои от свещениците обаче не подкрепиха това. В коментари пред медиите те остро критикуват споразумението. По думите им решението всъщност е срещу духовниците, защото със споразумението остава несигурно работното им място, както и статута при пенсиониране.Поради това решението може да бъде обжалвано от духовниците в страната.", "date": "2018.11.08", "title": "Гърция назначава нови 10 000 държавни служители "}
{"url": "https://news.bg/world/napadatelyat-ot-kaliforniya-e-bivsh-pehotinets.html", "text": "Американските власти разкриха самоличността на нападателя, който уби 12 души в бар в Южна Калифорния, съобщават АП и други агенции.Извършителят на атаката е 28-годишният Иън Дейвид Лонг.От шерифската служба в окръг Вентура обявиха, че Лонг се е самоубил. Тялото на извършителя е открито в бара. Той е бил мъртъв, когато полицията пристигнала на място.Лонг е бивш пехотинец.През април полицията е получила обаждане от дома му. Шерифите са установили, че действа неразумно и че е имал проблеми с нервите. Полицията е извикала психиатри, които са заключили, че не е необходимо задържането му. Преди това стрелецът е бил замесен в пътен инцидент и в друг инцидент, при който е бил жертва при сбиване в бар.При нападението Лонг е използвал димна граната и пистолет \"Глок\" 45-и калибър. Пистолетът е бил с удължен пълнител. Към момента властите не знаят какви са мотивите. ", "date": "2018.11.08", "title": "Нападателят от Калифорния е бивш пехотинец"}
{"url": "https://news.bg/politics/ostavkite-v-bdzh-bili-zaradi-losha-komunikatsiya-i-naprezhenie.html", "text": "Лоша комуникация между отделните членове в управителните съвети и липса на работа в екип. Това са мотивите , която беше подадена от председателя на борда Велик Занчев, който е и зам.-министър на транспорта, главния изпълнителен директор Владимир Владимиров и финасиста на железопътната компания Филип Алексиев в холдинг БДЖ.Това обясни и транспортният министър Росен Желязков на извънреден брифинг по темата.Желязков посочи, че и неговата оценка на ситуацията е такава, т.е. съвпада с мотивите за оставките, че липсва комуникация. \"Това е моето разбиране за отговорността на целия борд на директорите\", заяви Желязков като обяснение за вълната от оставки.Иначе Росен Желязков категорично отрече да знае и да е запознат с доклад за състоянието на железниците, който да е депозиран при него. \"Такъв доклад категорично няма\". Росен Желязков разбрал от медии за него, но отрече съществуването му.На 24 октомври тази година Желязков е назначил вътрешна проверка в холдинг БДЖ, като срокът за нея е 40 дни. Резултатите от този одит още не са готови, затова и оставките от днес не са оценка на работата на директорите.Една седмица срок си дава Росен Желязков - до другата седмица, за да прецени коя или кои от тези оставки да удовлетвори, стана ясно още от думите му.Росен Желязков поясни, че на среща с ръководството на БДЖ миналия месец е получил уверение, че железопътният транспорт в момента няма проблеми с графика на движение, ремонтните дейности и текущото състояние на подвижния състав.Като проблем транспортният министър посочи спирането на процедурата по закупуване на новите мотрисни влакове. Като в момента се очаква .Росен Желязков даде да се разбере, че повече информация ще има едва след излизането на одитния доклад.Припомняме, днес по-рано стана ясно и че  за безопасност на железопътния транспорт. ", "date": "2018.11.08", "title": "Оставките в БДЖ били заради лоша комуникация и напрежение"}
{"url": "https://news.bg/crime/dadoha-12-godini-zatvor-za-predumishleno-ubiystvo-s-darven-kol.html", "text": "Само 12 години затвор получи 18-годишен, извършил убийство по особено жесток начин. Тази присъда определи днес Бургаският съд.Припомняме, миналата година Петър Л. беше обвинен, че на 8 октомври в ромската махала на село Вресово, Бургаско е убил умишлено 49-годишния Станчо Ж., като многократно го е удрял с дървен кол по главата.За подобно деяние законът предвижда наказание \"лишаване от свобода\" от 15 до 20 години, доживотен затвор или доживотен затвор без замяна.", "date": "2018.11.08", "title": "Дадоха 12 години затвор за предумишлено убийство с дървен кол"}
{"url": "https://news.bg/world/desetki-zaginali-i-raneni-pri-atentat-kray-mosul.html", "text": "Десетки са загинали или ранени при атентат край Мосул. Жертвите и пострадалите са най-малко 13 души. Това са съобщили иракските власти, цитирани от местни медии.По техни данни, жертвите са поне две.Взривена е била кола-бомба в близост до ресторант, намиращ се западно от Мосул.Мосул е вторият по големина иракски град Мосул, някогашен бастион на групировката \"Ислямска държава\". Преди една година той бе освободен от джихадистите.Оттогава зачестиха атаките на ислямистите.Повече от 170 са жертвите на насилията в Мосул от октомври миналата година.Основен проблем за завръщащите се по домовете си бежанци се оказаха минираните улици на града.", "date": "2018.11.08", "title": "Десетки загинали и ранени при атентат край Мосул "}
{"url": "https://news.bg/world/asya-bibi-se-skri-sled-osvobozhdavaneto-si-ot-zatvora-v-pakistan.html", "text": "Християнката Ася Биби се скри след освобождаването си от затвора в Пакистан. През нощта жената е била транспортирана от затвора в Пенджаб в столицата Исламабад при засилени мерки за сигурност и местонахождението ѝ в момента е неизвестно.Причината са заплахи за живота на жената от ислямисти в Пакистан след като бе оправдана.Все още обаче Ася е в Пакистан. Това е потвърдил министърът на информацията.Адвокатът на Биби бе принуден да напусне страната. Съпругът ѝ призова властите за защита, както и правосъдието да не се влияе от гласа на улицата.Припомняме, че Биби беше осъдена през 2010 г. за обида на пророка Мохамед по време на скандал със съседи, а мнозина призоваха за възобновяване на смъртното наказание След оправдаването , които настояват богохулката да бъде убита.Те заплашиха със смърт и съдиите, издали присъдата.От ЕП призоваха за защита на семейството.", "date": "2018.11.08", "title": "Ася Биби се скри след освобождаването си от затвора в Пакистан "}
{"url": "https://news.bg/int-politics/evroto-slabo-za-ikonomikata-na-germaniya-i-silno-za-povecheto-drugi-v-evrozonata.html", "text": "Фридрих Мерц, който е един от спряганите за кандидати за наследник на германския канцлер Ангела Меркел начело на Християндемократическия съюз (ХДС), коментира, че Брекзит ще има голямо влияние върху икономиката на континентална Европа.Той добави, че Брекзит е най-голямата заплаха, пред която Европейският съюз е изправен в момента, но не се надявал да види още един референдум по темата във Великобритания.\"Германците трябва да допринесат повече от другите за успеха на Европейския съюз. Трябва да направим повече, отколкото всъщност правим\", коментира Мерц, допълвайки: \"Европа действително е на прага в момента.\"Според Мерц еврото е твърде слабо за германската икономика, но е твърде силно за повечето други страни от еврозоната.\"Ние се възползваме от това\", посочи Мерц за валутния курс на еврото и добави: \"Това е една от основните причини за нашата сила.\"\"Даунинг стрийт\" 10 се опитва да уреди приключване на споразумението за Брекзит, за да предизвика среща за сключване на споразумението по-късно този месец. Според британския премиер Тереза Мей въпреки факта, че 95 процента от споразумението за Брекзит е завършено, британското правителство все още е изправено пред предизвикателство да разреши въпроса със защитния механизъм за границата между Република Ирландия и Северна Ирландия.", "date": "2018.11.08", "title": "Еврото - слабо за икономиката на Германия и силно за повечето други в еврозоната"}
{"url": "https://news.bg/euronews/ek-ni-zaplashva-s-evrosad-ako-ne-predpriemem-merki-za-po-chist-vazduh.html", "text": "Европейската комисия настоятелно призовава България да изпълни изцяло решението на Съда на ЕС от 5 април 2017 година за чистотата на атмосферния въздух.Тогава евросъдът реши, че страната ни е нарушила задълженията по Директивата за качеството на въздуха - България не е спазила изискванията за пределно допустимите концентрации на фини прахови частици (ФПЧ10) в атмосферния въздух и за свеждане до минимум на продължителността на периода на превишаване на стойностите.Ек отбелязва, че България е постигнала известен напредък, но въпреки това еврокомисарите остават обезпокоени от бавните темпове на промените. ЕК алармира и че у нас на практика липсва координиран подход между различните институт и органи на национално и местно равнище.New.bg припомня, че през месец май тази година ЕК предприе политически действия, с които да подпомогне държавите членки за постигането на целите на ЕС за качеството на въздуха.България все още не е приложила всички мерки за подобряване на ситуацията. Пресслужбата на ЕК пише, че страната ни е приела мерки, свързани с движението по пътищата, а именно изменение на разпоредбите за движение по пътищата, включително относно контрола на отпадъците от излезли от употреба превозни средства и техническите прегледи.Въпреки това обаче има други мерки, които могат да допринесат за подобряване на качеството на въздуха у нас - например нови изисквания за съдържанието на сяра и пепел във въглищата и брикетите, използвани за битово отопление.Ако България не предприеме необходимите действия и случаят отново бъде отнесен до Съда на ЕС, могат да бъдат наложени финансови санкции.Държавата разполага с два месеца, за да отговори.", "date": "2018.11.08", "title": "ЕК ни заплашва с евросъд, ако не предприемем мерки за по-чист въздух"}
{"url": "https://news.bg/world/pentagonat-sprya-da-naricha-predan-patriot-operatsiyata-po-granitsata-s-meksiko.html", "text": "Пентагонът бързо спря да нарича разполагането на войници по американско-мексиканска граница операция \"Предан патриот\". Вече не използва името след изпращането на хиляди американски войници по границата на Мексико с щатите Тексас, Аризона и Калифорния, информира АП.Според американски представители военният министър Джим Матис е наредил на департамента да спре да използва името и просто да описва мисията като военна операция на границата. Нареждането е от по-рано тази седмица. Не се посочва каква е причината.Говорител на Пентагона съобщи, че департаментът повече не използва името. Други източници обясниха, че Матис не харесва името и вярва, че разсейва войниците от реалната им мисия, която е да подкрепят граничния патрул.Официално името не е променено, нито е отменено, но Пентагонът спря да го използва в прессъобщенията и документите.", "date": "2018.11.08", "title": "Пентагонът спря да нарича „Предан патриот” операцията по границата с Мексико"}
{"url": "https://news.bg/crime/zadarzhaha-200-litra-rakiya-bez-aktsiz-v-burgasko.html", "text": "Две нелегални дестилерии и 200 литра алкохол без акциз разкриха служители на Митница Бургас.Нарушенията са установени при три отделни проверки.При обиск на частен имот в село край Нова Загора на 6 ноември били открити две съоръжения за изваряване на етилов алкохол с обем от 150 и 250 литра. Те били заредени с ферментирал материал и със запалени огнища.Служителите установили, че имотът не е регистриран като специализиран малък обект за дестилиране. По тази причина дестилационните съоръжения били иззети. На собственика ще бъде съставен акт за нарушение.В друга стопанска постройка в района бил открит още 1 нелегален \"казан\" за алкохол. Процесът на дестилиране бил прекратен, а съоръженията - също с вместимост от 150 и 250 литра, били конфискувани.При проверка на 1 ноември в регистрирана дестилерия в Айтоско митнически служители открили два бидона с 221,5 литра ракия без документи за платен акциз. Алкохолът бил задържан. По случая предстои да бъде образувано производство.", "date": "2018.11.08", "title": "Задържаха 200 литра ракия без акциз в Бургаско"}
{"url": "https://news.bg/crime/politsaite-v-pazardzhik-hvanaha-dvama-apashi-obrali-pensioneri.html", "text": "Полицаите в Пазарджик установиха и арестуваха двама крадци, обрали възрастни хора, съобщиха от Областната дирекция на МВР в града.Първият случай - 77-годишен мъж от пазарджишкото село Огняново бил в дома си, когато вътре нахлул непознат млад мъж. Същият извадил нож и заплашил възрастния човек да му даде всичките си налични пари.Междувременно крадецът тършувал из дома на жертвата си, но като не открил пенсията на стареца, той взел радиоприемника му и избягал.Полицаите започнали работа по случая и след малко установили и задържали 29-годишен жител на селото. Той имал и предишни криминални регистрации.След това униформените открили и задигнатата от него вещ. Криминалистите взели и биологични следи, уличаващи извършителя в деянието.Вторият случай - рано тази сутрин 85-годишна жена отишла пощенски клон в село Алеко Константиново, Пазарджик. Тя взела пенсията си и излязла навън.На съседната улица жената била пресрещната от млад мъж, който издърпал чантата от ръцете ѝ, в която били документите, парите и други вещи на възрастната жена.Полицаите предприели бързи следствени действия по установяването на извършителя. Няколко часа по-късно униформените заловили 18-годишен младеж от същото село. Бил установен и негов съучастник - 19-годишен младеж.Работата по случаите продължава под надзора на прокуратурата.", "date": "2018.11.08", "title": "Полицаите в Пазарджик хванаха двама апаши, обрали пенсионери"}
{"url": "https://news.bg/world/reshenieto-za-brekzit-vliza-v-evrosada.html", "text": "Британското правителството не може да попречи на случая с Брекзит да влезе в евросъда.Това съдебно решение взе Касационният съд на Шотландия, информира \"Ройтерс\".Съдът постанови, че правителството на Великобритания не може да спре случай, който има за цел да установи дали страната може едностранно да блокира Брекзит.Случаят ще бъде разгледан от евросъда на 27 ноември.Шотландски политици, които се противопоставят на Брекзит, успешно поискаха от съда да изясни дали Великобритания може да оттегли позицията си за излизане от ЕС без разрешението на останалите страни членки.Правителството на премиера на Великобритания Тереза Мей твърди, че решението за прекратяване или осъществяване на Брекзит е несъществено, тъй като правителството няма намерение да спира процеса по Брекзит. Британският кабинет поиска разрешение да обжалва случая пред Върховния съд на Обединеното кралство.Говорител на Касационният съд обяви, че молбата да се разреши да се обжалва във Върховния съд е отхвърлена.Най-висшата съдебна инстанция в Шотландия реши на 4 октомври, че случаят трябва да бъде разгледан от Съда на Европейския съюз.", "date": "2018.11.08", "title": "Решението за Брекзит влиза в евросъда"}
{"url": "https://news.bg/int-politics/ungariya-nyama-da-pravi-otstapki-za-osnovaniya-ot-soros-universitet.html", "text": "Правителството на Унгария обяви, че няма да прави отстъпки на Централноевропейския университет, чийто правен статут беше накърнен в продължение на повече от година заради промени в закона от правителство, враждебно към неговия основател - финансиста Джордж Сорос, съобщава \"Ройтерс\".\"В Унгария законът се прилага за всички, включително и за университета на Сорос\", коментира говорителят на правителството Золтан Ковач в интервю за местен вестник.\"Никой не може да се радва на привилегии\", подчерта той, допълвайки: \"Ако други чуждестранни университети могат да изпълнят предвидените в закона условия, тогава Централноевропейският университет ще трябва да последва примера им, вместо да създава политически въпрос от тази тема.\"Ковач заяви, че държавната образователна служба ще разгледа в бъдеще дали Централноевропейският университет отговаря на необходимите критерии.Промяна, направена през миналата година в унгарското законодателство, отне правото да работят на регистрирани в чужбина университети, които също така не предлагат курсове в родната си страна. Законодателната промяна беше масово възприета като изрично насочена към Централноевропейския университет, който предлага курсове на английски език и често е класиран като най-добрия университет в Унгария.От образователната институция заявиха през миналия месец, че са принуждавани да напуснат Унгария от правителството на премиера Виктор Орбан, като ще прехвърлят основния си кампус във Виена, записвайки там нови студенти, ако не получат гаранции за академична свобода до 1 декември.Американският милиардер Сорос, който подкрепя либерални каузи чрез своите фондации, е обект на кампания от дясното правителство на Орбан. По-рано тази година благотворителните му фондации \"Отворено общество\" напуснаха Унгария.", "date": "2018.11.08", "title": "Унгария няма да прави отстъпки за основания от Сорос университет"}
{"url": "https://news.bg/finance/niski-stavki-no-za-vsichki-apelira-lachezar-bogdanov.html", "text": "Ако икономиката расте със същия темп и пазарът на труда е в същото състояние, така или иначе доходите ще се вдигат. Дори и да не се вдигне минималната заплата и осигурителните прагове, при това положение те най-вероятно ще се повишат, коментира икономистът Лъчезар Богданов по темата за бюджета за 2019 година и \"Това с антицикличността и процикличността на фискалната политика ми се струва абсурдно невъзможно\", заяви той. Той тълкува концепцията като добър икономически цикъл, при който се събират пари, но ще се замразят заплатите и пенсии и подобряването на инфраструктурата ще бъде отложено. \"Като тръгне да се срутва всичко, ще вкарам тези пари и тогава ще вдигна с 30% заплатите и пенсиите. Това няма как да стане\", отсече Богданов.Според него, не трябва да се дават тотално грешни стимули и сигнали през бюджета, за да има възможност за реакция при негативно икономическо развитие.От гледна точка на това да сме подготвени за рискове в данъчната политика, са необходими структурни промени за по-добра събираемост, смята икономистът. Основният принцип, по думите му, е въвеждането на ниски ставки, но за всички.Обхватно трябва да бъде разгледан потенциалът на българската икономика, подчерта Богданов. \"Твърде дълго време от 90-те и след кризата през 2008 година, дебатът беше фиксиран върху нуждата от структурни реформи, преодоляване на дисбаланси, лоша ефективност и неизползвани ресурси\", посочи той.Богданов насочи вниманието си към демографската картина. Само за десет години делът на тези, които са до 35 години е намалял от 34% на 27%. \"Трябва да се постигне консенсус, че политиката трябва да се фиксира върху качеството, а не върху количеството\", изтъкна икономистът. Това, според него, е основата да се харчат повече пари за образование, за да се подобри човешкият ресурс.Дългосрочното основание да се харчи за образование в добри времена, Богданов смята, че е в предстоящата липса на работни места за необразован персонал.", "date": "2018.11.08", "title": "Ниски ставки, но за всички, апелира Лъчезар Богданов"}
{"url": "https://news.bg/int-politics/merkel-prizovava-es-da-obedini-vanshnata-i-otbranitelnata-si-politika.html", "text": "Страните от ЕС трябва да се придържат към обща позиция по въпросите на външната политика. В противен случай усилията им ще бъдат неубедителни за гражданите, коментира германският канцлер Ангела Меркел в Хелзинки, по време на конгрес на ЕНП, съобщава ТАСС.\"Трябва да приложим , в противен случай гражданите в Европа няма да ни вземат на сериозно\", обяснява канцлерът.Според нея, в Европа липсва \"единство и колегиалност\" при вземането на решения в тези области.Според Меркел страните от ЕС \"трябва да говорят с \" в отношенията си с Русия, САЩ и Китай.Меркел припомня миграционната криза в Европа, когато защитата на външните граници на общността не функционира.Според нея резултатът е намаляване на подкрепата от страна на европейските граждани. \"Тогава научихме много, но все още не сме достигнали целта си\", коментира Ангела Меркел.", "date": "2018.11.08", "title": "Меркел призовава ЕС да обедини външната и отбранителната си политика"}
{"url": "https://news.bg/crime/za-trima-deputati-prokuraturata-sabira-obvinenie.html", "text": "Предстои прокуратурата да разкрие една банкова и данъчно-осигурителна тайна. За трима от депутатите с поискан имунитет тепърва ще се преценява дали да им се повдигне обвинение. Това са депутатите Елена Йончева от БСП; Георги Михайлов от БСП и Борис Кърчев от ПП \"ГЕРБ\".Подробностите за внесения от главния прокурор Сотир Цацаров искане за снемане имунитета на шестима народни представители представи говорителят на главния прокурор Румяна Арнаудова на брифинг, отлаган като час три пъти.На въпрос защо тогава искането за сваляне на имунитет се внася накуп за шест депутати, Арнаудова обясни, че така чисто административно е по-лесно.\"За да се отговори по един категоричен начин е необходимо прокуратурата да има правомощия да се събират доказателства, за да се събират изводи и обосновани такива. Трябва да се разбере дали има извършено престъпление от конкретните депутати или не\", обясни още говорителят на главния прокурор и посочи, че такива са изискванията на закона.По-категорична е прокуратурата по отношение на депутатите от \"Воля\" - Веселин Марешки, Кръстина Таскова и Емил Христов - те имат повдигнато обвинение за престъпен сговор на повече от едно лице за извършване на престъпления, за което се предвижда лишаване от свобода за срок от три години.От това разследване, ако НС даде разрешение за възбуждане на наказателно производство ще бъдат повдигнати още по едно обвинение и на тримата народни представители, без да се прекратява, нито изменя старото обвинение за изнудване. През този период прокуратурата е говорила и с други собственици на аптеки и е открила нови доказателства.Припомняме, тази сутрин  искания за снемане на имунитета на шестима народни представители. Това са: лидерът на \"Воля\" Веселин Марешки, депутатите от \"Воля\" Кръстина Таскова и Пламен Христов, депутатите от БСП Елена Йончева и Георги Михайлов, както и депутатът от ГЕРБ Борис Кърчев. Мотивите на Цацаров за снемането на имунитета на депутатите касаят разрешение за възбуждане на наказателно производство спрямо споменатите на основание чл. 70 ал. 1 от Конституцията. Веднага след оповестяване на информация Георги Михайлов се отказа от имунитета си. Той бе последван от Елена Йончева и Борис Кърчев.Арнаудова изтъкна, че искането за снемането на имунитет на народните представители е регламентирана процедура по Конституция и за да се предприемат действия, насочени към навлизане в правната сфера на депутати, е нужно НС да даде разрешени затова. Тя припомни какво са повдигнатите обвинения на депутатите и добави, че предстои разкриването на една голяма банкова и данъчно-осигурителна тайна.Тя обясни, че повдигнатото обвинение срещу депутата от БСП Георги Михайлов е свързано с дейността му на изпълнителен директор на Специализираната болница за активно лечение на хематологични заболявания в София. Натрупаните задължения са в размер на повече от 24 млн. лева. От думите на Арнаудов стана ясно, че са приложени договори само и единствено подписвани от него. Договорите са оценени като явно неизгодни сделки. Има безстопанственост и действията му не защитават в пълна степен интересите на болничното заведение.Относно повдигнатите обвинения на депутата от ГЕРБ Борис Кърчев сигналите са от неправителствени организации и граждани и потвърждават, че докато е бил съдружник и управител на две търговски дружества е осъществявал престъпни схеми, които са довели до ощетяване на фиска на България. Става въпрос за две данъчни престъпления. Едното е от тях е в периода юни-юли 2015 г. като в резултат на събраните данни същият е използвал документи с невярно съдържание, с които не е платил данъчни задължения в размер на особено големи размери. Касае се за ДДС в размер на 320 000 лв. Другите данни са отново за данъчно престъпление, като в същия период от време е приложена същата схема за избягване и установяването и реалното плащане на данъчни задължения в особено големи размери, като управител на друго търговско дружество.По отношение на народния представител Елена Йонева, Арнаудова обясни, че става въпрос за образувано досъдебно производство на 31 август по . Стартирано е разследване на пари в особено големи размери. Това, което със сигурност е установено от доказателствата е, че през 2012 г. е взето решение от едноличния собственик на капитала на дружеството \"Авторска телевизия\" за създаването на съвместно дружество с друго такова, което е една офшорна компания, регистрирана на Вирджинските острови.Три дни след решението през 2012 г. офшорното дружество взема аналогично решение за създаване на съвместно дружество. Вследствие на това новообразуваното дружество \"Офроуд\" е открило сметка в КТБ и единственият правоимащ да оперира с паричните средства от банковите сметки е управителят на новото дружество, а именно Елена Йончева. По сметката в КТБ са постъпили 171 000 евро от уговорени 320 000 лева.Според доказателствата към този момент средствата присвоени от длъжностни лица от КТБ не са собственост на длъжностните лица на банката, а са собственост на български граждани, които са имали влогове в тях, посочи Арнаудова и добави, че това е предикатното престъпление, което е било извършено.\"Разполага се с гласни доказателствени средства, за да бъде осъществен съставът на пране на пари\", изтъкна говорителят на главния прокурор и добави, че има свидетели, но няма да разкрие тяхната самоличност.На въпрос кой е собственик на офшорното дружество, Арнаудова отбеляза, че зад офшорната компания стои едно от обвиняемите лица по делото КТБ. Тя не назова дали става въпрос за Цветан Василев или не. Арнаудова изтъкна, че след снемането на имунитета на депутатите, ще се установи дали наистина се касае за престъпен произход на паричните средства, които са били трансферирани през банковите сметки и как са използвани паричните средства от Елена Йончева.Ще се прецени и дали да се повдигнат обвинения на трима от депутатите - Елена Йончева от БСП; Георги Михайлов от БСП и Борис Кърчев от ПП \"ГЕРБ\".", "date": "2018.11.08", "title": "За трима депутати прокуратурата събира обвинение"}
{"url": "https://news.bg/euronews/balgariya-ne-e-vavela-pravilno-pravilata-na-es-za-letishtnite-taksi.html", "text": "България не е въвела правилно правилата на ЕС за летищните такси, констатира Европейската комисия (ЕК).Поради това ЕК призовава страната ни да гарантира правилното прилагане на регулациите за летищни такси, въведени с Директива 2009/12/ЕО.Според правилата от държавите членки на ЕС се изисква да въведат национални мерки, с които да гарантират, че летищните такси за въздушните превозвачи се определят в съответствие с принципите за прозрачност, консултиране и недискриминация.ЕК подчертава - летищните такси представляват такси, които авиокомпаниите плащат на летищата за използването на съответните инфраструктура и услуги, и по-специално за излитане и кацане и за обработка на пътниците. Държавите членки трябва да гарантират, че летищните оператори провеждат консултации с авиокомпаниите въз основа на прозрачен обмен на информация между двете страни. Това се прави с цел да се гарантира, че летищните такси са недскриминационни и са свързани с равнището на услуги, предоставяни от летището.В случай на несъгласие обаче всяка от двете страни може да поиска намесата на независимия надзорен орган в съответната държава членка, който ще разглежда въпроса.България разполага с два месеца, за да отговори на доводите, изложени от ЕК.Ако не направи това, Комисията може да реши да изпрати мотивирано становище.", "date": "2018.11.08", "title": "България не е въвела правилно правилата на ЕС за летищните такси"}
{"url": "https://news.bg/crime/sadyat-balgariya-zaradi-nespazvane-pravilata-za-bezopasen-zhp-transport.html", "text": "Европейската комисия съди България заради неспазване правилата на ЕС за безопасност на железопътния транспорт, съобщиха от Еврокомисията.Искът пред Съда на ЕС срещу България е нетранспониране и неспазване на правилата на ЕС за безопасност на железопътния транспорт (Директива 2004/49/ЕС).Директивата изисква от държавите членки да създадат разследващ орган. Той трябва да е независим от железопътните предприятия, управителя на инфраструктурата, органа, налагащ таксите, органа, разпределящ инфраструктурен капацитет, и нотифицирания орган. Разследващият орган трябва да е далеч от всяка страна, чиито интереси биха могли да са в противоречие със задачите му.В това отношение България не е осигурила пълното транспониране и прилагане на директивата на национално равнище. Българското законодателство не гарантира по-специално, че разследването на тежки железопътни произшествия и инциденти се извършва от независим разследващ орган.Припомняме, по-рано стана ясно, че .", "date": "2018.11.08", "title": "Съдят България заради неспазване правилата за безопасен жп транспорт"}
{"url": "https://news.bg/regions/pomoriyska-mandra-probutva-imitirasht-produkt-za-sirene.html", "text": "Мандра в поморийско село представя имитиращ продукт за бяло саламурено сирене, съобщиха от БНР. Стоката е била предназначена за чужбина.Вчера е конфискуван близо половин тон имитиращ млечен продукт, който обаче бил описан като сирене. Неизрядната мандра производител работела легално повече от 10 години.Въпреки че след внесените промени в закона тя декларирала, че няма да произвежда сирене от мляко, а от имитиращи продукти, мандрата пропуснала да отбележи това на етикета.На опаковките на иззетата стока, предназначена за износ, било изписано на английски език, че предлаганият продукт е бяло саламурено сирене.Това е нарушение на закона, категоричен е началникът на областната дирекция по безопасност на храните Георги Митев.Фалшивото сирене не е било пласирано в български магазини. Всички 432 килограма от него ще бъдат унищожени, а на мандрата ще бъде наложена глоба до 1000 лв. Освен това тя е затворена за десет дни.До този момент това е единственото подобно нарушение в областта, което е установено.", "date": "2018.11.08", "title": "Поморийска мандра пробутва имитиращ продукт за сирене"}
{"url": "https://news.bg/int-politics/30-dushi-na-sad-za-maltretirane-na-migranti-v-germaniya.html", "text": "Тридесет души се изправиха на подсъдимата скамейка в Западна Германия за физическо и ментално малтретиране на мигранти в бежански център през 2014 г., съобщава \"Асошиейтед прес\".Сред обвиняемите са охранители и служители в бежанския център в Бурбах, малко градче на около 100 км източно от Бон.Германската информационна агенция ДПА уточни, че те са обвинени за 50 случая на незаконно задържане, тежки телесни повреди и кражби.Случаят стана публично достояние, след като видеоклип, показващ сцени от насилието, изтече към медиите и предизвика възмущение в страната.", "date": "2018.11.08", "title": "30 души на съд за малтретиране на мигранти в Германия"}
{"url": "https://news.bg/world/prints-charlz-ne-sam-tolkova-glupav.html", "text": "Британският принц Чарлз заяви, че не е толкова \"глупав\" да продължи да коментира деликатни обществени въпроси, когато стане крал, информира АФП.Осведомителната агенция отбелязва, че Чарлз е дал рядко интервю за бъдещата си роля.Отдавна е известно, че най-големият син на кралица Елизабет II, който официално е принцът на Уелс, се намесва в политиката на страната, защото лично лобира пред министри и прави публични коментари по различни теми, включително за околната среда и архитектурата.Но той подчерта в документален филм на Би Би Си по случай 70-тия си рожден ден през следващата седмица, че не възнамерява да бъде крал, който се намесва в делата на държавата.Запитан дали публичната му кампания ще продължи, той отговори: \"Не, няма. Не съм толкова глупав\".Британските кралски особи традиционно избягват намеса в политиката. Това особено се отнася за 92-годишната кралица още от коронацията й през 1953 г.Но принц Чарлз лобира по редица теми, както показват писма между него и министри, известни като паметни бележки \"черният паяк\".Известно е, че той има особено силно мнение за съвременния архитектурен дизайн.", "date": "2018.11.08", "title": "Принц Чарлз: Не съм толкова глупав"}
{"url": "https://news.bg/regions/naprolet-vazobnovyavat-iztochvaneto-na-mazut-ot-koraba-mopang.html", "text": "Източен е мазутът в два от резервоарите на потъналия преди близо век край Созопол американски кораб \"Мопанг\", съобщи БНТ. Източването на горивото в останалите два резервоара на плавателния съд ще продължи вероятно през пролетта на 2019 г. Това заяви директорът на \"Морска администрация\" - Бургас капитан Живко Петров.При влошаване на метеорологичната обстановка операцията ще бъде преустановена. Източването на мазута се определя от вятъра, температурата на морската вода и вълнението на морето. Екип от водолази със специализирана техника се спускат на двойки.Изтичането на мазут от резервоарите започна през август 2018 година. Корабът \"Мопанг\" е потънал през 1921. След двуседмични проучвания районът бе ограден с буйове, които да ограничат разлива на гориво, а ден по-късно машините започнаха почистването на мазутните петна от морската вода.аоКап. Петров каза, че трябва да се направи проучване и за състоянието на потъналия край Приморско товарен параход \"Родина\". Такова искане \"Морска администрация\" ще отправи до ресорното министерство и до Министерския съвет. По думите на кап. Петров засега няма опасност за изтичане на гориво от парахода.По-рано в Бургас започна заключителната конференция по проекта \"Интегрирано българско морско наблюдение\". В нея участват изпълнителният директор на Изпълнителна агенция по рибарство и аквакултури Галин Николов, командирът на Флотилия бойни и спомагателни кораби към Военноморските сили флотилен адмирал Мален Чубенков, представители от Генерална дирекция \"Морско дело и рибарство\" на Европейската комисия, Европейската агенция за морска безопасност, Италианската космическа агенция, както и представители на участващите в проекта организации.Общият бюджет на проекта е 238 820 евро, като сумата на предоставената безвъзмездната финансова помощ от Европейския фонд за морско дело и рибарство възлиза на 191 056 евро.", "date": "2018.11.08", "title": "Напролет възобновяват източването на мазут от кораба \"Мопанг\""}
{"url": "https://news.bg/politics/za-filmite-kompyutarnite-igri-i-merkite-sreshtu-domashnoto-nasilie.html", "text": "Мадлен Кирчева от Организацията за защита на гражданите и държавата поиска да се разбере кои са причините за домашното насилие. Компютърните игри и филмът \"Сексът и градът\" били виновни за домашното насилие, заяви тя по време на обсъждането на мерките за борбата с домашното насилие.Създават се поведенчески модели през внушения, смята тя. Наказателният кодекс е стара, изтъняла дреха, убедена е Кирчева. Кой ще седне да ви чете тези текстове, недоволна е гражданката. Вие, народните представители нямате време, предупреди тя. Трябвало да направят така, че подобни явления да не се появяват.Законодателните мерки, които ще бори домашното насилие, бяха представени от председателя на парламента Цвета Караянчева пред правната комисия.Всяка четвърта жена е жертва на домашно насилие, по думите й. Мерките ще се отнасят, както за жените, така и за мъжете. Въвежда се определение за психически тормоз и той ще бъде криминализиран. Борбата с домашното насилие ще бъде моя кауза, подчерта Караянчева. Едно зло ходи из България и то присъства почти всекидневно в новините, това е насилието над деца и жени, сподели шефката на парламента.Отдавна съм загубила илюзиите, че можем с разговори, кръгли маси, фейсбук послания да се борим срещу това зло, каза още тя. По думите й многото жени са чували заплахи от типа: \"Ще те убия и ще те излежа.\" Трябва да се знае, че ще има строги санкции, защото незнанието води до епидемия, по мнението и.Домашното насилие ще се доказва със свидетели, както и със съдебно-психологична експертиза, но полиция и прокуратура ще могат да се самосезират. Завишават се санкциите за принудително встъпване в брак. Строги са наказанията и за насилствено заживяване на семейни начала.Николай Николов от асоциацията на бащите се почувства дискриминиран. Мъжете били не по-малко насилвани от жените. Според него този законопроект ще сътвори пълен ужас в съдебната система.Повечето дела за домашно насилие били изфабрикувани, за да получат майките правата над децата, според него. Все пак призна, че има случаи на жестоко посегателство над жени.Адвокат Илияна Кръстева репликира, че няма да има бум на делата за домашно насилие. Не е съгласна, че се измислят случаи на домашно насилие и изтъкна, че болшинството жертви на тормоз у дома са именно жени.Още един мъж в залата се почувства насилен от жените. Взели му детето и той можел да го вижда само в определени дни. Адвокат Кръстева обясни, че практиката сочи, че родителските права се отнемат заради насилие в семейството.Крум Зарков от БСП подчерта, че червените ще подкрепят на първо четене проекта. Домашното насилие било очевидно предизвикателство, а също е очевидно и че не можем да се справим с него с действащото законодателство. Трябвало прецизно да се подходи към дефинирането на проблема психически тормоз. За мен лично е време законодателят да се намеси по-остро срещу домашното насилие, според правосъдния министър Цецка Цачева.", "date": "2018.11.08", "title": "За филмите, компютърните игри и мерките срещу домашното насилие"}
{"url": "https://news.bg/int-politics/papata-zakleymi-pravitelstvata-izpolzvashti-mediite-za-ohulvane-na-krititsite.html", "text": "Папа Франциск осъжда начина, по който някои правителства се опитват да дискредитират критиците си чрез \"интригантски\" акции, като използват медиите, за да охулват всеки, който представлява заплаха, съобщава \"Асошиейтед прес\".По време на проповед тази сутрин Франциск каза, че такива клеветнически кампании могат да покварят отношенията в семейства, енории и епархии, както и глобалната политика.Той подчерта, че щетите, причинени от \"греха на интригантстването\" са особено големи в политиката, \"когато едно правителство не е честно и се опитва да хвърля кал по противниците си с интриги, клевети и злословия\".Франциск не е изтъкнал нито една страна, но отбелязал, че диктаторските правителства са известни с това, че овладяват медиите, за да \"отслабват всеки, който представлява заплаха\".Тази година Франциск посвещава своето ежегодно мирно послание, призовавайки за по-голяма отговорност в политиката.", "date": "2018.11.08", "title": "Папата заклейми правителствата, използващи медиите за охулване на критиците"}
{"url": "https://news.bg/world/evropeyskite-polititsi-podkrepyashti-putin-ne-sa-hristiyandemokrati-ubeden-tusk.html", "text": "\".Това заяви председателят на Европейския съвет Доналд Туск по време на реч на конгреса на Европейската народна партия. Той нападна европейски политици като Виктор Орбан, които подкрепят руския лидер Владимир Путин.Според него евроизборите през 2019 г. не са за работни места, а за \"\".\"\", подчерта Туск.Председателят на Европейския съвет посочи две заплахи пред Общността: нелегалната миграция и появата на политици на сцената, които се възползват от хаоса, предизвикан от миграцията.", "date": "2018.11.08", "title": "Европейските политици, подкрепящи Путин, не са християндемократи, убеден Туск"}
{"url": "https://news.bg/society/balgarskite-antarktitsi-se-sdobivat-s-nova-nauchna-laboratoriya.html", "text": "С нова модерно обзаведена и оборудвана научна лаборатория ще се сдобият българските антарктици, съобщиха от пресцентъра на Министерството на образованието и науката. За проекта са отпуснати 300 000 лева. Целта е да се осигури пълноценното функциониране на родната антарктическа база \"Св. Климент Охридски\", която е част от Националната пътна карта за научноизследователска инфраструктура.Утре, 9 ноември, към Южния полюс потегля 27-та Българска антарктическа експедиция. Преди дни държавният глава Румен Радев връчи на полярниците ни националното знаме на тържествена церемония на \"Дондуков\" 2.Първи за остров Ливингстън потеглят 8-членният логистичен екип и двама биолози, които ще ръководят два от осемте финансирани проекта за полярни изследвания. Проучванията са свързани с изследването на морската акватория около Българската антарктическа база.Първият проект ще изследва колонизационните процеси на морските кремъчни водорасли от Южния залив на остров Ливингстън в условия на климатични промени. Негов ръководител е д-р Ралица Зидарова.Проектът на доц. д-р Любен Кендеров от Биологическия факултет на Софийския университет е свързан с хидробиологичния мониторинг на крайбрежните морски води пред българската полярна база на остров Ливингстън.Останалите три групи полярници ще заминат през декември и януари. В техния състав са учените, които ще работят по другите финансирани проекти.От тази година започва и подготовката на домакинството на България на съвещанието на Съвета на мениджърите на антарктически програми, което ще се проведе между 29 юли и 2 август 2019 г. в Пловдив.", "date": "2018.11.08", "title": "Българските антарктици се сдобиват с нова научна лаборатория"}
{"url": "https://news.bg/int-politics/farahan-preduprezhdava-tramp-da-ne-slusha-izrael-koyto-iska-voyna-v-blizkiya-iztok.html", "text": "По време на посещение в Иран, Луис Фарахан, който е лидер на \"Нацията на Исляма\", предупреди президента на САЩ Доналд Тръмп да не \"запалва войната в Близкия изток, така както настоява Израел\", съобщава АП.85-годишният Фарахан, отдавна известен като провокативен коментар и смятан за антисемит, критикува икономическите санкции, наложени от Тръмп срещу Иран след оттеглянето на Америка от ядрената сделка с Техеран.Фарахан коментира пред журналисти в Техеран, че \"моли президента и правителството, което го подкрепя, да бъдат много, много внимателни\". \"Войната ще предизвика друга война, която ще включи Китай, Русия и всички нации и тази война ще сложи край на Америка, такава, каквато я познава\", допълва той.\"Нацията на Исляма\", чийто лидер в Фарахан, е сепаратистко религиозно движение на чернокожи и до голяма степен затворена за аутсайдери, което прави невъзможно дори за тези, които следят го внимателно, да преценят силата му. През 1995 година, Фарахан организира походът \"Милион хора\" във Вашингтон, символ на гордостта и правата на чернокожите.По-рано по време на пътуването му в Иран, държавната иранска телевизия публикува кратък видеоклип на Фарахан, опитвайки се да каже \"Смъртта на Израел\" на фарси, често срещана песен при митингите в десетилетия след Ислямската революция от 1979 г., но присъстващите в университета в Техеран заменят \"Израел\" с \"Америка\". След като видеоклипът се разпространява онлайн, Фарахан коментира, че никога не е водил скандирания, призоваващи за \"смърт в Америка\".Фрарахан реагира гневно на искане на иранската държавна телевизия да повтари скандиранията, но се обърна с остри думи към Тръмп: \"Вашата политика разрушава доверието и благоразположението на света към вас, а сега се обърквате. Ако направите това, то ще предизвикате, не иранско скандиране, а смърт за най-великата нация, живяла на Земя през последните 6000 години\".", "date": "2018.11.08", "title": "Фарахан предупреждава Тръмп да не слуша Израел, който иска война в Близкия изток "}
{"url": "https://news.bg/world/ek-prizovava-stranata-ni-da-spazva-pravilata-za-predostavyane-na-ubezhishte.html", "text": "Европейската комисия призовава България да спазва правилата на ЕС в областта на убежището.Днес беше изпратено писмо във връзка с неправилното прилагане на законодателството на ЕС. Комисията е установила, че недостатъците в българската система за предоставяне на убежище. Открити са нарушения на разпоредбите на Директивата за процедурите за убежище, Директивата относно условията на приемане и Хартата на основните права.Най-големите опасения се отнасят до настаняването и законното представителство на непридружени ненавършили пълнолетие лица, правилното идентифициране и подпомагане на уязвими кандидати за убежище, предоставянето на подходяща правна помощ, задържането на кандидати за убежище и защитните мерки в рамките на процедурата по задържане.Ако не се предприемат действия ЕК ще изпрати мотивирано становище по въпроса.", "date": "2018.11.08", "title": "ЕК призовава страната ни да спазва правилата за предоставяне на убежище"}
{"url": "https://news.bg/int-politics/razsledvaneto-na-malar-ne-bilo-problem-na-rusiya-sled-uvolnenieto-na-seshans.html", "text": "Кремъл обяви, че разследването на Вашингтон за предполагаема намеса от страна на Москва в американските президентски избори през 2016 г. не е проблем на Русия, след като американският президент Доналд Тръмп уволни главния прокурор и министър на правосъдието Джеф Сешънс, съобщава \"Франс прес\".\"Разследването е главоболие за нашите американски колеги, то няма нищо общо с нас\", коментира говорителят на Кремъл Дмитрий Песков пред журналисти, след като бил запитан дали уволнението на Сешънс ще повлияе на разследването, провеждано от специалния прокурор Робърт Мюлър.Москва многократно отрече обвиненията, че се е опитала да повлияе на вота, вкарал Тръмп в Белия дом.\"Това, което комисията на Мюлър произведе досега, едва ли би могло да издържи сериозна критична оценка\", добави Песков.В сряда Сешънс се превърна в първата жертва на ремонта на правителството, който се очакваше да бъде извършен от Тръмп след , които се проведоха вчера.Тръмп многократно публично атакуваше Сешънс за това, че не предприема по-твърд подход към нелегалните имигранти.Тръмп също така го обвини, че защитава разследването на Мюлър за това дали предизборния щаб на Тръмп е влязъл в таен сговор с руснаците - разследване, което също така проучва дали самият президент е възпрепятствал правосъдието.Уволнението на Сешънс незабавно постави под въпрос това дали 18-месечното разследване ще може да продължи безпрепятствено.", "date": "2018.11.08", "title": "Разследването на Мълър не било проблем на Русия след уволнението на Сешънс"}
{"url": "https://news.bg/politics/mareshki-ochakva-prokuraturata-da-podhvane-lidera-na-vmro.html", "text": "Лидерът на Воля Веселин Марешки пак се заяде с Красимир Каракачанов и го атакува заради аферата в ДАБЧ.Каракачанов бил истинският архитект на престъпната схема.Чудим се защо тези хора за още на свобода, недоумява Марешки.Лидерът на \"Воля\" обвини воеводите, че са измамници. Цяла нощ депутатите му търсели в бюджета за следващата година сакралното число 300 лева за минимална пенсия, каквото било обещанието на патриотите. Числата излетели в пълна радио тишина, каза Марешки.Да се молим да са живи и здрави българските пенсионери, подчерта той.По думите му някои сигурно се молели да си отидат от този свят, за да не им плащат мизерните пенсии. Дано да се събуди изтерзаният български народ, пожела лидерът на \"Воля\".Марешки очаква един примат да излезе и да го нападне с дребнотемие от трибуната.Иначе Веселин Марешки очаква прокуратурата да събира доказателства срещу лидера на ВМРО и призова воеводите да четат книги, за да не фъфлят.Бог ще прости и на най-големите изверги, обясни той. Влезте в някоя църква, запалете свещичка и се молете българският народ да ви прости, призова той патриотите.Юлиян Ангелов от ВМРО отговори на тези нападни. По думите му Марешки изрекъл куп лъжи.ВМРО са съгласни да бъдат проверявани и проучвани. Даже са готови да седнат на детектор на лъжата. Обаче искат и лидерът на \"Воля\" да се подложи на подобен тест.", "date": "2018.11.08", "title": "Марешки очаква прокуратурата да подхване лидера на ВМРО"}
{"url": "https://news.bg/world/vav-vsyaka-strana-ima-po-edin-farazh-predupredi-barnie.html", "text": "Главният преговарящ на ЕС за Брекзит Мишел Барние предупреди, че \"във всяка страна има по един Фараж\", съобщават агенции.Барние има предвид бившия лидер на Партията за независимост на Великобритания Найджъл Фараж.Той подчерта, че нестабилният Европейски съюз е под атака от популистки сили на континента.\"\", изтъкна той по време на конференция на Европейската народна партия в Хелзинки.Но Барние отказа да разкрие подробности за течащите преговори с Брекзит. Той обаче обеща да изпълни мисията си докрай.Той се пошегува, че ще бъде кратък по време на речта си, тъй като \"времето тече\".Барние, бивш външен министър на Франция в дългогодишната си политическа кариера, разкритикува френския президент Еманюел Макрон, който се представя като защитник на либерална и мултикултурна Европа срещу крайнодесните и крайнолевите популисти.\"\", изтъкна дипломатът, без да споменава името на Макрон.\"Повече от всякога Европа се нуждае от основополагащата визия на ЕНП. Ние сме патриоти и европейци\", убеден е той.Коментирайки заплахата от климатичните промени и нуждата да се \"изчистят нашите градове от смога и праховите частици\", Барние разкри, че първата му внучка ще се роди след няколко седмици.\"\", запита той, цитиран от \"Гардиън\".Барние призова за европейски действия за инвестиране в нови космически технологии и изкуствен интелект. В същото време той предупреди, че Европа губи в надпреварата с Китай и големите технологични компании.\"Четирите GAFA са по-големи от икономиката на Германия\", предупреди той, като използва френската абревиатура за Google, Apple, Facebook и Amazon.", "date": "2018.11.08", "title": "Във всяка страна има по един Фараж, предупреди Барние"}
{"url": "https://news.bg/health/po-visoki-zaplati-ochakvat-s-noviya-kolektiven-trudov-dogovor-v-zdraveopazvaneto.html", "text": "Целта на договора е по-високи минимални прагове на трудовите възнаграждения за хората, които работят в системата на здравеопазването.Отрасловото споразумение се прилага за всички лечебни заведения. То е задължително и за второстепенни разпоредители с бюджетни средства към министъра на здравеопазването; за структурите по училищно и детско здравеопазване. Прилага се и за здравните кабинети в специализираните институции за предоставяне на социални услуги за деца и възрастни.Министър Ананиев очаква показателите за начална работна заплата в сектор \"Здравеопазване\" по категории персонал, залегнали в Колективния трудов договор да бъдат постигнати. Това да стане база за надграждане в следващите години, надява се министърът.Ананиев се надява колективният договор да стане база, която да покаже пътя за удовлетвореност от здравните услуги както на пациентите, така и на медиците и хората, заети в лечебната дейност.", "date": "2018.11.08", "title": "По-високи заплати очакват с новия колективен трудов договор в здравеопазването"}
{"url": "https://news.bg/crime/otlozhiha-deloto-sreshtu-dyankov-traykov-i-prokopiev.html", "text": "Спецсъдът отложи делото срещу Симеон Дянков, Трайчо Трайков и Иво Прокопиев.Делото срещу бившите министри на финансите и енергетиката в първото правителство на Борисов Трайчо Трайков и Симеон Дянков, както и срещу издателят Иво Прокопиев, беше отложено заради неявяването на един от адвокатите по време на днешното заседание.По делото са обвинени и още трима финансисти от компанията \"Булброкърс\". Те са подсъдими за продажбата на 33% държавен дял на енергоразпределителното дружество EVN.Това е вторият опит да тръгне делото, но без успех. Предишният път  заради пропуски в обвинителния акт. След това  и внесено отново в съда.Днешното заседание на спецсъда трябваше да бъде разпоредително.Следващото заседание по делото ще се проведе на 17 януари 2019 година.", "date": "2018.11.08", "title": "Отложиха делото срещу Дянков, Трайков и Прокопиев"}
{"url": "https://news.bg/politics/ek-prognozira-po-slab-ikonomicheski-rastezh-na-fona-na-golyama-nesigurnost.html", "text": "Продължаващ, но по-слаб динамичен растеж на фона на голяма несигурност, вижда ЕК в своята есенна икономическа прогнозира за 2018 г. Очаква се растежът в еврозоната да намалее от най-високата си за период от 10 години стойност от 2,4 %, отчетена през 2017 г., на 2,1 % през 2018 г., преди да падне допълнително на 1,9 % през 2019 г. и 1,7 % през 2020 г. Същото развитие се очаква и за ЕС-27 — прогнозите сочат, че растежът ще бъде 2,2 % през 2018 г., 2,0 % през 2019 г. и 1,9 % през 2020 г.Благоприятната глобална ситуация през миналата година допринася за значителна икономическа активност и за увеличаване на инвестициите в ЕС и в еврозоната. Въпреки по-несигурната среда, икономиките на всички държави членки се очаква да продължат да нарастват, макар и с по-бавни темпове, благодарение на силното вътрешно потребление и инвестициите. При отсъствието на съществени сътресения, се очаква Европа да може да поддържа икономически растеж над потенциалния, активно създаване на нови работни места и намаляваща безработица. Този сценарий обаче е изложен на все по-голям брой взаимосвързани рискове от влошаване на ситуацията.Вътрешното търсене като стимул за растежа - Нарастващата глобална несигурност, напрежението в международната търговия и по-високите цени на петрола ще имат отрицателен ефект върху растежа в Европа. След няколко години на стабилен растеж на заетостта, перспективата за забавяне на подобренията на пазара на труда и за увеличаване на ограниченията по отношение на предлагането в някои държави членки би могла също да подсили това неблагоприятно въздействие.Двигателите на растежа се очаква да бъдат във все по-голяма степен вътрешни: частното потребление се очаква да се повлияе положително от по-силния растеж на заплатите и от фискалните мерки в някои държави членки. Очаква се условията за финансиране и високата степен на използване на капацитета също да продължат да подпомагат инвестициите. За първи път от 2007 г. насам се очаква през 2019 г. инвестициите във всички държави членки да нараснат.Като се вземат под внимание всички тези фактори, се очаква брутният вътрешен продукт във всички държави членки да продължи да нараства, но с намаляващи темпове, които изглеждат малко по-слаби от очакваното през лятото.Безработицата продължава да намалява - Условията на пазара на труда продължиха да се подобряват през първата половина на 2018 г., като ръстът на заетостта остана постоянен, дори когато икономическият растеж започна да се забавя.Създаването на работни места ще продължи да бъде подпомагано от постоянен растеж и от провеждането на структурни реформи в някои държави членки. Очаква се безработицата да продължи да намалява, но с по-бавни темпове отколкото в миналото, тъй като ръстът на заетостта в крайна сметка ще намалее поради все по-големия недостиг на работна ръка и забавения икономически растеж.Очаква се безработицата в еврозоната да се понижи до 8,4 % през тази година, а след това до 7,9 % през 2019 г. и 7,5 % през 2020 г. Прогнозите са, че през тази година безработицата в ЕС-27 ще достигне 7,4 %, а през 2019 г. и 2020 г. ще намалее съответно до 7 % и 6,6 %. Това представлява най-ниското равнище на безработицата, регистрирано от началото на месечните данни за безработицата през януари 2000 г.Инфлация, стимулирана от цените на петрола - Очаква се, че през прогнозния период общата инфлация ще остане умерена. Инфлацията в еврозоната се очаква да достигне 1,8 % през 2018 г. и 2019 г. и да спадне до 1,6 % през през 2020 г.Нарастването на цените на петрола доведе до увеличение на инфлацията през тази година и се очаква силните положителни базови ефекти да продължат през първото тримесечие на следващата година. Въпреки че същинската инфлация, която изключва цените на енергията и на непреработените храни, бе сравнително ниска досега през тази година, очаква се тя да се утвърди отново като основен двигател на общата инфлация през 2020 г. поради увеличението на заплатите на фона на затягането на пазарите на труда.Публични финанси - равнищата на дълга намаляват и общият размер на публичния дефицит в еврозоната понастоящем е под 1 %.Според прогнозите дефицитът на консолидирания държавен бюджет в еврозоната ще продължи да намалява спрямо БВП тази година благодарение на по-ниските лихвени разходи. Очаква се намалението да спре следващата година за първи път от 2009 г. насам с превръщането на фискалната позиция в леко експанзионистична през 2019 г., преди тя да стане като цяло неутрална през 2020 г.Прогнозите сочат, че дефицитът на консолидирания държавен бюджет на еврозоната ще нарасне от 0,6 % от БВП през 2018 г. на 0,8 % през 2019 г., след което ще намалее до 0,7 % от БВП през 2020 г. Прогнозите сочат, че дефицитът на консолидирания държавен бюджет на ЕС-27 ще нарасне от 0,6 % от БВП през 2018 г. на 0,8 % през 2019 г., след което ще намалее до 0,6 % от БВП през 2020 г. Като цяло се запазва тенденцията за значителни подобрения в сравнение с преди десет години, когато дефицитът през 2009 г. достигна върхова стойност от 6,2 % в еврозоната и 6,6 % в ЕС.Очаква се съотношението на дълга към БВП да продължи да намалява в еврозоната и в почти всички държави членки, подпомагано от намаляващите дълга първични излишъци и от продължаващия растеж. Според прогнозите съотношението на дълга към БВП в еврозоната ще намалее от 86,9 % през 2018 г. на 84,9 % през 2019 г. и 82,8 % през 2020 г., в сравнение с върховата стойност от 94,2 % през 2014 г. В ЕС-27 се очаква съотношението на консолидирания държавен дълг към БВП да намалее от 80,6 % от БВП през 2018 г. на 78,6 % през 2019 г. и на 76,7 % през 2020 г.Многобройни взаимосвързани рискове и несигурност помрачават перспективите - Прогнозите са изготвени в контекста на голяма несигурност и съществуват много взаимосвързани рискове от влошаване на ситуацията. Реализирането на който и да е от тези рискове може да увеличи останалите и да засили тяхното въздействие.Прегряването на икономиката на САЩ, стимулирано от проциклични фискални мерки, може да доведе до по-бързо от очакваното повишение на лихвените проценти, което ще има многобройни отрицателни последици извън САЩ, особено в страните с бързо развиващи се пазари, които са уязвими на промени в капиталовите потоци и са изложени на дълг в щатски долари. Това може да засили напрежението на финансовите пазари. Възможно е ЕС също да пострада поради силните си търговски връзки и експозициите на банките.Очакваното увеличение на дефицита по текущата сметка на САЩ може също така да създаде допълнително напрежение в търговията с Китай. Това може да повиши риска от хаотични корекции в Китай, предвид равнището на корпоративния дълг и финансовата нестабилност. Всяко увеличение на напрежението в търговията ще се отрази неблагоприятно и на ЕС чрез въздействието върху доверието и инвестициите и поради силното интегриране на ЕС в световните вериги за създаване на стойност.В рамките на ЕС съмненията по отношение на качеството и устойчивостта на публичните финанси в силно задлъжнелите държави членки могат да се пренесат в националните банкови сектори. Това ще доведе до нарастване на безпокойството във връзка с финансовата стабилност и ще затрудни икономическата активност.На последно място, остават и рисковете, свързани с изхода на преговорите за Брексит. За Обединеното кралство хипотезата за 2019 г. и 2020 г. е чисто техническа.За да е възможно съпоставяне във времето, прогнозата обхваща всичките 28 държави членки, включително Обединеното кралство. Предвид текущите преговори относно условията на оттегляне на Обединеното кралство от ЕС, прогнозите на ЕК се основават на чисто техническо допускане, че статуквото в търговските отношения между ЕС-27 и Обединеното кралство ще се запази. Това се прави само за целите на прогнозирането и не оказва влияние върху водените в момента преговори в рамките на процедурата по член 50.", "date": "2018.11.08", "title": "ЕК прогнозира по-слаб икономически растеж на фона на голяма несигурност"}
{"url": "https://news.bg/bulgaria/nap-slaga-kray-na-zaplatite-v-plik.html", "text": "Националната агенция за приходите предприема мерки срещу \"заплатите в плик\". Това стана ясно на кръгла маса, организирана днес.За да бъде предотвратено укриването на работните заплати, приходната администрация предвижда всеки новоназначен служител да получава електронно съобщение с информация за декларирания пред НАП осигурителен доход, трудов договор и други данни от данъчно-осигурителното му досие.Сред останалите мерки, които ще се предприемат, са организирането на срещи с представители на браншови организации на рискови отрасли и насърчаването на саморегулацията, включително чрез законодателни мерки.Според НАП най-ефективният подход срещу укриването на доходите е информирането на обществото за преките загуби от подобно поведение, както и за ползите от спазването на закона.По тази причина Агенцията започва информационната кампания \"Заплата в плик\". Инициативата има за цел да запознае работниците и служителите с рисковете да не се осигуряват на реалния си доход, а да вземат част от заплата си в плик.Специален \"калкулатор на загубите\" може да покаже на всеки колко би загубил в следващите 30 години, ако се осигурява на по-нисък от реалния си доход. Загубите са под формата на неизплатени средства от болнични, майчинство, обезщетения за безработица, както и пенсии.До момента към инициативата най-силен интерес проявяват потребителите на възраст между 18 и 34 години.Калкулаторът може да бъде намерен на сайта https://zaplatavplik.bg", "date": "2018.11.08", "title": "С имейл НАП ни съобщава колко внася работодателя за нас "}
{"url": "https://news.bg/world/ek-predvizhda-silna-ikonomika-na-balgariya-s-niska-bezrabotitsa.html", "text": "Икономическият растеж на България се очаква да остане силен, основно благодарение на стабилното вътрешно търсене, частното потребление, подкрепени от реален ръст на заплатите. Високото търсене и европейските фондове ще помогнат за увеличаване на инвестициите, докато вносът трябва да надмине износа, което ще доведе до допълнително намаляване на настоящия бюджетен излишък. Енергийните цени и увеличеното търсене се очаква да повишат инфлацията. Държавният дълг трябва да продължи да спада.Това се посочва вРъстът на БВП на България се очаква да достигне 3,5 на сто през тази година, което е в резултат на силното вътрешно търсене, отчетено през първата половина на тази година.Отчетен е спад на износа за Турция, което е един от факторите за цялостния спад на износа през 2018 г. В същото време увеличеното вътрешно търсене поддържа вноса да е по-висок от износа.През 2019 и 2020 г. растежът на БВП се предвижда да се увеличи съответно до 3,7 на сто и 3,6%. През тези две години вътрешното потребление се очаква да остане основен двигател за ръста. През 2019 г. потреблението ще се ускори заради вдигането на заплатите. Отделно инвестициите ще допринесат за икономическия растеж, подпомогнати от европейските фондове.Предвижда се инфлацията да достигне 2,6 на сто през 2018 г. заради скока на енергийните цени, на някои храни и други фактори. През 2019 г. и 2020 г. предвижданията са инфлацията да спадне съответно до 2,0% и 1,8% на сто.Безработицата през 2017 г. е била близо до предкризисния период, благодарение на силния икономически ръст. През тази година тя е на ниво 6,0%, а през 2020 г. ще падне до 5,7 на сто. Недостигът на работна ръка и планираното от правителството вдигане на заплатите се очаква да доведе до ръст на заплащането през прогнозирания период.Бюджетният излишък през 2017 г. е бил 1,1% от БВП, а през тази година се очаква да бъде 0,8 на сто. 2019 и 2020 г. прогнозата е да бъде 0,6% на сто от БВП заради плановете на правителството да увеличи заплатите и разходите.До 2020 г. се очаква държавният дълг да падне под 20% от БВП.", "date": "2018.11.08", "title": "ЕК предвижда силна икономика на България с ниска безработица"}
{"url": "https://news.bg/int-politics/manfred-veber-kandidatat-na-enp-za-shef-na-evropeyskata-komisiya.html", "text": "Европейската народна партия (ЕНП) избра Манфред Вебер за своя номинация за председател на Европейската комисия в конкуренцията на бившия финландски премиер Александър Стуб, съобщават световните информационни агенции.Германецът Вебер, който в момента е ръководител на групата на ЕНП в Европейския парламент, ще бъде \"водещ кандидат\" на дясноцентриската партия в изборите за Европейски парламент, които ще се проведат през май догодина. ЕНП, която е най-голямата партия в Европарламента, има за цел да запази контрола върху най-важния пост в ЕС, понастоящем заеман от Жан-Клод Юнкер.Вебер, който е малко познат извън Брюксел и родната си провинция Бавария, беше подкрепен от всички настоящи държавни и правителствени ръководители на страни членки на ЕС, членове на ЕНП, както и от повечето от нейните партии членки от отделните страни.Все пак той се изправи пред забележително силно предизвикателство от Стуб, който проведе вдъхновена кампания, като се има предвид тежестта на силите на статуквото, изправени срещу него.Вебер е получил 492 гласа (79 процента от подадените гласове) според резултатите, обявени от председателя на ЕНП Жозеф Дол.\"Вярваме ви\", заяви на Вебер канцлерът на Австрия Себастиан Курц в реч, докато делегатите гласуваха.В официалната си реч пред ЕНП Вебер е възхвалил европейските ценности: \"Аз стоя тук не само да поискам вашата подкрепа като кандидат, но стоя тук, за да ви помоля за мандат, мандат за промяна на Европа!\" Той също така подчертал християнските традиции на Европа, спечелвайки си аплодисменти от публиката.Вебер вероятно ще се състезава срещу настоящия първи заместник-председател на Европейската комисия Франс Тимерманс, който е бивш холандски външен министър и който е водещ кандидат за номинацията на Партията на европейските социалисти (ПЕС) - второто по големина политическо семейство в Европа.През май 2019 г. избирателите в 27-те страни членки на ЕС ще избират 705 евродепутати. Всички висши постове в ЕС, включително ръководителите на комисията, съвета и парламента, ще имат нови титуляри догодина.", "date": "2018.11.08", "title": "Манфред Вебер - кандидатът на ЕНП за шеф на Европейската комисия"}
{"url": "https://news.bg/crime/sofiyanets-e-s-opasnost-za-zhivota-sled-neyasen-udar.html", "text": "Мъж е намерен в безпомощно състояние на улица в столичния квартал \"Модерно предградие\", съобщиха от пресслужбата на МВР.Мъжът лежал на земята. Той имал травма на главата, причинена по неясен засега начин. Инцидентът е станал вчера, 7 ноември.Пострадалият е забелязан от хора, които подали сигнал към властите. Сигналът е получен в МВР около 18 часа вчера.Към мястото е изпратен полицейски екип от Девето Районно управление към СДВР и линейка.Пристигналият екип на Спешна помощ е откарал пострадалия в болница. Мъжът е настанен за лечение с опасност за живота. Неговата възраст и самоличност засега остават също неясни.Предприети са действия за изясняване на обстоятелствата около случая, допълват от МВР.", "date": "2018.11.08", "title": "Софиянец е с опасност за живота след неясен удар"}
{"url": "https://news.bg/regions/bus-s-nafta-se-zabi-do-politsiyata-v-gorna-oryahovitsa.html", "text": "Бус с нафта се заби до полицията в Горда Оряховица, съобщи Нова телевизия.Най-вероятно причината за инцидента е повреда в спирачките.По информация на очевидци, товарният автомобил е преминал на червен светофар, влизайки в кръгово кръстовище спукал гума и се разбил в отсрещния тротоар до полицията в града.Няма пострадали пешеходци. На тротоара е имало майка с количка, която в последния момент се е успяла да се отдръпне.Шофьорът на буса е с охлузни рани. Заради разлива на гориво полицията оставила района останал отцепен през целия ден.", "date": "2018.11.08", "title": "Бус с нафта се заби до полицията в Горна Оряховица"}
{"url": "https://news.bg/crime/hvanaha-rumanki-turchin-i-italianets-s-kontrabandni-zlatni-nakiti.html", "text": "Златни накити за над 45 000 лева задържаха на границата.Контрабандната стока е открита на 5 ноември при проверка на лек автомобил на МП ,,Капитан Андреево\".Водач на колата с румънска регистрация бил турски гражданин. Негови спътници били две румънки и един италианец. Пътуващите заявили, че не пренасят вещи или парични средства за деклариране.Автомобилът обаче бил избран за щателна митническа проверка, при която служителите открили два плика със 153 различни накита - пръстени, медальони, гривни, синджири и обици. Било установено, че те са с тегло 803 грама и са изработени от 14-каратово злато. Общата им стойност е 45 780 лева.При проверката станало ясно, че накитите са собственост на шофьора и на една от румънските гражданки.Контрабандните вещи са задържани, а на нарушителите са съставени актове.От МП \"Капитан Андреево\" съобщават, че от началото на годината са предотвратени 15 опита за пренасяне на близо 17 кг изделия от благородни метали на стойност над 580 000 лева.", "date": "2018.11.08", "title": "Хванаха румънки, турчин и италианец с контрабандни златни накити"}
{"url": "https://news.bg/world/italiya-shte-narushi-pravilata-na-es-za-defitsita-prez-2020-g-predupredi-bryuksel.html", "text": "Европейската комисия (ЕК) обяви, че икономическият ръст на Италия през тази година ще бъде на ниво 1,1% или 0,4% по-нисък в сравнение с предишната прогноза.Правителството на страната си е поставило за цел 1,5% през 2019 г., като твърди, че разширяването ще бъде подкрепено от увеличаването на разходите, но ЕК очаква растеж от 1,2 на сто.Освен това Брюксел предвижда в Есенната икономическа прогноза 2018 г. бюджетен дефицит 2,9% от БВП през следващата година и 3,1 на сто през 2020 г., което означава, че Рим ще наруши допустимия праг от 3 на сто.Комисията подчерта, че Италия все още е изправена пред голяма несигурност и риск от свиване на икономиката.Разширяването на БВП се очаква да достигне 1,3 на сто през 2020 г.Еврокомисарят по икономическите и финансови въпроси Пиер Московиси заяви, че всички страни членки трябва да спазват правилата на ЕС. По думите му Брюксел е склонен да допусне \"гъвкавост\", но не и \"компромис\". Московиси призова за диалог.Междувременно италиански медии съобщават, че правителството на премиера Джузепе Конте за момента не иска да променя проектобюджета. Италианското правителство се ангажира дефицитът да е 2,4 на сто през 2019 г.", "date": "2018.11.08", "title": "Италия ще наруши правилата на ЕС за дефицита през 2020 г., предупреди Брюксел"}
{"url": "https://news.bg/int-politics/sasht-testvaha-balistichna-raketa-minuteman-iii.html", "text": "Въоръжените сили на САЩ са провели още едно изпитание на междуконтинентална балистична ракета (МБР) Minuteman III, съобщава FoxNews.Според телевизията поредното изстрелване се е провело късно вечерта във вторник от базата \"Ванденберг\" в южната част на щата Калифорния. Ракетата не е била оборудвана с бойна глава. Изстрелването е било успешно, ракетата поразила условната цел. По-подробна информация за изпитанието не се предоставя.Първото успешно изстрелване на Minuteman III се състоя през април. В началото на август американските военни преустановиха изстрелването на ракета от базата \"Ванденберг\" заради \"аномалия, която може да включва всякакво непредвидено събитие по време на теста\".Тристепенните междуконтинентални балистични ракети с наземно базиране от семейство \"Minuteman\" първоначално имаха предназначението за ядрено възпиране по време на Студената война със СССР.Понастоящем Minuteman III е единствената междуконтинентална балистична ракета с наземно базиране, която е приета на въоръжение в САЩ. Според последни данни от открити източници Вашингтон разполага с 450 ракети Minuteman III, които ще бъдат използвани поне до 2020 г.Minuteman III е на въоръжение в армията на САЩ от 1970 г., като в края на 1978 г. производството им е прекратено. Ракетата може да удря цели в радиус от 12 000 км.", "date": "2018.11.08", "title": "САЩ тестваха балистична ракета Minuteman III"}
{"url": "https://news.bg/crime/evropeyskiyat-sad-ne-vidya-diskriminatsiya-pri-sabaryane-na-nezakonnite-kashti-v-garmen.html", "text": "България спечели дело в Страсбург по жалба за разрушаване на незаконни къщи на семейства от ромски произход в Гърмен, съобщиха от МС, позовавайки се на съдебно решение от Европейския съд за правата на човека.Решението е обявено на 25 октомври 2018 г. С него ЕСПЧ отхвърли оплакванията на жалбоподателите по делото \"Айдаров и други срещу България\" (жалба № 33586/15).Няма дискриминация при събарянето на незаконната постройка на семейство Айдарови в Гърмен. Лъжливо е твърдението, че властите са показали нечовешко отношение при изпълнението на заповедта на ДНСК за събаряне на постройките, защото те многократно са отлагали изпълнението, признавайки сериозните последствия, до които би довело, гласи решението на ЕСПЧ.Ищците на делото в ЕСПЧ са две семейства от ромски произход - Айдарови и Илиеви. Те живеят в кв. \"Кремиковци\", община Гърмен. Постройките на този квартал са върху общинска и земеделска земя. През 2011 г. от Дирекция национален строителен контрол (ДНСК) установяват, че постройките, обитавани от жалбоподавателите, са незаконни. Още тогава ДНСК издава заповеди за премахването им, но те не са изпълнени. Само някои постройки са съборени четири години по-късно.Господин Айдаров обжалва заповедта на ДНСК, но жалбата му е отхвърлена от Благоевградския административен съд. Съдът се мотивира, че жилището е построено на общинска земя, без необходимите строителни книжа и не може да бъде узаконено. Земята е земеделска и за нея никога не е издаван подробен градоустройствен план, каквото е законовото изискване за строеж. Това първоинстанционното съдебно решение не е обжалвано. Другият жалбоподател не подава жалба до съда.Две години след като е издадена заповед за събаряне - през 2013 г. самата ДНСК спира изпълнението на заповедите за разрушаване на постройките докато хората не бъдат настанени в други жилища.След още две години - през 2015 г., ДНСК отправя покана до двете семейства - Айдарови и Илиеви доброволно да премахнат постройките си и определя срок. Решението на ДНСК е отговор на писмото на областния управител на Благоевград, провокирано от сблъсъци между ромското население на квартал \"Кремиковци\" и жителите на Гърмен. След изтичане на срока за изпълнение ДНСК ангажира фирма за събаряне на постройките между 13 и 24 юли 2015 г.Събарянето е оспорено пред административния съд, който отхвърля жалбите. Мотивът на жалбоподателите е, че това са единствените им жилища и разрушаването им ще засегне правото им на зачитане на личния живот и жилище. На 7 септември 2015 г. жилището на семейство Айдарови е разрушено. Разрушаването на жилището на семейство Илиеви е отлагано неколкократно и все още не е изпълнено.В заведената жалба пред Европейския съд Айдарови и Илиеви твърдят, че разрушаването на домовете им е непропорционална намеса в правото им на личен живот, заявяват, че са дискриминирани и че решението за разрушаване на къщите им противоречи на забраната за нечовешко и унизително отношение.Европейският съд отхвърля всички оплаквания като недопустими. Това става след подробно разглеждане на възраженията по допустимост на държавата. Европейските магистрати разглеждат подобни случаи в страната и установяват, че незаконни постройки, като тези в квартал \"Кремиковци\", не подлежат на узаконяване. Според постоянната практика на ВАС такива постройки подлежат на премахване, независимо дали хората имат или нямат друго жилище.На базата на проучване на съдебната практика в България европейските магистрати приемат, че жалбоподателите е трябвало да се оплачат и пред ЕСПЧ още през 2011 г. Това е другата причина да отхвърлят жалбата на двете семейства от ромски произход - те са просрочили срока за подаване на жалба пред ЕСПЧ.За твърдението на жалбоподателите, че действията на властите са били дискриминационни, ЕСПЧ приема тезата на държавата, че жалбоподателите са разполагали с ефективно средство за защита. Жалбоподателите са имали възможност да подадат жалба или иск по реда на Закона за защита от дискриминация, но не са го направили.", "date": "2018.11.08", "title": "Европейският съд не видя дискриминация при събаряне на незаконните къщи в Гърмен"}
{"url": "https://news.bg/world/priblizheni-na-netanyahu-obvineni-v-koruptsiya.html", "text": "Полицията на Израел съобщи, че е завършила продължително разследване за корупция, довело до събиране на доказателства за извършено престъпление от адвокат на премиера Бенямин Нетаняху, информира АФП.Случаят е наречен \"Case 3000\".В съобщението на полицията се казва, че срещу Давид Шимрон, роднина на Нетаняху и адвокат на семейството, \"има доказателства за корупция и пране на пари\" във връзка със споразумение Израел да закупи германски подводници от индустриалния гигант Thyssenkrupp.Допълва се, че бившият началник на канцеларията на премиера Давид Шаран и бившият командващ израелските ВВС Елиезер Маром са заподозрени в корупция.Нетаняху не е заподозрян по случая, макар че беше разпитан като част от разследването. Разкритията на полицията ще бъдат предадени на главния прокурор, който ще реши дали да им бъдат повдигнати обвинения.Разследването е едно от няколко, засегнали министър-председателя.През февруари полицията  Главният прокурор все още не е решил.", "date": "2018.11.08", "title": "Приближени на Нетаняху обвинени в корупция"}
{"url": "https://news.bg/world/27-dushi-zaginaha-pri-bezreditsi-v-zatvor-v-tadzhikistan.html", "text": "Около 20 затворници и двама надзиратели са убити при сблъсъци в затвор в град Ходжент, Северен Таджикистан, съобщиха двама източници от силите за сигурност, цитирани от световни агенции.Един от източниците поясни, че \"около 20 затворници\" са загинали при безредици в затвора. Другият източник потвърди броя на жертвите и допълни, че други шестима надзиратели са ранени.Източници съобщиха пред \"Ройтерс\", че най-малко 25 затворници и двама надзиратели са убити.Правителството на бившата съветска държава все още не е потвърдило информацията.Местните власти потвърдиха, че са възникнали размирици в затвора, но не разкриха подробности.Градът се намира на около 300 километра северно от столицата Душанбе.Представител на вътрешното министерство съобщи, че бунтът е възникнал, след като затворник, който според властите е член на ДАЕШ (\"Ислямска държава\"), нападнал надзирател.Друг източник обяви, че в момента ситуацията в затвора е спокойна.През юли ДАЕШ пое отговорност за нападение в Таджикистан, при което ", "date": "2018.11.08", "title": "27 души загинаха при безредици в затвор в Таджикистан"}
{"url": "https://news.bg/economics/ipi-zdravnata-reforma-e-nalozhitelno-da-zapochne-s-diagnoza.html", "text": "Здравната система е във фокуса на тазгодишния алтернативен бюджет на Института за пазарна икономика поради наложителните реални промени и липса на резултати. Спрямо средното ниво за ЕС България е втора по разходи за здравеопазване спрямо БВП. Въз основа на тези данни от ИПИ изтъкват, че системата не е недофинансирана.\"Проблемът не е в това, че парите са малко, а че не се харчат правилно\", коментира Калоян Стайков. Той подчерта липсата на информация за реалната стойност на здравните услуги, разходите на болниците, лекарствения пазар и пазара на медицински изделия.Реформите приличат на диагностициране на заболяване при пациент, обясни Стайков, затова според него те трябва да започнат от адекватно проучване.Институтът предлага пациентът да бъде поставен в центъра на здравната система, да има избор при здравното осигуряване и услугите, а в този смисъл е необходима конкуренция на всички нива. За да се осигури работещ модел, се налага въвеждането на информационна система. Ролята на държава трябва да се ограничи единствено до създаването на рамка за конкуренцията, смятат икономистите. Предложенията се основават на добрите практики по света.Това, което прави впечатление в бюджета за 2019 година, е прекомерният оптимизъм, критикуват от ИПИ. Последните месеци все повече се заговори за забавяне на европейската и българската икономика през следващата година. Тези очаквания имат МВФ и ЕК.На фона на този консенсус българското правителство очаква ускоряване на растежа и повишаване на инфлацията. В резултат на това е заложен сериозен номинален БВП, а на негова база се залагат доста високи бюджетни приходи, за да се обезпечи и сериозният ръст на разходите. Това поставя сериозни рискове пред изпълнението на бюджета следващата година, като се вземе предвид заложения дефицит, коментира Десислава Николова от ИПИ. От 2016 досега бюджетът е в излишък, подчерта тя. За догодина заложената цел е 0,5 дефицит.Постоянно се говори за фискална консолидация, което е свиване на дефицита посредством намаляване на разходите, увеличаване на приходите или и двете заедно, обясни Николова.Бюджетът е процикличен и представлява бюджетна експанзия при икономика над потенциала. \"Залагането на дефицит при близо 4% ръст на икономиката е неоправдано решение\", посочи още тя.При неблагоприятен обрат излишъкът ще бъде буфер срещу прекомерен дефицит, прогнозират от ИПИ. Напомпването на публичните разходи с близо 10 млрд. лв. само за две години е опасно и се разминава с реалностите на макроикономическата рамка, подчертаха икономистите.От ИПИ предлагат алтернатива на държавния бюджет, която включва обръщане на негативните тенденции в данъчната политика и премахване на някои данъци като облагането на дивидентите, лихвите и застрахователните премии. Премахване на дискреционните приходни мерки в бюджета по отношение на МРЗ, МОД и увеличението в администрацията, също и облекчения в подоходното облагане са акценти в алтернативния бюджет.В него попадат и мерки за запазване на покачването на заплатите в публичния сектор, реални осигурителни промени, които да премахнат монопола на здравната каса и свиване на преразпределението на бюджета с мерки за финансова децентрализация. От ИПИ планират излишък, който да направи бюджета антицикличен.Около милион души работят в обществения сектор през 2000 година, а до 2008 тенденцията е нарастване на заетите в публичния сектор, разкритикува Петър Ганев липса на административна реформа.\"Докато образованието е сектор, който трябва да разглеждаме като инвестиция, там увеличението следва средносрочна логика\", коментира Ганев. \"Все пак там има някаква реформа и оправдани разходи\", отбеляза Ганев.Прогнозираните ефекти от алтернативния бюджет на ИПИ са реален бюджетен излишък, който не е скрит в капиталовите разходи, повече пари за отделните региони, както и по-добре платена, но развита администрация. Повече разполагаем доход на населението и по-голям избор в осигурителните системи, който според ИПИ е основен структурен проблем, са ключови в предложенията.Бюджетното салдо в държавния бюджет е от -600 млн. лв., а ИПИ залагат положително салдо от 923 млн. лв.", "date": "2018.11.08", "title": "ИПИ: Здравната реформа е наложително да започне с диагноза"}
{"url": "https://news.bg/finance/rosen-bachvarov-zaradi-nepalni-osigurovki-darzhavata-gubi-nad-400-mln-leva.html", "text": "Държавата губи над 400 млн. лева годишно заради феномена \"заплата в плик\", съобщи говорителят на Националната агенция за приходите (НАП) Росен Бъчваров пред БНР.За да може работникът сам да изчисли загубите си от невнесени осигуровки, от НАП и Главната инспекция по труда (ГИТ) са разработили калкулатор.Над 60% от работодателите са оценени като рискови за укриване на данъци и осигуровки, заяви Бъчваров. Загубите са не само за хазната, но и лично за работника:Той даде пример с работник, който получава 1000 лв., но работодателят му плаща осигуровки на сумата от 500 лв., дългосрочната загуба с калкулатора, който сме разработили, показва загуба от порядъка на 60 000 лв.\", каза Бъчваров.Най-рискови са секторите строителство и търговия на дребно. Според говорителя на ГИТ Дина Христова, работникът може да подаде анонимен сигнал в Инспекцията по труда.\"Факт е, че най-често сигналите се подават именно свързани с изпълнение на трудовите правоотношения - възникването им и работното време и заплащането на труда, а не толкова за условия на труд, здраве и безопасност\", каза Христова.От началото на годината до октомври в инспекцията са подадени общо 5 000 сигнала, уточни Динева.", "date": "2018.11.08", "title": "Росен Бъчваров: Заради непълни осигуровки държавата губи над 400 млн. лева"}
{"url": "https://news.bg/politics/trima-ot-rakovodstvoto-na-bdzh-podadoha-ostavka.html", "text": "Тримата членове на съвета на директорите на БДЖ са подали оставка. Това е станало в сряда, 7 ноември, късно вечерта.Подалите оставка са председателят на борда Велик Занчев, който е и зам.-министър на транспорта, главният изпълнителен директор Владимир Владимиров и финасиста на железопътната компания Филип Алексиев, съобщи Нова телевизия.Информацията е потвърдена от министъра на транспорта Росен Желязков. Оставките са депозирани в кабинета на министъра. Той ще се запознае с мотивите и ще се произнесе в определения от закона срок.Сега държавните железници са в тежко състояние. От години липсват здрави локомотиви и вагони, с които да се движат влаковете. Това поставя под риск както здравето и живота на пътниците, така и на обслужващия персонал.Припомняме, на . Кредиторите по втория облигационен заем, който беше предоставен на \"Холдинг БДЖ\", са запорирали сметките на \"БДЖ Пътнически превози\". Уверението от ръководството на дружеството тогава беше, че няма да се продават активи на БДЖ.Съвсем скоро след това - на  от частен съдебен изпълнител. Обявена е за продажба като офис с над 1800 кв. м площ. Исканата цена е повече от 7 млн. лева. Срокът за подаване на оферти е до 2 юли.Почти на финала на крайния срок ръководството на БДЖ успя да договори споразумение с банките кредитори по Втори облигационен заем на дружеството. С решението бе прекратена (засега) продажбата на всички активи.След това - на . Парите се предоставят на \"Холдинг БДЖ\" ЕАД като възмездна финансова помощ, която следва да бъде възстановена до 28 декември 2020 г.Междувременно от гражданска инициатива за обществен и релсов транспорт определиха като . От сдружението, в което членуват доста бивши кадри на БДЖ, настояват, че от 2007 г. досега са изразходвани около 3,8 млн. лв. за подмяна на железопътната инфраструктура. Въведената в експлоатация и модернизирана инфраструктура е предназначена да поддържа конвенционални линии - специално преустроени за скорости от 200 км/ч на 160 км/ч.На  за \"БДЖ-Пътнически превози\" ЕООД през 2020 г. за новите влакове. Това решиха на днешното правителствено заседание министрите от кабинета \"Борисов-3\".\"Проектът за инвестиционен разход \"\" ЕООД\" беше одобрен от правителството.На . Търгът с бюджет от 675 милиона лева бе подготвян в продължение на две години.На  от новия транспортен министър Росен Желязков.", "date": "2018.11.08", "title": "Трима от ръководството на БДЖ подадоха оставка"}
{"url": "https://news.bg/regions/ne-se-stroi-magistrala-varhu-razkopkite-kray-blagoevgrad-uveryava-api.html", "text": "Никакви строителни действия не се извършват в участъка с археологическите обекти край благоевградското село Покровник, информират от Агенция \"Пътна инфраструктура\" (АПИ).От агенцията уверяват, че в отсечката между Благоевград и Крупник се работи само в участъците, за които има издадено разрешение за строеж, като асфалтови дейности в момента не се извършват.АПИ е изготвила задание на проект за преместване и теренна консервация на археологическите обекти, които имат експозиционна стойност.Документът е изпратен за съгласуване в Националния институт за недвижимо културно наследство и след като се получи нужното одобрение ще се пристъпи към изготвянето на проекта, пишат още от АПИ.От агенцията припомнят, че Специализираният експертен съвет за опазване на недвижимите културни ценности издаде указание за преместване на римската фамилна гробница и раннохристянската църква. На място трябва да бъдат запазени частите от римската вила и баня, които са извън трасето на магистралата.", "date": "2018.11.08", "title": "Не се строи магистрала върху разкопките край Благоевград, уверява АПИ"}
{"url": "https://news.bg/politics/vsyako-treto-balgarsko-dete-se-razhda-izvan-stranata-trevozhi-se-jotova.html", "text": "\"Всяко трето българско дете се ражда извън страната, а над 2 милиона българи са напуснали страната в последни 30 години.\"Данните представи вицепрезидентът Илияна Йотова на откриването на форума \"Отражение на външната трудова миграция върху българската икономика\".\"Над 1 милион българи от 18 до 64 години имат нагласата да мигрират, за да търсят своето място зад граница, заради по-добро заплащане, по-добрите социални условия, сигурност и по-добри закони\", обобщи вицепрезидентът.\"Ако прогнозата се сбъдне, изследователите на демографията в България ще предскажат една доста тревожна картина за развитието на демографията и икономиката на страната\", подчерта Йотова.Тя посочи, че резултатите от изследването за трудовата миграция са много ценни, защото в България се очертава една картина, говори се непрекъснато за констатациите, но няма достатъчно изследвания, които да представят тенденцията за решаването на въпросите с миграцията.Свободното придвижване в рамките на ЕС се превърна в основно право на хората. То отговаря на изискванията на определени държави и по този начин човек намира онова място за себе си, което е избрал за развитието на своята кариера и живот, стана ясно от думите на Йотова. Бившият министър на външните работи в правителството на Сергей Станишев (2005-2009 г.) Ивайло Калфин представи данни на Националния статистически институт (НСИ), според които между милион и половина български граждани работят извън страната след 90-те години. Припомняме, че по-рано днес Ивайло Калфин заяви, че  а едва 16% от чужденците идват в България, за да работят. Той изтъкна като проблем, че заплатите в България растат, но не равномерно.", "date": "2018.11.08", "title": "Всяко трето българско дете се ражда извън страната, тревожи се Йотова"}
{"url": "https://news.bg/regions/sofiyancheta-igrayat-na-10-novi-detski-ploshtadki.html", "text": " 10 детски площадки в район \"Искър\" ще бъдат изградени или основно обновени до края на годината, съобщиха от Столичната община.До бл. №226 в ж.к. \"Дружба ІІ\" вече е реновирана комбинирана площадка за игра на деца до 12 години. Обособени са отделни зони за различните възрастови групи.Към момента още 9 площадки в района са в процес на изграждане или ремонт.В пространства до бл. № 14 и бл. № 45 в ж.к. \"Дружба І\" на чисто нови съоръжения ще могат да играят децата до 12 годишна възраст. Комбинирани площадки за игра на открито се изграждат и между бл. 122 и 123, както и в парка при 108. СУ в ж.к. \"Дружба І\".Кв. \"Канала\" също ще се сдобие с нови детски площадки.В парк \"Гаргите\" в с. Бусманци се изгражда ново парково осветление и се подменят настилката и алейната мрежа. Скоро там също ще има нова площадка за игра. Тя ще е за деца от 3 до 12-годишна възраст.", "date": "2018.11.08", "title": "Софиянчета играят на 10 нови детски площадки"}
{"url": "https://news.bg/world/8-dushi-sa-raneni-pri-sblasak-na-tanker-i-fregata-v-norvegiya.html", "text": "Норвежка фрегата и малтийски петролен танкер се сблъскаха във фиорд в западна Норвегия, а осем души са получили леки наранявания, съобщава \"Ройтерс\".Фрегата \"Хелге Ингстад\", която се връща , е евакуирана след сблъсъка с танкера \"Сола\", съобщава норвежката армия.\"Нахлу много вода и има реална опасност да потъне там, където е\", коментира служител на спасителния екип пред АФП. Според норвежката телевизия NRK, водата почти достига нивото на хеликоптерната платформа на фрегатата.На борда на фрегата е имало 137 души, а 23-ма са били на танкера, който е плавал под малтийски флаг.Танкерът има само леки щети и чака да бъде изтеглен до близкия петролен терминал, \"беше открито малко петролно петно от фрегата, но нищо голямо\", допълва служителят на спасителния център.Обстоятелствата за инцидента близо до Берген, все още не са изяснени. \"Въоръжените сили проверяват всички налични средства в региона, за да помогнат на \"Хелге Ингстад\"\", коментира генерал-лейтенант Ивар Моен.Построена през 2009 г., фрегатата \"Хелге Ингстад\" участва в операции за химическо разоръжаване в Сирия между декември 2013 г. и май 2014 г.", "date": "2018.11.08", "title": "8 души са ранени при сблъсък на танкер и фрегата в Норвегия"}
{"url": "https://news.bg/crime/bsp-ostava-zad-yarkite-si-ostrieta-vapreki-iskaniya-im-imunitet.html", "text": "Елена Йончева също си даде имунитета.В подкрепление на другите депутати и лидера на БСП Корнелия Нинова тя и колегата ѝ Георги Михайлов застанаха пред медиите, за да кажат, че не им трябва депутатската защита.Групата подкрепя депутатите си, както стана ясно от думите на соцлидера.\"Разчитаме на бързо и обективно разследване, но цялата група заставаме зад тях като един\", заяви Нинова.Нямало да ги изключват от групата. Нинова предположи, че интересът на прокуратурата е предизвикан от изказванията на социалистите в последно време.Левите очакват да се докаже невинността на двамата червени депутати.\"Чувствам се напълно спокоен\", каза и Георги Михайлов. \"Не смятам, че съм извършил някакви закононарушения\", спокоен е той.\"Надявам се делото срещу мен бързо да влезе в съда, за да се види на каква схема за сплашване и репресии е подложен един депутат\", заяви на свой ред и Елена Йончева. Герберите стоели зад репресиите срещу нея, смята Йончева и посочи, че е запозната с методите им.Припомняме, преди малко стана ясно, че главният прокурор Сотир .Става въпрос за лидерът на \"Воля\" и зам.-председател на парламента Веселин Марешки, депутатите от \"Воля\" Кръстина Таскова и Пламен Христов, депутатите от БСП Елена Йончева и Георги Михайлов, както и народният представител от ГЕРБ Борис Кърчев..", "date": "2018.11.08", "title": "БСП остава зад ярките си остриета въпреки искания им имунитет"}
{"url": "https://news.bg/bulgaria/marinov-iska-pryaka-vrazka-mezhdu-finansite-i-povedenieto-na-shofyorite.html", "text": "Трябва да се обсъдят всички възможности и да се направи много бърза връзка между поведението на водача и финансовата санкция, която да търпи от своето незаконно поведение. Обсъжда се възможността и настройка на системите застрахователите да имат достъп до системата на \"Пътна полиция\".За това призова министърът на вътрешните работи Младен Маринов, който взе участие в официалната тържествена церемония по случай професионалния празник на полицията пред сградата на Главна дирекция \"Национална полиция\".Той участва и в поднасянето на венци и цветя в памет на загинали полицаи.Трябва да се обсъдят въпросите и да се намери оптималният ефект, с който всеки водач да си плати нарушенията по най-бързия начин, посочи силовият министър. Той добави, че се обсъжда възможността и настройка на системите застрахователите да имат достъп до системата на \"Пътна полиция\". Според него ще се намери начин, за да се постигне общата цел - намаляване на пътнотранспротните произшествия.Маринов честити празника на всички полицаи и добави, че всички органи на реда трябва да се чувстват горди, че са полицаи и имат честта да пазят българското общество и обществения ред.Директорът на Главна дирекция \"Национална полиция\" Христо Терзийски обясни, че за Пътна полиция са важни най-модерните информационни системи. Той припомни, че през последните години са направени редица нововъведения, сред които работа със станции с отдалечен достъп.\"Спирането на всеки един водач минава през проверка в информационните системи и всяко едно нарушение се съхранява в информационна система, която е от най-модерен тип\", обясни Терзийски.На въпрос на news.bg спазват ли се предписанията на полицията за Акция \"Зима\", главен комисар Терзийски отбеляза, че предписанията на полицията отчасти се спазват. Той се закани, че ще бъдат налагани глоби на водачите, които не ги спазват.", "date": "2018.11.08", "title": "Маринов иска пряка връзка между финансите и поведението на шофьорите"}
{"url": "https://news.bg/bulgaria/politsiyata-strazh-na-zakonnostta-i-dobruvaneto-na-obshtestvoto.html", "text": "\"Професията полицаи е от изключителна важност за държавността. Няма държавност там, където няма добър обществен ред и ефективна борба с престъпността.\"С тези думи към всички полицаи се обърна вътрешният министър Младен Маринов, който прие почетния караул и участва в официалната тържествена церемония по случай празника на полицията пред сградата на Главна дирекция \"Национална полиция\".В словото си Маринов приветства всички служители на органите на реда по случай празника и поздрави за избора, който са направили да служат на обществото. Според него усилията на полицията допринасят България да бъде стабилна страна, която не изнася престъпност, а поддържа сигурността както в региона, така и в Европейския съюз.Със своите усилия полицията допринася за сигурността на българските граждани и за опазване на обществения ред в страната.Маринов увери, че от ръководството на МВР ще осигурят всички необходими условия, за да може да се изпълнява отговорната дейност на полицията.Вътрешният министър пожела на полицаите да бъдат уверени и погледът на обществото да е с доверие към тях.Директорът на ГДНП главен комисар Христо Терзийски допълни, че българската полиция застава с гордо вдигнати чела, когато трябва да изпълнява служебните си задължения, да защитава българските граждани от престъпни посегателства и да брани имота на всеки един гражданин.Той отчете, че очакванията към \"Пътна полиция\" поставят все по-високи задачи и трудни цели, но българската полиция е готова да отговори на тях, защото всяка една минута органите на реда се изправят пред предизвикателства, с които да защитават доверието на обществото.Полицията е призвана да отговори на високите европейски критерии. Според главен комисар Терзийски най-високите усилия на полицията трябва да бъдат насочени в защита на хората, да бъдат денонощно в битката срещу престъпността при постигането на най-важната цел - опазването на обществения ред и гарантиране сигурността на българските граждани.Той обеща, че с подкрепата на всички граждани и всички държавни институции полицията ще бъде страж на законността и добруването на цялото българско общество.", "date": "2018.11.08", "title": "Полицията страж на законността и добруването на обществото"}
{"url": "https://news.bg/world/polsha-sklyuchi-24-godishen-dogovor-za-dostavka-na-amerikanski-gaz.html", "text": "Основната полска газова компания подписа дългогодишен договор за доставка на втечнен природен газ от САЩ като част от усилия да намали енергийната си зависимост от Русия, информира АП.Държавната компания PGNiG подписа 24-годишен договор с американския доставчик Cheniere по време на церемония във Варшава, на която участва американският енергиен министър Рик Пери и полският президент Анджей Дуда.\"\", каза Пери преди подписването на договора.Пери е на обиколка в няколко държави от Централна и Източна Европа за разширяване на енергийното партньорство в региона, обявиха от енергийното ведомство на САЩ.Не се разкрива стойността на сделката, което е обичайна практика при сключване на енергийни споразумения.Но представител на полската компания разкри, че цената ще е с 20-30% по-ниска от това, което плаща Полша на Русия.Според сделката Полша ще получава по 700 милиона кубични метра газ от 2019 до 2020 г. и 39 милиарда кубични метра от 2023 до 2042 г. Годишната консумация на газ в Полша е почти 16 милиарда кубични метра - 25% от тях се покриват от запасите на страната.Сделката също ще осигури \"предпазна мрежа\" за защита на съседна Украйна от внезапно прекъсване на доставките на руски газ. PGNiG планира да сключи още две споразумения за доставка на американски газ.Доставките на втечнен газ ще започнат от 2019 г., а пълният капацитет ще достигне след няколко години. Газът ще бъде доставен с кораби до терминала за втечнен газ \"Лех Качински\" в Швиноуйшче.Той ще замени изтичащия договор с Газпром. Това е първият договор за втечнен газ в Централна и Източна Европа.", "date": "2018.11.08", "title": "Полша сключи 24-годишен договор за доставка на американски газ"}
{"url": "https://news.bg/int-politics/izraelski-shpionski-softuer-pomognal-na-sauditska-arabiya-da-prosledi-i-ubie-kashogi.html", "text": "Софтуер, разработен от израелска фирма за киберсигурност, е бил използван за проследяване на убития саудитски журналист и дисидент Джамал Кашоги.Това обяви Едуард Сноудън, който е бивш сътрудник на Националната агенция за сигурност (NSA) на САЩ и който разкри огромно количество класифицирана информация, разкриваща големия мащаб подслушване, извършвано от американското правителство.Говорейки пред конференция в Тел Авив чрез видеоконферентна връзка от Русия, Сноудън заяви, че шпионският софтуер Пегас, продаван на правителства от израелската фирма от NSO Group Technologies, е използван за проследяване на опоненти.\"Саудитците, разбира се, знаеха, че Кашоги ще отиде в консулството, тъй като има насрочена сраща. Но как са знаели намеренията и плановете му\", запитал той, цитиран от Анадолската агенция.Кашоги, който пишеше за американския в. \"Вашингтон пост\", беше убит на 2 октомври, след като влезе в саудитското консулство в Истанбул.Той е бил удушен, веднага след като е влязъл и след това е бил разчленен, разкриха от турската прокуратура.Въпреки съобщението, че е бил убит, Саудитска Арабия все още не е разкрила мястото, където се намира тялото на Кашоги.Сноудън заяви, че смартфонът на един от приятелите на Кашоги, който живее в изгнание в Канада, е бил заразен с шпионския софтуер Пегас на NSO Group.Той твърди, че софтуерът е позволил на саудитците да събират информация за Кашоги.\"Истината е, че те са проследили някои от приятелите му чрез програма, създадена от израелската компания\", отбеляза живеещият в изгнание в Русия американец.В доклад на канадския изследователски институт Citizen Lab се посочва: \"Имаме голяма увереност, че мобилният телефон на Омар Абдулазис, саудитски правозащитник и постоянен жител на Канада, е бил заразен с шпионския софтуер Пегас на NSO Group.\"Софтуерът, който позволява почти неограничено следене на мобилни телефони, се смята за най-мощното мобилно приложение за шпионски софтуер в света.Сноудън получи убежище в Русия през 2013 г., след като САЩ му повдигнаха обвинения за шпионаж. Разрешението му за пребиваване в Русия беше удължено до 2020 г.", "date": "2018.11.08", "title": "Израелски шпионски софтуер помогнал на Саудитска Арабия да проследи и убие Кашоги "}
{"url": "https://news.bg/politics/borisov-vidya-dvoen-standart-kam-balgariya-i-rumaniya-za-shengen.html", "text": "Има двоен стандарт от ЕС към България и Румъния за присъединяването им към Шенгенското пространство. Това заяви премиерът на България и председател на управляващата партия ГЕРБ Бойко Борисов пред конгреса на Европейската народна партия, информираха от ГЕРБ.\"Всички европейски институции и държавни лидери казаха, че по въздух сме готови да влезем още сега, но все още нищо не се е случило\", коментира Борисов.По думите на председателя на ГЕРБ на предстоящите европейски избори политическите опоненти на ЕНП ще задават много въпроси, като на някои от тях ЕНП все още няма отговор.Най-големите предизвикателства пред ЕС са Брекзит и Европа на две скорости. По думите на Борисов за Брекзит е свършена изключително много работа, но има още няколко ключови неясноти, които трябва да се решат.\"Ако с миграцията някак успяхме да се справим, то Европа на две скорости може да счупи ЕС и евроскептицизмът в някои страни да се засили\", каза председателят на ГЕРБ и министър-председател на България Бойко Борисов по време на своето изказване пред конгреса на Европейската народна партия (ЕНП) в Хелзинки.\"Преди години предупредих какви може да са последствията за Европа, ако не се вземат мерки за защита на външните граници\", каза Борисов.Според него България е направила необходимото и е изпълнила дълга си към опазване на сигурността на европейските граждани. \"Други страни не го направиха и виждате какви са последствията - цели държави се разтресоха\", каза председателят на ГЕРБ.Премиерът Борисов отбеляза през какви трудности са преминали България и Македония при подписването на Договора за добросъседство. \"Ние дадохме пример как една партия като ГЕРБ - част от ЕНП, и социалдемократическата партия на Заев в Македония могат да постигнат този успех. Ние го направихме, защото сме уверени, че гарантирането на европейска перспектива на Македония минава през този договор\", категоричен бе българският премиер.", "date": "2018.11.08", "title": "Борисов видя двоен стандарт към България и Румъния за Шенген"}
{"url": "https://news.bg/economics/georgi-angelov-s-niski-danatsi-se-sabirat-poveche-prihodi.html", "text": "\"Това, което постигаме последните няколко години, е че с ниски данъци като 10% ставка се събират повече приходи\", заяви Георги Ангелов на представянето на алтернативния бюджет на Института за пазарна икономика.По думите му, високата събираемост и достатъчно ниските данъци ще попълнят бюджета за важни публични услуги. Така и за бизнеса, и за данъкоплатците ще е поносимо облагането.\"Всеки път, като се направи нещо в тази посока, всички са против\", коментира Ангелов, но според него, това е алтернативата.Ангелов подчерта необходимостта от механизъм за минималната заплата. Тя трябва да расте всяка година с два пъти реално икономическия растеж или два пъти реалната производителност на труда, какъвто е моделът на Естония.Ако синдикатите и работодателите не се разберат за механизъм, той трябва да бъде наложен от правителството. \"Това по същество е реформа\", подчерта той.По отношение забраните на стари автомобили, замърсяващи околната среда, Ангелов коментира, че те замърсяват десетки пъти повече от новите особено ако са правени технически промени по тях. Ако държавите в Западна Европа забранят старите автомобили, в България ще бъдем изтровени, затова трябва да направим същото, категоричен бе икономистът. Другата възможност, според него, е въвеждането на данък или забрана за минаването им през столицата. ", "date": "2018.11.08", "title": "Георги Ангелов: С ниски данъци се събират повече приходи"}
{"url": "https://news.bg/economics/spad-v-indeksa-na-proizvodstvoto-v-promishlenostta.html", "text": "1.2% спад в индекса на производството в промишлеността през септември 2018 г. спрямо предходния месец август тази година. Това отчита Националният статистически институт в своите предварителни данни за индексите на промишленото производство, строителството и търговията на дребно за септември 2018 година.Годишните изменения в сектора на промишлеността отчитат спад с 0.8% в индекса на производството спрямо септември 2017 г.От тогава се наблюдава спад от 12.2% в добивната промишленост и 4.7% в производството и разпределението на електрическа и топлоенергия и газ.Данни на НСИ сочат, че през септември тази година индексът на продукцията в сектор \"Строителство\" бележи намаление с 2% спрямо миналия месец август.Намалението спрямо септември 2017 година е 4%.Относно оборотът в раздел \"Търговия на дребно\" НСИ отчита слаб ръст от 0.3% за месец септември спрямо месец август.На годишна база оборотът в сектора бележи ръст с 4.6% - през септември 2018 спрямо същия месец на 2017 година.На годишна база оборотът нараства по-значително при:", "date": "2018.11.08", "title": "Спад в индекса на производството в промишлеността"}
{"url": "https://news.bg/politics/doncho-atanasov-othvarli-tvardeniyata-che-ot-patishtata-se-krade.html", "text": "\"АПИ не се притеснява от проверки.\" С тези думи Дончо Атанасов, член на управителния съвет на Агенция \"Пътна инфраструктура\" коментира пред bTV. исканите от БСП проверки за качеството на магистралите.\"Тази проверка ще се случи тогава, когато законите позволяват\", подчерта той.Атанасов категорично отхвърли твърденията, че от пътищата се краде и увери, че от агенцията ще отговорят в кратки срокове на депутатите от БСП.По думите му законът за устройство на територията ясно показва какви са правата и отговорностите на целия инвестиционен процес по реализирането на ново строителство и ремонтната дейност.Атанасов допълни още, че са били подложени на проверки на републиканската пътна мрежа при изпълнението на обекти от оперативните програми от лицензирани лаборатории, които Европейската комисия е била подбрала.Припомняме, че от левицата внесоха искане . Социалистите искат експертиза на автомагистралите Тракия, Хемус, Струма и Марица, както и на първокласен път I и на второкласен път - 18. Те настояват експертизата да се извърши от независима европейска лаборатория.Идеята е да се покаже  да се сравни даденият участък с първоначалните планове.", "date": "2018.11.08", "title": "Дончо Атанасов отхвърли твърденията, че от пътищата се краде"}
{"url": "https://news.bg/health/ima-shans-da-vazstanovim-dogovora-za-belodrobni-transplantatsii-vav-viena.html", "text": "Ако България започне да дарява повече органи към Евротрансплант, има вероятност да се възстанови договора с Клиниката по белодробна хирургия в университетската болница във Виенa и българите, нуждаещи се от белодробна трансплантация, отново да бъдат лекувани там. Това заяви в специални интервю пред БНТ професор Bалтер Клепетко - виртуозен хирург и ръководител на клиниката в австрийската столица.Bалтер Клепетко е човекът, който след лични разговори на бившия вече директор на Агенцията за трансплантация Мариана Симеонова с него, се съгласи българи да бъдат трансплантирани във Виена. До миналата година, когато договорът с клиниката действаше, 8 българи претърпяха успешни белодробни трансплантации в австрийската столица. После договорът изтече и не беше преподписан. По случая бяха назначени 2 проверки, които все още не са установили защо.Трима пациенти, чакащи за белодробни трансплантации у нас починаха, докато чакаха спасението, което към момента нито държавата може да им осигури, нито може да им се предложи спасение в клиника в чужбина. Хората се надяват на спешни действия от страна на държавата, като най-спешното, според тях, е отново да се договорим с Виена.Към момента в България .В първото интервю пред българска медия хирургът, помогнал досега за спасяването на 8 българи, заяви, че българските здравни власти нямат вина за прекратяването на договора с Клиниката във Виена.\"По-скоро Евротрансплант създадоха нови завишени условия за така наречените споразумения за побратимяване и сега договорите са много по-сложни. Освен това има и друга причина - ние в клиниката във Виена нямаме достатъчно капацитет и трябваше да ограничим сътрудничеството с други страни\", обясни докторът.Къде е решението, изходът от така създалата се ситуация?Професор Клепетко посочи един сценарии, който може да даде резултат. По думите му България трябва да продължи опитите си за увеличаване на донорството, \"колкото се може по-бързо и колкото се може по-ефективно\".\"Донорството в България наистина се подобряваше в миналото, когато директор беше д-р Симеонова, която положи много усилия за това. След нея не знам какво точно става. Но България трябва да докаже, че активно дарява органи на Евротрансплант, за да имаме възможност да предложим трансплантации на някои от пациентите. Със сигурност няма да можем да помогнем на всички, но поне ще можем да направим белодробни трансплантации на някои\", каза хирургът.Ръководителят на белодробната клиника посочи, че към момента все още няма фиксирана среща с представители на родното здравеопазване.\"Тази среща все още не е фиксирана, но съм много отворен за нея. Ще продължавам да ви помагам - както мога. Още днес ще се чуя с мениджмънта, ръководството на болницата във Виена и съм оптимист, че скоро ще придвижим нещата напред\", посочи той, запитан дали новият директор на Агенцията за трансплантации д-р Михаил Христов се е свързал и поискал среща.News.bg припомня, че в края на месец октомври шефът на агенцията Михаил Христов заяви, че вече е , Турция. По думите му с екипа е постигнато споразумение, с което те ще могат да извършват трансплантации на бял дроб в България, когато има такава възможност. В същото време това ще служи като обучение за родните ни специалисти.Професор Bалтер Клепетко коментира това: \"Съжалявам, но това ми звучи теоретично. Практически, не виждам как ще стане това. Такива трансплантации не стават в спешен порядък! Не може да направиш спешно нещо, което не е добре подготвено. Изисква се много детайлна подготовка. Изисква дълъг период от време, за да се подготви, не става спешно и бързо... На първо място, за да учите хора е нужно да дойдат ваши специалисти във Виена - няма смисъл да идват наши екипи в България, като там не извършвате белодробни трансплантации. Така сме действали с много други страни. Българските специалисти трябва да дойдат при нас и да останат достатъчно дълго време.\"Според експерта българските екипи трябва да седят на обучение във Виена поне една година - това е минимумът.Той обясни и че от белодробната клиника нямат капацитета да изпращат хора в България.\"За съжаление, това не е възможно. Следващата стъпка, извън обучението на специалисти в чужбина, е да имате точна и ясна Национална програма, която да следвате, да проследявате внимателно пациентите, които се нуждаят от трансплантация. Извършването на белодробни трансплантации сами е последната стъпка в целия процес... Пак казвам - сега България трябва да положи всички усилия да дарява повече органи за Евротранспплант и по официален начин да поиска от нас да извършим трансплантации на спешни случаи, мисля, че сме отворени да осигурим тази възможност отново, да ви помогнем в спешен порядък, но не можем да помогнем на всички, защото нашият капацитет също е ограничен.Трябва да направите най-доброто, на което сте способни. В момента е нелепо да говорим колко донора годишно трябва да давате, за да възобновим сътрудничеството. От вас се искат всякакви усилия. Това е. Много е просто\", допълни професор Bалтер Клепетко.Припомняме, преди около 4 месеца  няколко пъти, като обявиха, че държавата ги принуждава да станат емигранти, тъй като на практика им отказва лечение.Тогава от  на австрийската болница да лекува българи и още тогава бе обявено, че ще бъде направена проверка.Междувременно дългогодишният директор на , че за работата й липсва не само подкрепа от страна на държавата, но дори и се пречи от страна на администрацията.", "date": "2018.11.08", "title": "Има шанс да възстановим договора за белодробни трансплантации във Виена"}
{"url": "https://news.bg/world/enp-razmaha-prast-na-orban-i-partiyata-mu.html", "text": "Европейската народна партия (ЕНП) отправи предупреждение към премиера на Унгария Виктор Орбан заради нелиберлната траектория, по която държавата се движи, информира \"Дойче веле\".Орбан и партията му ФИДЕС изпитват търпението на някои депутати от консервативната партия. Но консерваторите не могат да постигнат единодушие как да се разправят с унгарските си колеги.Европейските консерватори предупредиха Орбан и партията му да уважават демокрацията и върховенството на закона.На конгрес на партията беше приета \"непредвидена\" резолюция, в която обаче не се споменава изрично Орбан или партията му. Но високопоставени представители на ЕНП признаха преди срещата в Хелзинки, че резолюцията е директно насочена към Унгария. Представителите на унгарската партия, които също се подписаха под резолюцията, отхвърлиха обвиненията.Орбан от своя страна призова депутатите от ЕНП да заемат твърда антиимигрантска позиция. Той атакува медиите.През септемвриПроцесът може да доведе до санкции срещу унгарското правителство.Статутът на ФИДЕС в ЕНП води до разногласия в европейската партия. Двама кандидати за председател на Европейската комисия от ЕНП заемат различни позиции по казуса.Манфред Вебер от баварския Християнсоциален съюз подкрепя Орбан и ФИДЕС. Той е фаворит за номинацията на ЕНП за председател на Европейската комисия и получава подкрепа от унгарския премиер.Но Александър Стуб, бивш премиер на Финландия, призова да се изхвърли ФИДЕС от групата, ако нейните представители не се подпишат под резолюцията.Днес делегатите на форума на ЕНП ще избират кандидат за председател на ЕК. Групата е най-голямата в Европейския парламент и включва германската Християндемократическата партия на канцлера Ангела Меркел.Франс Тимерманс, първият заместник-председател на ЕК, е потвърден като водещ кандидат за председател на ЕК. Бившият холандски външен министър води кампанията на ПЕС.Въпреки че ЕНП прие резолюцията, социалистите разкритикуваха консерваторите, че не са се опълчили на Орбан и партията му.", "date": "2018.11.08", "title": "ЕНП размаха пръст на Орбан и партията му"}
{"url": "https://news.bg/regions/otkriha-trup-kray-hizhata-vav-vratsa.html", "text": "Откриха труп в района на горски дом \"Хижата\" във Враца, съобщиха от Областната дирекция на МВР.Починалият е бил открит вчера по обяд. Той е 62-годишен местен жител. Не са установени видими следи от насилие.Ще бъде извършена аутопсия.По случая е образувано досъдебно производство.", "date": "2018.11.08", "title": "Откриха труп край \"Хижата\" във Враца"}
{"url": "https://news.bg/politics/anton-antonov-oglavyava-natsionalnoto-tol-upravlenie-v-api.html", "text": "Антон Антонов е назначен за директор на  в Агенция \"Пътна инфраструктура\" (АПИ).Специализираното звено ще се занимава със събирането на електронните пътни такси от 1 януари 2019 година, пишат от агенцията.Антон Антонов е служител на АПИ от юни 2012 г. От началото на тази година е ръководител на Екипа за внедряване на системата за електронно таксуване на пътищата и е началник на отдел \"ТОЛ\" в дирекция \"Пътни такси и разрешителни\".В периода 2005-2009 г. Антонов е представител на Министерството на регионалното развитие и благоустройството в Постоянното представителство на България в Брюксел.Шефът на  към АПИ е завършил \"Счетоводство и финанси\" в Университета Оксфорд Брукс, Англия и има магистратура по бизнес администрация от Университета Уорик в Ковънтри, Англия.", "date": "2018.11.08", "title": "Антон Антонов оглавява Националното ТОЛ управление в АПИ"}
{"url": "https://news.bg/bulgaria/vremenno-ogranichavat-dvizhenieto-v-uchastatsi-po-magistralite.html", "text": "Поради ремонтни дейности днес движението в участъци на АМ \"Тракия\" и АМ \"Хемус\" ще е ограничено.До 17.30 ч. движението от км 22 до км 23 на АМ \"Хемус\" в посока Варна ще се осъществява в аварийната лента.До 17 ч. от км 20 до км 22 и от км 27 до км 28 на АМ \"Тракия\" в посока София движението ще се осъществява в една лента.До 17 ч. днес при км 113 на АМ \"Тракия\" в посока София движението ще се извършва в изпреварващата лента.До 17 ч. от км 46 до км 47 на АМ \"Тракия\" в посока Бургас движението ще се осъществява в активната лента.До 17 ч. движението ще е затруднено и по път I-6 София-Бургас при разклона за Елин Пелин.От Агенция \"Пътна инфраструктура\" призовават шофьорите да се движат с повишено внимание.", "date": "2018.11.08", "title": "Временно ограничават движението в участъци по магистралите"}
{"url": "https://news.bg/world/9-dushi-sa-zaginali-v-katastrofa-s-tir-vrahletyal-11-koli-v-meksiko.html", "text": "Най-малко 9 души са загинали и около 40 души са ранени при инцидент между камион и най-малко 11 автомобила, съобщават местни медии.Според информация на местната полиция, ранените са 16 души, а катастрофата е станала на пътя Мексико-Толука близо до Санта Фе, след като камионът губи спирачките си по магистралата извън Мексико Сити.Инцидентът е станал вечерта в час пик, съобщава общинската служба за сигурност.Изпратени са хеликоптери, които да превозят ранените в болници.", "date": "2018.11.08", "title": "9 души са загинали в катастрофа с тир, връхлетял 11 коли в Мексико"}
{"url": "https://news.bg/world/zovat-za-tesen-sayuz-mezhdu-frantsiya-i-velikobritaniya-za-da-se-predpazyat-ot-nepredskazuemiya-tramp.html", "text": "Бивш френски премиер и бивш генерален секретар на НАТО заявиха, че Франция и Великобритания трябва да преодолеят рисковете от Брекзит и спешно да задълбочат военният си съюз, за да се предпазят от непредсказуемата администрация на президента на САЩ Доналд Тръмп, пише \"Гардиън\".В доклад на специална работна група, водена от Бернар Казньов, премиер на Франция от 2016 до 2017 г., и Джордж Робъртсън, бивш военен министър от Лейбъристката партия и бивш генерален секретар на НАТО, се подчертава, че отношенията между двете държави никога не са били толкова нестабилни.Неуспехът на британското правителство да се предпази от щатския долар преди референдума за Брекзит и последвалото обезценяване на британската лира са оставали дупка в британския бюджет за отбрана, което пък от своя страна е подкопало опитa за съвместно разработване на бойни безпилотни самолети.Също се посочва и спорът около участието на Обединеното кралство в глобалната сателитна навигационна система \"Галилео\" след Брекзит.Пояснява се, че е жизнено важно да се разрешат проблемите пред съюза на фона на все по-непредсказуемата външна политика на САЩ. Алиансът е бил подсилен с договор през 2010 г. чрез установяването на съвместни сили, използвани в Либия, но сега е необходимо надграждане.В доклада се призовават френските и британските разузнавателни агенции да работят съвместно в по-голям мащаб, да споделят военни бази, а също така да се направят отстъпки по време на преговорите за Брекзит, за да се сближат двата съюзника.", "date": "2018.11.08", "title": "Зоват за тесен съюз между Франция и Великобритания, за да се предпазят от непредсказуемия Тръмп"}
{"url": "https://news.bg/politics/ninova-plashi-upravlyavashtite-s-rumen-radev-i-vks.html", "text": "Лидерът на БСП Корнелия Нинова иска край на прехода. \"Грижата ни е за държавния интерес и как той трябва да се пази\", заяви тя по време на дебатите по Закона за концесиите.Корнелия Нинова обеща да сезира Върховната касационен съд и президента Румен Радев за концесиите.БСП обещава грижа за националния суверенитет.\"Винаги сме били за това, че има сключени концесии в ущърб на държавата\", заяви Юлиян Ангелов от ОП като поясни, че такива са концесионните договори на БСП.\"Не сме тези, които 45 години са строили за друга държава, изпълнявайки всичко каквото се каже от Москва\", заяде се той. БСП се влияели от Русия.Патриотът не пропусна и ДПС, които управлявали с червените, а изпълнявали други интереси. От ДПС реагираха с насмешка заради конспирациите на патриотите.Данаил Кирилов от ГЕРБ пък не разбира смисъла на закона, предложен от червените. \"Трудно ми беше да го разчета и търсих неговото систематично обяснение и връзка със законодателството\", посочи герберът.", "date": "2018.11.08", "title": "Нинова плаши управляващите с Румен Радев и ВКС"}
{"url": "https://news.bg/crime/tsatsarov-poiska-imuniteta-na-mareshki-joncheva-i-oshte-4-deputati.html", "text": "Главният прокурор Сотир Цацаров отправи към Народното събрание искания за снемане на имунитета на шестима народни представители.Това са:- Веселин Марешки - лидер на ПП \"Воля\" и зам.-председател на Народното събрание;- Кръстина Таскова, депутат от \"Воля\";- Пламен Христов, депутат от \"Воля\";- Елена Йончева, депутат от БСП;- Георги Михайлов, депутат от БСП;- Борис Кърчев, народен представител от ПП \"ГЕРБ\".Мотивите на Цацаров за снемането на имунитета на депутатите касаят разрешение за възбуждане на наказателно производство спрямо споменатите на основание чл. 70 ал. 1 от Конституцията.Веднага след оповестяването на информацията депутатът от БСП Георги Михайлов заяви в кулоарите на парламента, че се отказва от имунитета си., която пък определи действията на прокуратурата като политическо преследване.Малко след това герберът . Той нямал неплатени данъци и не се притеснявал.\"Никога не съм се крил зад този имунитет, щастлив съм, че ще го дам\", Веселин Марешки, Кръстина Таскова и Пламен Христов:Главният прокурор иска снемането на имунитета на тримата по досъдебно производство, започнало в Окръжната прокуратура във Варна. Спрямо тях са повдигнати и предявени обвинения за изнудване - престъпления по чл. 213а ал. 2 т. 4 вр. ал. 1 вр. чл. 26 ал. 1 НК.По предявено предно искане на главния прокурор, всеки от тримата народни представители е изразил писменото си съгласие за снемане на имунитет, съобразно чл. 70 ал. 2 от Конституцията. Понастоящем делото е прието по компетентност от Специализираната прокуратура, като наблюдаващият прокурор, с оглед събраните доказателства, е приел, че са налице основания за привличане към наказателна отговорност на Веселин Марешки, Кръстина Тодорова и Пламен Христов и за престъпление по чл. 321 ал. 6 НК - сговаряне на извършване на престъпления, чрез които се цели да се набави имотна облага.Даденото вече съгласие от народните представители не включва и обвинението за това престъпление.Според тълкуването в Решение № 10 от 27.07.1992 г. по к. д. № 13/92 г. на Конституционния съд на Република България е необходимо повторно сезиране на парламента.Обвиненията касаят дейност на Веселин Марешки като съдружник и управител на \"Фармнет\" ООД - Варна, а на Кръстина Таскова и Пламен Христов като регионални мениджъри, свързана с отправени заплахи за увреждане на имуществото към собственици на аптеки, с цел те да бъдат принудени да поемат имуществени задължения - да закупуват лекарства и лекарствени средства само от \"Фармнет\" ООД, при неизгодни за тях условия (по-високи цени спрямо другите доставчици), информират от държавното обвинение.Елена Йончева:Цацаров иска имунитета на Йончева за пране на пари, и то в особено големи размери - престъпление по чл. 253 ал. 5 вр. ал. 1 НК.Въз основа на постъпил сигнал от народни представители и след извършена проверка, в Специализираната прокуратура е образувано досъдебно производство за такова престъпление - за извършени финансови операции с парични средства, присвоени от \"КТБ\" АД и прикривани чрез офшорна компания - \"Далий Трейдинг Лимитид\" - действителните права върху парични средства на \"КТБ\" АД в особено големи размери, за които се знае или предполага, че са придобити чрез престъпление, като случаят е определен като много тежък.В хода на разследването е установено, че на 17 април 2012 г., на основание чл. 113 от Търговския закон, едноличният собственик на капитала на \"Авторска телевизия\" ЕООД Елена Йончева е взела решение представляваното от нея търговско дружество да учреди съвместно с офшорна компания \"Далий Трейдинг Лимитид\", юридическо лице с правно организационна форма - дружество с ограничена отговорност и с наименование \"Офроуд\" ООД.На 20 април 2012 г., представляващите \"Далий Трейдинг Лимитид\" също са взели решение за учредяване на това съвместно дружество с \"Авторска телевизия\" ЕООД. В решенията на управителните органи на двете търговски дружества е посочен размера на капитала на новосформираното \"Офроуд\" ООД - 10 000 лева, разпределен в 100 дружествени дяла, всеки един с номинална стойност 100 лева. Всеки от учредителите - \"Авторска телевизия\" ЕООД и \"Далий Трейдинг Лимитид\" - при разпределението на капитала записва по 50 дружествени дяла (по 50 %), с обща номинална стойност в размер на по 5 000 лева.Вноските в капитала са разпределени, както следва:- съдружникът \"Авторска телевизия\" ЕООД, срещу записаните 50 дружествени дяла, се задължава да извърши парична вноска в размер на 5 000 лева.;- съдружникът \"Далий Трейдинг Лимитид\", срещу записаните 50 дружествени дяла се задължава да извърши парична вноска в размер на 315 000 лева, от които 310 000 лева (разликата между общата сума на паричната вноска и общата номинална стойност на записаните дружествени дялове) да бъдат отнесени във фонд \"Резервен\" на \"Офроуд\" ООД. \"Далий Трейдинг Лимитид\" се е задължило след учредяване на \"Офроуд\" ООД в Търговския регистър на Република България да направи и допълнителна парична вноска в \"Офроуд\" ООД в размер на 250 000 евро или тяхната левова равностойност в срок от 1 година, при годишна лихва 5 %.Учредителното събрание е проведено на 23 април 2012 г., като за управител и представляващ на новоучреденото търговско дружество \"Офроуд\" ООД е избрана Елена Николова Йончева. В това си качество, тя е сключила с \"КТБ\" АД Рамков договор за платежни услуги за ЮЛ и ЕТ. Определена е като единствено лице, което има право да се разпорежда със сумите по сметките на \"Офроуд\" ООД.На 20 и 22 юни 2012 г. по разплащателната сметка на \"Офроуд\" ООД са постъпили договорените суми, включително и валутен превод в евро от \"Далий Трейдинг Лимитид\".Предстоят множество действия по разследването, свързани с установяване на начина на разпореждане с тези средства, както и спазване на разпоредбите на данъчното законодателство, информират от прокуратурата.Георги Михайлов:Главният прокурор иска имунитета на Михайлов за причиняване на умишлена безстопанственост и сключване на неизгодни договори.В СГП са постъпили материали от извършена проверка от отдел \"Икономическа полиция\" на СДВР, с предложение за образуване на досъдебно производство. От тях, както и от приложените договори за доставка на медикаменти и консумативи, е видно, че към 31 май 2018 г. задълженията на Специализирана болница за активно лечение на хематологични заболявания - София (СБАЛХЗ ЕАД) към всички доставчици са в общ размер на 24 359 808 лв.В хода на проверката от служителите на СДВР е установено, че за периода 07 май 2015 г. - 19 април 2017 г. директор на болницата и управител на търговското дружество е бил Георги Михайлов, като в това качество той е сключил преобладаващата част от договорите, последица от които е посоченото финансово състояние на лечебното заведение, информират от държавното обвинение.Борис Кърчев:Обвинител номер 1 иска имунитета на гербера за избягване на установяването и плащането на данъчни задължения в особено големи размери.В резултат на подадени сигнали от гражданин и НПО е започнала проверка, която е установила достатъчно данни за извършено от Борис Кърчев данъчно престъпление. Престъплението - че през месеците юни - юли 2015 г. в гр. Стара Загора, като управляващ \"Би Би Си Кейбъл\" ООД избегнал плащането на данъчни задължения в особено големи размери - 320 000 лева ДДС, като потвърдил неистина в подадена Справка - декларация по ЗДДС и използвал документи с невярно съдържание - отчетни регистри и данъчни фактури и приспаднал неследващ се данъчен кредит.В хода на проверките е установено използването на сходна практика за избягване, установяване и плащане на данъчни задължения в особено големи размери и от \"КТВ\" ООД. Управляващ съдружник в дружеството от създаването му на 24 март 2005 г. до 24 август 2016 г. е бил Борис Кърчев.", "date": "2018.11.08", "title": "Цацаров поиска имунитета на Марешки, Йончева и още 4 депутати"}
{"url": "https://news.bg/politics/volya-zhertva-na-dvama-izvergi.html", "text": "Втора серия в разследванията срещу него и депутите от \"Воля\", видя Веселин Марешки. Бил сменен членът от НК на база, на който сега им искат имунитета.Лидерът на \"Воля\" видя в това реакция от страна на прокуратурата заради атаките му към \"двама изверги\" като визира вицепремиерите Валери Симеонов и Красимир Каракачанов.На въпроса на News.bg дали те влияят на държавното обвинение Марешки отговори: \"Чуваме, че някои от тях си лягат с прокурори\". Съпругата на лидера на ВМРО е прокурор.От \"Воля\" още се чудят дали да се откажат от имунитета си. Искали да видят от къде идват атаките срещу техните депутати. А какво ще е поведението им в парламента щяло да стане ясно след понеделник.\"Воля\" постави ултиматум, че няма да се регистрират ако Симеонов и Каракачанов не подадат оставки.", "date": "2018.11.08", "title": "\"Воля\" жертва на двама изверги"}
{"url": "https://news.bg/world/karvava-banya-v-bar-v-kaliforniya.html", "text": "Най-малко 12 души са убити и много други са ранени при стрелба тази нощ в бар в калифорнийския град Таузънд Оукс, съобщиха властите, цитирани от АП.От шерифската служба в окръг Вентура разкриха, че 12 души са убити, след като нападател открил огън в препълнения бар Borderline Bar & Grill.Сред убитите има един помощник-шериф. Властите потвърдиха, че нападателят е убит.  Повече от 10 души са ранени. В нощта на стрелбата е имало колежанско кънтри парти в бара. Полицията е получила сигнал за стрелба към 23,20 часа.19-годишен свидетел разкри, че е бил в бара, когато въоръжен мъж, чието лице е било покрито наполовина с нещо като ски маска, открил огън срещу служител на бара пред вратата и след това започнал безразборно да стреля в заведението.Друг свидетел разказа пред ABC News, че нападателят е открил огън по група клиенти, предимно млади хора, след като хвърлил димна граната в ресторанта, в който е имало около 200 души.Властите не могат да кажат на този етап дали става въпрос за тероризъм.Градът, който е с население близо 120 000 жители, се намира на около 65 километра от центъра на Лос Анджелис.АП съобщава, позовавайки се на полицията, която е обявила пред местния вестник \"Лос Анджелис таймс\", че най-малко 30 изстрела са произведени в Borderline Bar & Grill.Някои от хората в бара избягали в бензиностанция, за да се спасят. Други счупили прозорците в бара при опит да се измъкнат, а тези, които не са успели да напуснат сградата, се скрили в тоалетните или в тесни тавански помещения, разказаха от полицията.Според очевидец в бара е имало млади хора на възраст 18,19 и 20 г., които са си прекарвали добре \"преди да дойде този маниак и да открие огън по хората без причина\".Полицията пусна описание на заподозряния: \"брадат\" мъж на около 20 г., облечен с черни дрехи.Източник от полицията разкри пред АП, че властите са установили самоличността на нападателя и използваното от него оръжие. Той добави, че стрелецът е на 29 г. Нападателят е бил въоръжен с димна граната и е използвал пистолет с 45 калибър.По-късно полицията разкри, че нападателят е 28-годишният Иън Дейвид Лонг.Американската осведомителна агенция се е сдобила с видео, което показва масовото убийство в бара.Президентът Доналд Тръмп поднесе съболезнования. ", "date": "2018.11.08", "title": "Кървава баня в бар в Калифорния"}
{"url": "https://news.bg/politics/borisov-obsazhda-ruski-yadreni-reaktori-s-finlandskiya-premier.html", "text": "\"Ще бъдат по-интензивни разговорите в следващите дни за финландския модел с използването на руски реактори в ядрената енергетика. С колегата имаме план как максимално да си помагаме с експертиза в тази сфера\", коментира премиерът Бойко Борисов, който се срещна с финландския министър-председател Юха Сипила.Двамата разговаряха в правителствената резиденция \"Кесаранта\" в Хелзинки. Във фокуса на срещата са темите за европейската перспектива на страните от Западните Балкани, сигурността и граничния контрол, образованието, енергетиката и туризма.\"Най-силните университети и може би най-добрата образователна система е във Финландия. Лично премиерът Юха Сипила пое ангажимент да направим обмен между ученици и преподаватели\", каза Борисов. Професионалната гимназия по компютърно програмиране и иновации в Бургас е била обсъждана за такова сътрудничество.Борисов подчерта, че България и Финландия са моделът за опазване на външните граници на ЕС като политическа воля, силна гранична полиция и споразумения с трети страни, които да работят.Юха Сипила поздрави Борисов за успеха на първото Българско председателство. Сипила определи като отличен избор приоритетите на страната ни, докато оглавяваше Съвета на ЕС. \"Това е успех на председателството. Поздравих моя скъп колега премиера Борисов за воденето на Съвета на ЕС\", добави финландският премиер.Българският премиер съобщи, че е отчетено и двойно увеличение на броя на финландските туристи у нас. \"Надявам се в следващите няколко месеца Юха да посети България, обещал съм му да го заведа и в Пловдив - европейската столица на културата за 2019 г.\", коментира Бойко Борисов.", "date": "2018.11.08", "title": "Борисов обсъжда руски ядрени реактори с финландския премиер "}
{"url": "https://news.bg/crime/zadarzhaha-22-godishna-kradla-na-bizhuta-v-sliven.html", "text": "Полицията задържа 22-годишна жена от Сливен за кражба на бижута от златарско ателие.Сигналът бил получен на 6 ноември, а липсващите накити били на стойност 2700 лева.След като служителите на реда предприели незабавни издирвателни действия, за по-малко от 24 часа била задържана криминално проявена 22-годишна жена с инициали Г.К. Тя направила пълни самопризнания и върнала откраднатите бижута.Жената е задържана за 24 часа. Работата по документиране на случая продължава.", "date": "2018.11.08", "title": "Задържаха 22-годишна крадла на бижута в Сливен"}
{"url": "https://news.bg/world/top-republikantsi-preduprediha-razsledvaneto-na-malar-tryabva-da-prodalzhi.html", "text": "Топ републиканци предупредиха, че разследването на специалния прокурор на САЩ Робърт Мълър за предполагаем сговор между Русия и президента Доналд Тръмп трябва да продължи, пише \"Гардиън\".Републиканците подчертаха, че трябва да се позволи на Мълър да продължи разследването, след като вчера държавният глава уволни главния прокурор Джеф Сешънс.Тръмп замени Сешънс с Матю Уитакър, който временно ще заема поста на главен прокурор. Уитакър критикува разследването на Мълър.Сенатор Сюзан Колинс е сред първите републиканци, които отправиха предупреждение: \"\".Мит Ромни, който , написа в \"Туитър\", че задължително важната работа на правосъдното министерство трябва да продължи и да не се спъва разследването на Мълър.Развитието доведе до план за организиране на масови протести в САЩ, които ще започнат днес около 17,00 часа местно време.Бившият директор на ЦРУ Джон Бренън смята, че Мълър най-вероятно вече е завършил доклада си за заместника на главния прокурор Род Розенстийн, който вчера беше освободен от задължението си да следи разследването за евентуална руска намеса на президентските избори през 2016 г. и сговор с предизборната кампания на Тръмп.Сешънс почти се разплака, докато беше изпращан с аплодисменти от служителите на правосъдното министерство. Той напусна сградата в сряда вечерта.Той е заменен от бившия си началник на кабинета Матю Уитакър. 49-годишният ще поеме контрол над разследването на Русия.Демократи изразиха безпокойството си, че президентът се опитва да саботира разследването на Мълър.Сенатор Чък Шумър от Ню Йорк, лидер на малцинството в Сената, призова в съобщение Уитакър да не се замесва в разследването на Русия, след като преди се обяви за ограничаване разследването на Мълър.Американски източник разкри вчера, че на Сешънс му е заявено да подаде оставка по време на телефонен разговор с Джон Кели, началник на кабинета на Доналд Тръмп.Сешънс, бивш американски сенатор от Алабама, беше един от първите поддръжници на Тръмп по време на президентската компания, но след встъпването си в длъжност влезе в пререкания с американския лидер.", "date": "2018.11.08", "title": "Топ републиканци предупредиха: Разследването на Мълър трябва да продължи"}
{"url": "https://news.bg/crime/glavniyat-prokuror-oshtastlivi-gerber-iskayki-mu-imuniteta.html", "text": "Депутатът от ГЕРБ Борис Кърчев щастлив, че обвинител номер едно му иска имунитета.Това сподели самият той пред медиите в парламента.\"Веднага ще подам писмено съгласие до председателя на Народното събрание за сваляне на имунитета ми\", даде заявка Кърчев. Той нямал неплатени данъци и не се притеснявал.При прехвърляне на фирмите му, те не са имали задължения.Целта е да се изчисти името ми, допълни депутатът. Той поясни, че кампанията срещу него била от повече от година и половина.Зад тази кампания стоели червени от Казанлък.Припомняме, преди малко стана ясно, че главният прокурор Сотир .Става въпрос за лидерът на \"Воля\" и зам.-председател на парламента Веселин Марешки, депутатите от \"Воля\" Кръстина Таскова и Пламен Христов, депутатите от БСП Елена Йончева и Георги Михайлов, както и народният представител от ГЕРБ Борис Кърчев.Георги Михайлов вече заяви, че е готов да предостави имунитета си.", "date": "2018.11.08", "title": "Главният прокурор ощастливи гербер, искайки му имунитета"}
{"url": "https://news.bg/press/mrasna-zima-pak-trovi-golemite-gradove-4-topobshtini-plashtat-1-7-mln-lv-za-loshi-patishta.html", "text": "БНБ отчете: На 3 дни по 1 българин нов милионер с пари в банкаНа всеки три дни по 1 българин е откривал нов депозит в банка със суми от 1 милион лева и нагоре.По 12 нови сметки с над милион в тях са откривани в банките за юли, август и септември, отчете централната банка.Така броят на едрите депозити към края на септември вече е 862. Те са с 36 повече в сравнение с предишното тримесечие на 2018 г. и с 87 повече от отчетените за септември 2017 г., когато броят им е бил 775.Мръсна зима пак трови големите градовеMръсен въздух за поредна зима ще дишат жителите на големите български градове заради битовото отопление прогнозират експерти пред \"Труд\". Причината е, че записаните мерки в Националната програма за подобряване качеството на атмосферния въздух не са съобразени със социално-икономическото положение в страната ни, категорични са специалистите.Анализите показват, че между 50 и 60 процента от населението на България в студените месеци използва за отопление твърди горива (дърва, въглища), тъй като тази суровина е най-евтина. При изгарянето на дървата и въглищата комините бълват огромни количество фини прахови частици с индекс 10, които са най-опасните за здравето и живота.4 топобщини плащат 1,7 млн. лв. за лоши пътищаЖивеещите в четирите най-големи града осъдили общините за 1,7 млн. лв. в последните пет години заради инциденти, причинени от лоша инфраструктура, сочи справка на \"Монитор\". Най-много пари са изплатили София и Пловдив.Столичната община е платила над 955 хил. лв. обезщетения по спечелени дела на граждани, пострадали от лошата инфраструктурата в града. Софиянци завеждат искове заради изкълчен или счупен крак при пропадане в дупка или подхлъзване на заледен тротоар. Столичани претендират за обезщетения и при сцепена джанта и спукана гума на колата. Така от хазната на софиянци годишно изтичат стотици хиляди за изплащане на обезщетения.Здравето се възстановява 16 години след спирането на цигаритеБившите пушачи ще имат нужда от повече от 15 години, за да нормализират здравето си. Това се доказва от данните от проучването \"Фремингам\", съобщава Медикал експрес, цитиран от БГНЕС.Експерти са анализирали здравния статус на 8 700 доброволци. Всички участници в началото на наблюденията са били без сърдечно-съдови заболявания. Средно доброволците са изследвани в продължение на 27 години. Изследователите са сравнили показателите за риска от сърдечни заболявания и заболявания на кръвоносните съдове при пушачи, бивши пушачи и непушачи.Депутатите приеха на първо четене Бюджет 2019Парламентът прие на първо четене държавния бюджет за 2019 година. Той беше одобрен от депутатите с 115 гласа \"за\" срещу 85 \"против\".Бюджетът за 2019 година е един от най-добрите в последните 10 години - на стабилния икономически растеж, с рекорден ръст на приходите, заяви шефката на бюджетна комисия и депутат от ГЕРБ Менда Стоянова в дебатите по гласуването на бюджета на първо четене.Данъкът върху автомобилите ще зависи от екологичната категория от догодинаВъпреки съпротивата от страна на опозицията екологичният компонент във формулата за изчисляване на данъка върху автомобилите беше приет на второ четене от парламента със 107 гласа за и 74 против. Така от 2019 г. освен мощност и година на производство при определяне на дължимата сума за коли до 3.5 тона ще се взима предвид и екологичната категория на автомобила. В резултат данъкът за най-старите автомобили може да се увеличи с до 30%, а за най-новите - да се понижи. По данни на КАТ за 2017 г. повече от 65% от колите в България са над 15-годишни, а най-старите автомобили - тези над 20 години, са с най-голям дял - около 37%.Мнозинството отказа да намали ДДС за хляба и лекарстватаПарламентът отхвърли предложението на БСП за диференцирана ДДС ставка на хляба и на лекарствата, заплащани от НЗОК. Проектът бе внесен от социалистите между първо и второ четене на промените в Закона за корпоративното подоходно облагане. \"За\" предложението гласуваха 65 народни представители, \"против\" - 65 и \"въздържали се\" - 41, с което то бе отхвърлено.От БСП предложиха ДДС за хляба да стане 5%, а ставката за лекарствата - 9%. В сега действащия закон те се облагат с 20-процентно ДДС.", "date": "2018.11.08", "title": "Мръсна зима пак трови големите градове, 4 топобщини плащат 1,7 млн. лв. за лоши пътища"}
{"url": "https://news.bg/int-politics/pompeo-obyasni-za-otlagane-na-sreshta.html", "text": "Отлагането на срещата на държавния секретар на САЩ Майкъл Помпео с ръководителя на Обединената секция на Корейската работническа партия Ким Йонг Чол, което ще се проведе на 8 ноември в Ню Йорк, е само въпрос на график. Това бе съобщено в сряда на брифинг от заместник-ръководителя на пресслужбата на Държавния департамент Робърт Паладино.\"Графиците непрекъснато се променят\", каза той. \"Това е само въпрос на графика, нищо повече\", добави Паладино.Пресслужбата на Държавния департамент информира за отлагането на срещата за неопределен срок. Не бяха извикани конкретни причини.", "date": "2018.11.08", "title": "Помпео обясни за отлагане на среща"}
{"url": "https://news.bg/int-politics/zapleten-vot-v-arizona.html", "text": "Избирателите в Аризона вероятно ще трябва да изчакат седмица или повече, за да научат дали сенаторът им ще е републиканецът Марта Максали или демократът Кърстен Синема, предаде Ройтерс.Агенцията посочва, че около сряда следобед са останали невероятни 600 000 бюлетини, които трябва да се преброят .Марта Максали води с около 15 000 гласа, което е по-малко от един процент. Нито един от кандидатите не е готов да признае, макар че е малко вероятно резултатът да доведе до преодоляване на баланса в американския Сенат, след като републиканците водят с три места срещу демократите.", "date": "2018.11.08", "title": "Заплетен вот в Аризона"}
{"url": "https://news.bg/int-politics/vuchich-i-merkel-shte-se-vidyat-v-parizh.html", "text": "Президентът на Сърбия Александър Вучич е получил покана от германския канцлер Ангела Меркел за среща на четири очи, предаде АП.Агенцията уточнява, че двамата политици трябва да се срещнат в неделя в Париж по случай 100-годишнината от края на Първата световна война.Вучич съобщи, че Меркел имала конкретно предложение за решаване на косовския въпрос, но го запази в тайна.", "date": "2018.11.08", "title": "Вучич и Меркел ще се видят в Париж"}
{"url": "https://news.bg/int-politics/shryoder-shte-tryabva-da-priznaem-krim-za-ruski.html", "text": "Крим, рано или късно, ще трябва да бъде признат за руски. Това каза в интервю за в. \"Аахенер нахрихтен\" бившият канцлер на Германия Герхард Шрьодер.Той припомня, че Крим е бил руски до 1954 г., когато съветският лидер го предава като дар на Украйна.Той също така подчерта, че Европа трябва да възстанови сътрудничеството си с Москва, като добави, че Русия е най-близката съседка и без нея няма да има дългосрочен мир на континента.Герхард Шрьодер е един от най-близките приятели на Путин. След напускането на политиката в Германия Шрьодер работи за водещи руски компании.", "date": "2018.11.08", "title": "Шрьодер: Ще трябва да признаем Крим за руски"}
{"url": "https://news.bg/disasters/shestima-ubiti-pri-vzriv-v-himicheski-zavod-v-kitay.html", "text": "Шест човека са загинали, а други седмина са били ранени при взрив в химически завод, предаде Синхуа.Агенцията уточнява, че инцидентът е станал в китайската провинция Хубей.Двамата от ранените се намират в критично състояние.Властите разследват инцидента.", "date": "2018.11.08", "title": "Шестима убити при взрив в химически завод в Китай"}
{"url": "https://news.bg/disasters/sasht-izdade-preporaki-za-boeing-737-max.html", "text": "Федералната авиационна администрация на САЩ (FAA) издаде препоръки за летателна годност за 246 самолета Boeing 737 Max, съобщава Ройтерс.Това става факт, след като на 29 октомври самолет на индонезийската компания \"Лайън ер\" се разби със 189 души на борда.Версията е, че .Уточнява се, че директивите на Федералната авиационна администрация на САЩ засягат 246 самолета, 45 от които принадлежат на американски компании.Преди това беше съобщено, че четирима членове на екипажа са били ранени в резултат на аварийно кацане на Boeing 747 на международното летище \"Халифакс Стандфийлд\" в Канада.", "date": "2018.11.08", "title": "САЩ издаде препоръки за Boeing 737 Max"}
{"url": "https://news.bg/int-politics/si-en-en-ostana-bez-starshi-korespondent-za-beliya-dom.html", "text": "Си Ен Ен остана без старши кореспондент за Белия дом. Това е следствие, след като Джим Акоста влезе в спор с президента Доналд Тръмп, съобщи АП.Белият дом заяви, че прекратява временно акредитацията на старши кореспондента Джим Акоста за Белия дом.Президентската администрация обясни решението си с мотива, че журналистът се е държал неприлично със служители. Самият Акоста не позволи да му бъде отнета думата и продължи да задава въпроси на Тръмп.Прессекретарят на Белия дом Сара Сандърс обвини Акоста в неприемливо поведение. От своята предизборна кампания Доналд Тръмп е в обтегнати отношения със Си Ен Ен.Той дори си позволи да обвини медията, че генерира фалшиви новини.", "date": "2018.11.08", "title": "Си Ен Ен остана без старши кореспондент за Белия дом"}
{"url": "https://news.bg/disasters/novi-pravila-za-shofyorite-v-rumaniya.html", "text": "Депутатите в Румъния обсъждат нови правила за шофьорите в Румъния, съобщават местни медии.Законопроектът, който получи положително становище от правната комисия, предвижда, че шофьорската книжка ще бъде отнемана, когато шофьорът натрупа 45 наказателни точки, съобщиха местните медии. Това е три пъти повече от сегашните 15 точки.Изменението беше предложено от министъра на транспорта Лучан Сова и няколко депутати от Социалдемократическата партия (ПСР). Основният аргумент за това е, че шофьорите в Румъния сега рискуват да останат без книжка за някои престъпления, които не са много сериозни, но за които наскоро бяха увеличени глобите и броят наказателните точки.Законът понастоящем предвижда, че шофьорите, които натрупват 15 наказателни точки в даден момент, ще губят книжките си за 30 дни. Пълните точки могат да се възстановят до 6 месеца, ако шофьорът не направи нови провинения.Румъния има най-високата смъртност от пътни произшествия в Европейския съюз през 2017 г. от 98 смъртни случая на един милион жители, според данни от Европейската комисия.", "date": "2018.11.08", "title": "Нови правила за шофьорите в Румъния"}
{"url": "https://news.bg/regions/chestvame-sveti-arhangel-mihail-2.html", "text": "Българската православна църква почита днес паметта на Свети Архангел Михаил.Църковният празник често е наричан от народа Архангеловден.Свети Михаил е един от седемте първенстващи ангели, стоящи винаги пред престола на Господ. Денят на Свети Архангел Михаил - военачалник на цялото небесно войнство от ангели и архангели, е вторият по значимост есенен празник на Българската православна църква след Димитровден.Светецът символизира тържеството на доброто, светлината и справедливостта. В църковната иконография е изобразен с копие в ръка, тъпчещ с краката си дявола. В българската народна традиция Архангеловден се свързва с почитта към мъртвите и душата на човека.На Свети Архангел Михаил се е паднала задачата да отделя душата на човека от тялото, затова в съботата преди празника се прави Архангелова задушница, една от трите големи задушници през годината.В много райони на страната на този ден се коли курбан за светеца и се правят обредни хлябове, чиято пластика напомня тази на хлябовете, приготвяни за погребение или помен. Най-възрастният в дома чупи обредния хляб, полива го с вино и благославя: \"Свети Архангеле, Свети Никола и вси светци, помагайте ни, почитаме ви и сечем колач, да се роди ръж до тавана!\".", "date": "2018.11.08", "title": "Честваме Свети Архангел Михаил"}
{"url": "https://news.bg/weather/toplo-za-noemvri.html", "text": "Днес времето остава без съществена промяна. В равнините ще е мъгливо или с ниска слоеста облачност и на отделни места ще преръмява.Това съобщават от НИМХ. В следобедните часове облачността ще намалява, видимостта ще се подобрява, а предимно слънчево ще е през целия ден над планинските райони. През нощта ще е почти тихо, утре ще духа слаб североизточен вятър. Максималните температури ще са между 12° и 17°.Над планините ще бъде предимно слънчево. Ще духа слаб до умерен вятър от изток-североизток. Максималната температура на височина 1200 метра ще е около 11°, на 2000 метра - около 5°.Над Черноморието ще бъде с ниска облачност или мъгла и на места ще преръми. В следобедните часове облачността ще намалява, видимостта ще се подобрява. Ще духа слаб до умерен североизточен вятър. Максималните температури ще бъдат 14°-16°. Температурата на морската вода е 16-17°. Вълнението на морето ще бъде 2-3 бала.", "date": "2018.11.08", "title": "Топло за ноември"}
{"url": "https://news.bg/regions/64-mashini-pochistvat-magistrala-trakiya-prez-zimata.html", "text": "Фирмите за зимно поддържане на автомагистрала \"Тракия\" и републиканската пътна мрежа в Ямболска област са готови за зимата, съобщи БНР , позовавайки се на областното пътно управление.За разчистването на 600-те километра републикански пътища в областта ще работят 64 машини.На най-рисковите пътни участъци за образуването на преспи ще бъдат изградени защитни огради с обща дължина 4 километра.Директорът на пътното управление в Ямбол Галин Костов поясни, че фирмите имат необходимата почистваща техника и инертни материали.Той обясни, че магистралата не се третира с пясък, само с химикали и допълни, че в началото на сезона има достатъчно количество сол, пясък, инертни материали, луга, химикали за магистралата", "date": "2018.11.08", "title": "64 машини почистват магистрала \"Тракия\" през зимата"}
{"url": "https://news.bg/regions/ukrepvat-bregovete-na-reka-krumovitsa-kray-krumovgrad.html", "text": "Изграждат защитни диги на бреговете на река Крумовица край Крумовград, съобщи БНР.Целта е предпазване района от наводнения.Укрепването е част от трансграничен проект за превенция на наводненията в речните басейни на Струма, Арда и Марица.В него участват погранични области от България и Гърция, а общата му стойност е над 11 милиона евро.", "date": "2018.11.08", "title": "Укрепват бреговете на реката край Крумовград"}
{"url": "https://news.bg/health/vsichkiyat-spanak-s-tatul-e-izteglen-ot-targovskata-mrezha.html", "text": "Спанакът, за който имаше съмнения, че е примесен с татул, е изтеглен от търговската мрежа. Това заяви пред БНТ директорът на Областната дирекция по безопасност на храните в Пловдив д-р Камен Янков.\"Веднага разпоредих и изпратихме проверка и в магазинната мрежа, и в складовете, и при производителя, за да видим какво е положението. Общото количество, което и излязло от производителя към търговската мрежа е 1700 кг и 75 кг налични в преработвателното предприятие.По думите на шефа на областното БАБХ още вечерта на 5 ноември, понеделник, цялото количество спанак е било възбранено и е започнало да се изтегля от търговската мрежа. Храната поетапно се унищожава.Междувременно директорът на областната дирекция на БАБХ в Търговище д-р Анелия Цонева обясни пред bTV, че здравните власти в Търговище също са предприели незабавни мерки, след получаването на сигнала. \"След сигнала извършихме незабавна проверка в обекта, от който е закупен спанакът. При отваряне на пакетите в една от опаковките са намерили единични стръкчета, различни от спанака по цвят и мирис. Това са предполагаемите листа татул\", посочи тя.По думите ѝ цялото количество намерен спанак е изтеглено от търговската мрежа. \"Самата фирма веднага си задейства процедурата по изтегляне. Междувременно извършваме проверки и в другите хранителни обекти в града\", допълни още шефката на ОДБХ - Търговище.Припомняме, граждани от Търговище и Констинброд подадоха сигнали до Българската агенция по безопасност на храните (БАБХ) за . Хората се почувствали зле, след като консумирали продукта.Проверката на БАБХ установява, че производителят на зеленчука е фирма, позиционирана в пловдивското село Златитрап. Производителят е проверен и му се съставен акт за административно нарушение.Екип на обществената телевизия е успял да се свърже със собственика на фирмата производител. Мъжът е обяснил, че вече са предприети необходимите мерки и това повече няма да се случи. Човекът предположил, че е вероятно татулът да е попаднал в спанака, след като той е бил ожънат.. Те са прегледани в здравно заведение, след което са били освободени, не се наложило те да бъдат хоспитализирани.", "date": "2018.11.08", "title": "Всичкият спанак с татул е изтеглен от търговската мрежа"}
{"url": "https://news.bg/regions/avariral-kamion-blokira-pat-kray-samokov.html", "text": "Тежкотоварен камион е аварирал по пътя III-822 Самково - Шипочане, съобщиха от Агенция \"Пътна инфраструктура\" (АПИ).Инцидентът с превозното средство е станал в района на село Шипочане. Вследствие на аварията движението по пътя временно се осъществяваше само в едната лента за движение. Към 9.40 часа движението по пътя е било възстановено.  ", "date": "2018.11.08", "title": "Аварирал камион блокира път край Самоков"}
{"url": "https://news.bg/politics/ivaylo-kalfin-80-ot-balgarite-ne-iskat-chuzhdi-rabotnitsi-u-nas.html", "text": "\"В България 80% от хората казват, че в никакъв случай не искат чужди работници у нас.\" Това заяви пред БНТ Ивайло Калфин в коментар за недостига на квалифицирана работна ръка и миграцията в Европа. По думите му 16% от чужденците идват в България за да работят, като те обикновено са от Турция, Украйна и Русия. Той е категоричен обаче, че те не създават трудова заетост.Калфин изтъкна като проблем, че заплатите в България не растат равномерно.Той подчерта, че от страната излизат както хора със средно образование, така и много висококвалифицирани лица.\"Голяма част от фирмите инвестират в оборудване и заместват труда с машини\", допълни Калфин.Според него освен работната заплата мотивация за българите да излязат в чужбина са социалната и здравната система, както и намаляване на административните проблеми.Калфин коментира и ситуацията в ЕС като заяви, че съюзът мина през много труден етап. \"Самото му съществуване е поставен под въпроса, а страната ни има най-голям интерес ЕС да го има\", подчерта той.", "date": "2018.11.08", "title": "Ивайло Калфин: 80% от българите не искат чужди работници у нас"}
{"url": "https://news.bg/crime/visshiyat-advokatski-savet-razkritikuva-ostro-limitite-pri-obezshteteniyata.html", "text": "Неприемливо и недопустимо от правна гледна точка, очевидна несправедливост, която не допринася с нищо за разрешаване на конфликтите в застрахователната сфера, за което трябва да се търси разрешения само в обхвата на правото и общата уредба на гражданската отговорност.Така Висшият адвокатски съвет (ВАдС) определя предложенията за промени в Кодекса за застраховането (КЗ), с които се въвеждат лимити на обезщетенията при смърт на пътя и призовава те да не бъдат приемани.Становището е изпратено до вносителя на промените и председател на бюджетната парламентарна комисия Менда Стоянова, до председателя на Народното събрание Цвета Караянчева. . Предложенията срещнаха остра реакция,  да ги гласуват, докато не се състои широко обществено обсъждане. .От адвокатурата посочват, че предложението е внесено между първо и второ четене на проекта на правителството за промени в КЗ.То даже увеличава минималните размери на застрахователната сума по \"Гражданска отговорност\" от 10 млн. лв. на 10.42 млн. лв. (за имуществени или неимуществени вреди вследствие на телесно увреждане или смърт) и от 2 млн. лв. на 2,1 млн. лв. (за вреди на имущество).\"С предложения чл. 493а КЗ, който кодекс има характер на специален закон, се променя основният институт на непозволеното увреждане - чл. 45 и сл. ЗЗД, чиито разпоредби касаят гражданската отговорност за вреди на всички субекти и във всички хипотези на нейното възникване, в това число и тази на неспособния \"да разбира или да ръководи постъпките си, отговорността на родители и осиновители, на възложители на работа, за вреди от вещи и т.н.\", заявява ВАдС. И подчертава, че наред с чл. 45, ал. 1 ЗЗД, който урежда задължението на делинквента да поправи вредите, които виновно е причинил, се създава чл. 493а , ал. 1 КЗ, който гласи, че в случаите на телесно увреждане на пострадалото лице се дължи обезщетение за претърпените от него имуществени и неимуществени вреди - текст, който визира само един вид от възможните увреждания, предвидени в ЗЗД.Посочените текстове влизат в явно противоречие с чл. 52 ЗЗД, който представлява фундаментът за определяне на размера на обезщетенията за неимуществени вреди\", заявяват от адвокатурата и обясняват, че ако бъдат приети текстовете, предложени от Стоянова, съдът ще трябва да приложи принципа за справедливост съгласно методика, предвидена в наредба, която е подзаконов нормативен акт.ВАдС критикува и промяната в чл. 52 от Закона за задълженията и договорите, която се предлага от Стоянова заедно с измененията в КЗ. Предвижда се създаването на втора алинея на разпоредбата, която да гласи: \"При определяне размера на обезщетението за неимуществени вреди в случай на пътнотранспортно произшествие се прилага Кодексът на застраховането\".\"Така в правния мир се намества безцеремонно разрешението, че размерът на обезщетение за неимуществени вреди в общата част на 33Д ще се определя съгласно специалния закон - КЗ и то в случай на ПТП\", заявяват от адвокатурата.И обяснява, че предложението за изменения не се отнася за обезщетенията за смърт, последица от деяния, който нямат връзка с ПТП - напр. умишлено убийство с брадва, непредпазливо причиняване на смърт при упражняване на лекарска професия, трудова злополука и т.н.\"За всички тях остава общата уредба, или казано по-друг начин да причиниш смърт чрез ПТП ще е по-\"евтино\" за виновния и покриващия вредите му, сравнено със смърт, последица от други изпълнителни деяния.Така пред престъпния свят се отваря възможността да се замени убийство по чл. 115 и сл. НК с престъпление по транспорта, за да постигне същия резултат, но с по-ниско ниво на гражданска отговорност, посочват от Адвокатурата и допълват, че така пътно-транспортното произшествие се превръща в причина за особен законодателен подход при формирането на понятието справедливост по чл. 52 ЗЗД, различен от този при смърт, настъпила при други обстоятелства.\"Такава правна техника представлява позор за всяка правна система\", пише в становището.Според адвокатите предложенията за промени в КЗ и ЗЗД обезсмислят и дискредитират с един замах постигнатата вече в законодателството ни завишена защита на участниците в движението.Те критикуват остро и предвиденото обратно действие на лимитите на обезщетенията - за застрахователни събития, настъпили преди влизането в сила на измененията, което дава възможност за различен правен резултат спрямо увредените от едно и също ПТП и с приблизително еднакви по вид и интензитет неимуществени вреди.В становището се критикува и това, че предвиденото ретроактивно действие на разпоредбите може да засегне и вече платени компенсации.Адвокатите посочват, че с приемането на предложенията на Стоянова ще се наруши и Европейското право.Те специално се спират на твърдението на Асоциацията на българските застрахователи, че  и на практика вземат под формата на хонорари половината или дори 80% от обезщетенията на нискообразованите роднини на жертвите на катастрофи.\"Твърдението, че девет адвокатски кантори имат нелоялни практики не може да бъде причина за срив в системата на застраховането, нито пък да предизвика нуждата от втора поред законодателна промяна след правилата за подсъдността\", пише ВАдС. И посочват, че справянето с такива престъпни практики става чрез други правни инструменти.\"Ако е вярно изказаното в публичното пространство, че тези адвокати са били информирани още преди семействата на загиналите, следва да е ясно, че това не може да стане без помощта на съответни длъжностни лица. Няма как същите тези кантори да осигуряват за себе си пълноводен поток от дела, ако те работят в условията на свободна конкуренция. Няма как претенциите на такива кантори да бъдат удовлетворявани с по-високи по размер обезщетения и по доброволен, и по съдебен ред, без това да породи съмнение, че част от парите не остават в канторите\", се посочва в становището.В заключение от адвокатурата заявяват, че особено неприемливо в предложенията за промени в КЗ и ЗЗД е, че те прехвърлят последиците върху най-уязвимите и слаби участници в урежданите отношения - пострадалите.\"Вместо да им бъде заплатено дължимото обезщетение, ще следва увредените правоимащи лица да се задоволят с трохи, сравнено с вече установени нива и получени от други лица обезщетения\", се посочва в становището.В него се казва, че материята, свързана с обезщетенията на пострадали и увредени, изисква задълбочено разрешение, а не \"предложеното повърхностно и едностранчиво\" такова. А предложените промени, освен че постигат очевидна несправедливост при сравняване на обезщетенията, не допринасят с нищо за решаване на конфликтите в тази сфера.", "date": "2018.11.08", "title": "Висшият адвокатски съвет разкритикува остро лимитите при обезщетенията"}
{"url": "https://news.bg/regions/metalni-shini-pukat-gumi-na-prohoda-na-republikata.html", "text": "Стърчащи, метални шини пукат гуми на Прохода на Републиката, информира Нова телевизия.Заради интензивния трафик през Хаинбоаз фуга на мост по трасето е аварирала.Според полицията състоянието на тази фуга, която свързва мост с пътя на прохода Хаинбоаз, край село Вонеща вода, е от лятото.Един от жителите на село Вонеща споделя, че се чуват трясъци на гуми, шаси и ходови части. По думите му съединенията са много лоши и от тях стърчат метални железа, като най-голямата цепнатина достига до 40 сантиметра.Директорът на областното пътно управление във Велико Търново Петя Каразахова обясни, че до този момент не са постъпвали сигнали от МВР за фугата до Вонеща вода. Тя допълни, че не са констатирани стърчащи метални шини, които да създават опасност от катастрофи.Причината за отварянето на фугата, според пътната агенция, е несъобразената скорост. В този участък ограничението е 50 км/ч. Често обаче то не се спазвало.Според Каразахова ако ограничението се спазва, дори при съществуващата повреда, няма да възникнат инциденти.От АПИ, вече са започнали почистване на Прохода и подготовката му за зимния сезон и обещават най-късно до края на другата седмица фугата да бъде затворена.", "date": "2018.11.08", "title": "Метални шини пукат гуми на Прохода на Републиката"}
{"url": "https://news.bg/politics/deputatite-se-draznyat-s-kvoruma.html", "text": "119 депутати се регистрираха за старт на работния ден. Това не бе достатъчно, за да започне законодателят работа.Председателят на парламента Цвета Караянчева даде 15 минути почивка, за да дойдат поне още двама депутати, за да се събере нужният кворум от 121 законодатели.Вторият опит бе успешен. 123 дойдоха на работа.Караянчева честити днешния празник на именниците.Герберът Тома Биков захапа левите за поведението им. \"Те са в зала, но не се регистрират. Ставате смешни\", обърна се към червените Биков.За герберите било проблем, че нямали насреща си адекватна опозиция, по думите му.Социалистът Драгомир Стойнев се защити. \"Ние сме напълно последователни в нашата парламентарна практика\", каза социалистът.Той веднага атакува управляващите за присъствието на Валери Симеонов във властта за обидата му към майките. \"За какво се дразните\", недоумява левият депутат.", "date": "2018.11.08", "title": "Депутатите се дразнят с кворума"}
{"url": "https://news.bg/society/tri-sela-v-plevensko-sa-s-negodna-voda-za-piene.html", "text": "Три села в Плевенско са с негодна вода за пиене, съобщиха от БТА по данни на Регионалната здравна инспекция.Общо 19 проби на водата за питейно-битови цели са взети през седмицата от различни населени места в областта.Водните проби от селата Борислав, Пелишат и Каменец не са отговорили на изискванията за качество.В Борислав и Пелишат са констатирани нитрати над допустимото, а водата в село Каменец е с неприемлива мътност. При нея е установено и замърсяване с ешерихия коли.Издадено е предписание за отстраняване на констатираните нарушения и е съставен акт за налагане на санкция.От инспекцията успокояват, че не е доказана причинна връзка между чревните инфекциозни заболявания и питейната вода.", "date": "2018.11.08", "title": "Три села в Плевенско са с негодна вода за пиене"}
{"url": "https://news.bg/crime/sasht-iskat-ekstraditsiya-na-rusnak-ot-varna-zaradi-kompyutarni-izmami-za-7-mln-dolara.html", "text": "Прокуратура във Варна иска арест на руски гражданин, издирван със заповед за арест от САЩ за компютърни измами за поне 7 млн. долара.Искането е за временното задържане за срок до 60 дни с последваща екстрадиция в САЩ на руския гражданин Александър Ж. 38-годишният гражданин на Русия се издирва със заповед за арест на съдия от Районния съд на САЩ за източния район на Ню Йорк, Бруклин, за наказателно преследване по дело за конспирация за извършване на компютърни измами, от които са нанесени щети в размер на поне 7 млн. долара.Престъплението е извършено в периода от септември 2014 год. до декември 2016 г. и е наказуемо в САЩ с лишаване от свобода до 20 години или с глоба, както и с двете. То се наказва с лишаване от свобода и по българския НК.Руският гражданин притежава и българска лична карта и живее във Варна. Първоначално той е задържан за 24 часа, след което Окръжната прокуратура го задържа до 72 часа, до изтичането на които издирваният трябва да бъде доведен пред съда за произнасяне по искането на прокуратурата за временното му задържане за срок до 60 дни, определен в Договора за екстрадиция между правителството на Република България и правителството на САЩ.Междувременно Окръжната прокуратура във Варна е изпълнила и молба за правна помощ на Министерството на правосъдието на САЩ с цел събиране на веществени доказателства по наказателното преследване в САЩ, което не е погасено по давност.", "date": "2018.11.08", "title": "САЩ искат екстрадиция на руснак от Варна заради компютърни измами за 7 млн.долара"}
{"url": "https://news.bg/regions/protivominno-uchenie-na-vms-zapochva-v-burgas.html", "text": "Бургас ще бъде домакин на Българо-румънското противоминно учение \"Посейдон 2018\". То ще се проведе в Черно море между 9 и 17 ноември по стандартите на НАТО.Целта на учението е да бъде усъвършенствана подготовката на личния състав от Военноморските сили по планиране и провеждане на противоминни действия.Сред българските кораби, които ще вземат участие, са фрегатата \"СМЕЛИ\", минният ловец \"ЦИБЪР\", базовият миночистач \"ПРИБОЙ\", рейдовите миночистачи \"КАПИТАН-ЛЕЙТЕНАНТ КИРИЛ МИНКОВ\" и \"КАПИТАН-ЛЕЙТЕНАНТ ЕВСТАТИ ВИНАРОВ\", както и хидрографните катери \"КОНТРААДМИРАЛ САВА ИВАНОВ\" и \"КАПИТАН I РАНГ БОРИС РОГЕВ\".В учението ще участват и чуждестранни кораби. Това са миночистачът \"D.NICOLESCU\" от Румънските военноморски сили, противоминният кораб \"EVROPI\" от гръцките военноморски сили, флагманът FGS \"RHEIN\" от германските военноморски сили, испанският противоминен кораб SPS \"TURIA\", турският противоминен кораб TCG \"ERDEMLI\", както и корабите от състава на Втората постоянна противоминна група на НАТО в Средиземно море.В събота, 10 ноември, между 13.00 и 15.00 часа в района на Морска гара корабите ще бъдат отворени за посещение от граждани и гости на града.На 12 ноември от 10.00 часа в зала \"Петя Дубарова\" на Културен център \"Морско казино\" в града ще се проведе пресконференция на командира на Втората постоянна противоминна група на НАТО и командирите на кораби, които участват в учението.", "date": "2018.11.08", "title": "Натовски кораби идват за противоминно учение"}
{"url": "https://news.bg/world/tramp-i-putin-se-sreshtat-na-g-20-v-arzhentina-potvardi-lavrov.html", "text": "Министърът на външните работи на Русия Сергей Лавров потвърди, че в края на месеца президентът на САЩ Доналд Тръмп и руският му колега Владимир Путин ще проведат среща в кулоарите на Г-20 в Аржентина, информира \"Ройтерс\", позовавайки се на РИА Новости.Двамата лидери ще се срещнат за кратко по време на работен обяд в Елисейския дворец в Париж на 11 ноември. Те ще участват на мероприятия във връзка 100 г. от края на Първата световна война.\"\", каза Лавров пред журналисти.", "date": "2018.11.08", "title": "Тръмп и Путин се срещат на Г-20 в Аржентина, потвърди Лавров"}
{"url": "https://news.bg/politics/publikuvaha-za-obshtestveno-obsazhdane-darzhavnata-agentsiya-za-patna-bezopasnost.html", "text": "Постановлението за създаване на Държавна агенция за пътна безопасност е .Основната цел на Националната стратегия за подобряване на безопасността на движението по пътищата на Република България за периода 2011-2020 г. е значително намаляване на броя на загиналите и ранените при пътнотранспортни произшествия.Държавната агенция за пътна безопасност към Администрацията на Министерския съвет ще разработва, координира и контролира провеждането на политиката по пътна безопасност в България, като се предвижда да поеме част от контролните функции на различните институции, между които е споделена отговорността за пътната безопасност към настоящия момент.Специализираното звено ще събира обективни данни и ще осъществява постоянен мониторинг на постигнатите резултати и ефективността на предприетите мерки, като наред с това ще организира и провежда научноизследователска дейност, информационни и образователни кампании, както и ще извършва консултации с гражданското общество, бизнеса, академичните и научни среди.Предстои да бъде извършен задълбочен анализ с оглед хоризонталния характер на политиката за пътна безопасност и обществената й значимост преди да се пристъпи към промени в законодателството.Със създаването на агенцията се цели отстраняване на основните недостатъци на досегашния модел на провеждане на политиката по пътна безопасност, а именно недостатъчно взаимодействие и координация между институциите, недостатъчна синхронизация на данните и липса на системен анализ на причините за пътнотранспортните произшествия и ефекта от въведените мерки, недостатъчно взаимодействие с обществото, бизнеса и научните среди.Структурирането на агенцията ще бъде извършено с компенсирани промени в рамките на общата численост на администрацията.", "date": "2018.11.08", "title": "Публикуваха за обществено обсъждане Държавната агенция за пътна безопасност"}
{"url": "https://news.bg/politics/tsvetanov-i-zeehofer-obsadiha-migratsionnite-protsesi.html", "text": "Цветан Цветанов и вътрешния министър на Германия Хорст Зеехофер обсъдиха ситуацията с охраната на външните граници на ЕС и управлението на миграционните процеси на конгреса на Европейската народна партия (ЕНП) в Хелзинки.По време на срещата Цветанов благодари за подкрепата на Германия в обмена на опит в сферата на вътрешната сигурност, правоприлагането и правосъдната система.Цветанов подчерта, че Германия винаги е била стратегически партньор на България по пътя за европейско развитие.Зам.-председателят на ГЕРБ разговаря и с министър-председателя на Хърватия Андрей Пленкович.И двамата отбелязаха отличното двустранно сътрудничество между двете страни.Цветанов благодари за оказаната подкрепа при приемането на процедурните правила за парламентарен контрол над дейността на Европол, което се случи по време на европредседателството.Пленкович поздрави България и премиера Борисов за успешното председателство на Съвета на ЕС и подчерта важността на основния приоритет Западните Балкани.", "date": "2018.11.08", "title": "Цветанов и Зеехофер обсъдиха миграционните процеси "}
{"url": "https://news.bg/regions/zasazhdat-64-darveta-v-park-vazrazhdane-v-stolitsata.html", "text": "Доброволци - служители на ЧЕЗ и жители на Район \"Възраждане\" засаждат 64 иглолистни и широколистни дървета в парк \"Възраждане\".Третото събитие от We Do Green - инициатива на \"ЧЕЗ Електро България\" АД ще се състои на 10 ноември от 11:00 часа.В рамките на тази инициатива, вече са засадени над 1 800 дървета.Район \"Възраждане\" се присъединява към We Do Green с инициативата \"Възраждаме зелените детски мечти\".Кметът на района Савина Савова и общинският съветник Борислав Борисов също ще участват в засаждането на новите дървета.", "date": "2018.11.08", "title": "Засаждат 64 дървета в парк \"Възраждане\" в столицата"}
{"url": "https://news.bg/crime/varnenskiyat-sad-zadarzha-rusnak-izdirvan-ot-sasht-za-izmami.html", "text": "Руски гражданин, издирван от САЩ за компютърни измами, беше задържан от Варненския окръжен съд за 60 дни с последваща екстрадиция.38-годишният Александър Ж. се издирва със заповед за арест от съда в Ню Йорк заради компютърни измами за поне 7 млн. долара.Престъплението е извършено в периода от септември 2014 год. до декември 2016 г. За деянието си измамникът може да получи до 20 години затвор в Съединените щати.Руснакът има и българска лична карта и живее във Варна. Днес той заяви, че не желае да бъде екстрадиран в САЩ.Варненската окръжна прокуратура е оказала правна помощ на Министерството на правосъдието на САЩ. От дома на обвиняемия във Варна са иззети компютърни конфигурации, които са веществени доказателства по наказателното преследване в Съединените щати.Решението на Варненския окръжен съд подлежи на обжалване пред Апелативния съд.", "date": "2018.11.08", "title": "Варненският съд задържа руснак, издирван от САЩ за измами"}
{"url": "https://news.bg/politics/inzh-miroslav-dzhuparov-e-noviyat-shef-na-iag.html", "text": "Новият директор на Изпълнителната агенция по горите (ИАГ) е инж. Мирослав Джупаров, съобщиха от Министерството на земеделието, храните и горите. Досега той заемаше длъжността директор на дирекция \"Ловно стопанство\" в агенцията., уведомиха от МЗХГ.Припомняме, предишният директор на ИАГ Григор Гогов подаде оставка след като на 13 септември председателят на партия \"Възраждане\" .Искането за оставка на Гогов бе заради конфликт на интереси - съпругата му е шеф във  срещу глиганите, уточниха от партия \"Възраждане\" тогава.На следващия ден  и той светкавично я подаде. До сега .", "date": "2018.11.08", "title": "Инж. Мирослав Джупаров е новият шеф на ИАГ"}
{"url": "https://news.bg/economics/ek-odobryava-sredstva-za-mezhdusistemna-gaz-vrazka-gartsiya-balgariya.html", "text": "Европейската комисия определя, че плановете за българската и гръцката помощ за изграждане и експлоатация на междусистемна връзка за природен газ са в съответствие с правилата на ЕС за държавна помощ. Проектът ще допринесе за сигурността и диверсификацията на енергийните доставки на ЕС, без да наруши неправомерно конкуренцията.\"Новата междусистемна връзка между Гърция и България ще повиши сигурността на енергийните доставки и ще засили конкуренцията в полза на гражданите в региона. Одобрихме помощ, която ще бъде предоставена от България и Гърция, тъй като тя е ограничена до това, което е необходимо за реализирането на проекта, и затова е в съответствие с правилата за държавната помощ\", коментира еврокомисар Маргрете Вестегер, която отговаря за политиката в областта на конкуренцията.С одобрените от Комисията мерки се подкрепя изграждането и експлоатацията на 182 километра трансгранична междусистемна връзка (наречена \"IGB\") между Гърция (Комотини) и България (Стара Загора). Междусистемната връзка е проектирана за транспортиране на 3 милиарда кубични метра природен газ годишно (bcm/y) от Гърция до България до 2021 г. При евентуална по-късна фаза на проекта капацитетът може да се увеличи до 5 bcm/y и да се създаде възможност за обратен пренос от България към Гърция.Междусистемната връзка ще бъде собственост на \"Ай Си Джи Би\" АД — съвместно акционерно дружество, съставено от консорциума \"IGI Poseidon\" (включващ италианското дружество \"Edison\" и заварения гръцки оператор \"DEPA\") и българския оператор \"Български енергиен холдинг\" (БЕХ).Общият размер на инвестиционните разходи за изграждането на междусистемната връзка възлиза на 240 милиона евро.Финансирането ще се осигури чрез:България и Гърция уведомяват Комисията за следните мерки за подкрепа на инвестицията, включващи държавна помощ по смисъла на правилата на ЕС за държавните помощи:След извършена оценка от ЕК на мерките за подпомагане съгласно правилата за държавните помощи и по-специално съгласно Насоките от 2014 г. относно държавната помощ за опазване на околната среда и за енергетика. Комисията заключва, че:Комисията счита, че българските и гръцките мерки за подпомагане на изграждането и експлоатацията на междусистемната връзка за природен газ са в съответствие с правилата на ЕС за държавната помощ и ще допринесат за постигане на целите в областта на сигурността на доставките, диверсификацията на енергийните източници и повишената конкуренция на енергийните пазари в ЕС. ", "date": "2018.11.08", "title": "ЕК одобрява средства за междусистемна газ връзка Гърция - България"}
{"url": "https://news.bg/regions/gorski-sluzhitel-pomagal-za-iznasyane-na-nezakonna-sech-v-slivensko.html", "text": "Служители на горско стопанство сигнализираха за изнесена ценна дървесина с помощта на длъжностни лица от защитена територия в Сливенско, информира bTV.Горски твърдят, че трасе за незаконната сеч е непроходим път в планината.Човекът, позволил незаконната сеч, според горските е Иван Иванов, лесовъд и бивш директор на природния парк \"Сините камъни\". Той обаче отрича да е участвал в подобна схема.Изсечени са близо 50 кубика, между които стари дървета габър.", "date": "2018.11.08", "title": "Горски служител помагал за изнасяне на незаконна сеч в Сливенско"}
{"url": "https://news.bg/crime/hvanaha-kamion-sas-100-litra-kontrabanden-nikotin.html", "text": "Почти 100 литра контрабандна никотинова течност задържаха на МП \"Калотина\".Стоката била открита на 4 ноември в товарен автомобил на път от Германия за Турция.Камионът бил отклонен за сканиране с рентгенова апаратура.Митническите служители забелязали, че в товарното помещение освен официалната стока има и кашони с различна плътност.При проверка на стоката било установено, че турският шофьор превозва нелегално 96 еднолитрови разфасовки никотинова течност и 100 броя 12-милилитрови разфасовки ароматна течност за електронни цигари. Всички шишета били фабрично запечатани.Въпреки че никотиновата течност не е акцизна стока като тютюневите изделия, за нея се дължи мито и ДДС и трябва да бъде описана в документите на превозното средство.За случая е съставен акт.", "date": "2018.11.08", "title": "Хванаха камион със 100 литра контрабанден никотин"}
{"url": "https://news.bg/regions/nyama-da-ima-referendum-za-rdf-instalatsiya-za-izgaryane-na-bokluk-v-sofiya.html", "text": "Столичният общински съвет отхвърли предложението на 15 съветници от опозиционни групи да се направи За докладната, предлагаща провеждането на референдум гласуваха 16 съветници, 40 съветници отхвърлиха доклада. Искането за допитване до столичани бе инициирано от Политическа група 5 в СОС, но бе подкрепено и от други опозиционни общински съветници.Според докладната на референдум трябваше да се подложат три въпроса - дали гражданите са съгласни Столичната община да изразходва 157 млн. евро, от които 67 млн. еврозаем, за играждане на инсталация за изграждане на RDF отпадъци; дали са съгласни инсталацията за изграждане на RDF отпадъци да се построи в центъра на София; дали са съгласни инсталацията за изграждане на RDF отпадъци да се построи до Завода за механично и биологично третиране на отпадъци в местността \"Садината\" до село Яна.По време на дискусията Лорита Радева, председател на комисията по екология в СОС, поиска да не се злоупотребява със страховете на гражданите, че инсталацията е опасна за тяхното здраве.Според нея заводът за RDF е следващият процес на енергийно оползотворяване на отпадъците и е със социален ефект. 70 000 домакинства ще получат топло и енергия благодарение на инсталацията. А 10% от отпадъка на София отива на депо. Така изпълняваме директивата и минимизиране на количествата.Според общинският съветник от РБ Прошко Прошков на референдум не може да се подлага такъв въпрос, който е на ниво експрети. Можеш да питаш дали да се застрои определено пространство, според Прошков. \"Темата е твърде сложна и един референдум означава да сложиш празен чек пред хората\", заяви Прошков.Посочено беше, че предложение за такъв референдум е трябвало да се направи много по-рано, а не в края на процедурата, тъй като проектите за завода са изработени, а и са отпуснати средства за изграждането му, включително евросредства. Освен това въпросите към гражданите са незаконни, понеже на референдум не могат да се поставят питания, свързани с бюджета, обясни Малина Едрева.Според един от вносителите на докладната Симеон Славчев от ПГ 5 трябва да се разгледат и други алтернативни подходи при решението какво да се прави със създаденото гориво. Калоян Паргов посочи, че въпросът е дали с такива решения не се отнема правото на софиянци да участват в управлението на града чрез инструмента референдум.И от ПГ-5 и от БСП заявиха, че ще обжалват в съда това решение на Столичния общински съвет, а следваща стъпка е събиране на подписка от гражданите за организирането на референдум. Така те ще се опитат да вкарат отново въпроса за референдума в Столичния общински съвет.", "date": "2018.11.08", "title": "Няма да има референдум за RDF инсталация за изгаряне на боклук в София"}
{"url": "https://news.bg/int-politics/v-ispaniya-zadarzhaha-snayperist-fen-na-franko-zaplashval-premiera-sanches.html", "text": "Испанските власти са задържали снайперист, фен на Франко, заплашвал да убие премиера Педро Санчес, съобщава АФП.Арестуваният притежавал \"арсенал с оръжия\" и заплашвал онлайн испанския премиер. Мъжът е 63-годишен, а сред оръжията му са намерени снайпер пушки и пистолет. Според \"Публико\", заподозряният е експерт по стрелба и редовно участва в състезания по стрелба, работи и като частен охранител и незаконно е преработил някои от оръжията си.Заплахите срещу Санчес се заради решението на премиера да ексхумира диктаторът Франциско Франко и да премести останките му.  \"Арестуваният, който има арсенал от оръжия у дома, е в затвора\", съобщават в Туитър полицейските сили Mossos d'Esquadra и допълват, че е задържан в североизточния град Тераса в Каталуния.Върховният съд на Каталуня коментира, че е заподозрян в \"конспирация за нападение срещу властите, използвайки оръжия\", обвинен е в \"сериозни заплахи\", незаконно притежание на \"оръжие, боеприпаси и взривни вещества\" и престъпление от омраза.Испанското правителство коментира, че сигурността на премиера \"никога не е била компрометирана\".Санчес, който е начело на Испанската социалистическа работническа партия иска ексхумация на балсамираното тяло на Франко от грнадиозната базилика \"Долината на падналите\" близо до Мадрид, откакто пое властта през юни. Санчес иска да премести останките на бившия диктатор на по-дискретно място, където ще бъде по-трудно за последователите на Франко да отдават почит.", "date": "2018.11.08", "title": "В Испания задържаха снайперист, фен на Франко, заплашвал премиера Санчес"}
{"url": "https://news.bg/int-politics/pusnaha-video-na-su-57-letyasht-na-izklyuchitelno-malka-visochina.html", "text": "Руската телевизия \"Звезда\", собственост на руското военно министерство, публикува кадри от полет на най-новия руски изтребител Су-57 на изключително малка височина.Кадрите са направени от няколко места: от рампата на транспортен самолет Ан-12, от самолетната писта, както и с помощта на камери, монтирани на самите изтребители Су-57.\"Сега нашият самолет Ан-12 се намира на 400 метра надморска височина, два Т-50 (заводски индекс на Су-57) са на около 300 м височина над земната повърхност. Спуснахме се още по-надолу, сега летим на 300 метра височина, 100 метра по-ниско, и сега ще се опитат да минат отново под нас\", обяснява гласът зад кадър.Отбелязва се, че пилотите на Су-57 са могли да летят на още по-малка височина.Су-57 е пето поколение руски многофункционален изтребител, разработен от руската авиационна компания \"Сухой\". Той е предназначен за унищожаване на всички видове въздушни цели в далечен и близък бой, унищожаване на наземни и надводни цели с преодоляване на системите за ПВО, а също така и за унищожаване на системата за управление на действията на авиацията на противника.", "date": "2018.11.08", "title": "Пуснаха видео на Су-57, летящ на изключително малка височина"}
