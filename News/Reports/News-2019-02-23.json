{"url": "https://news.bg/disasters/nay-malko-edin-zaginal-v-lavina-v-avstriya.html", "text": "Най-малко един скиор е загинал при рухването на лавина в Австрия. Други четирима са спасени, предаде АП.Провежда се спасителна операция, съобщават световните агенции.Огромната снежна маса е затрупала шосетата, водещи към мястото на лавината. На този етап за спасяването на затрупаните хора се използват само хеликоптери.Инцидентът е станал около обяд в района на Тирол.", "date": "2019.02.23", "title": "Най-малко един загинал в лавина в Австрия"}
{"url": "https://news.bg/world/venetsuela-trupa-voynitsi-po-granitsata-s-kolumbiya.html", "text": "Венецуелски войници до границата с Колумбия използваха сълзотворен газ срещу група хора, която се опитва да влезе в съседната страна, информира \"Ройтерс\", като цитира очевидци.Правителството на президента Николас Мадуро , след като опозиционни лидери се опитват да внесат хуманитарна помощ от чужбина, което не се одобрява от управляващата Социалистическа партия.Руски медии съобщават, че Венецуела трупа войници по границата с Колумбия от съображения за сигурност по инструкции на Мадуро.Преди няколко дни Венецуела Междувременно АП информира, че стотици венецуелци са пренощували в близост до мост в Колумбия, където е доставена хуманитарна помощ, която чака да бъде внесена във Венецуела. Тя включва медикаменти и храна. Правителството на Мадуро твърди, че това е част от опит за преврат.Опозицията планира да използва камиони и маси от хора по граничните мостове, които свързват Колумбия с Венецуела за вкарване на хуманитарната помощ, която е близо 200 тона. Тя е доставена от САЩ през последните няколко седмици.", "date": "2019.02.23", "title": "Венецуела трупа войници по границата с Колумбия"}
{"url": "https://news.bg/economics/v-bansko-ochakvat-30-po-slab-zimen-sezon.html", "text": "Най-малко 30% спад на зимните туристи в Банско и района прогнозират хотелиери, предаде БНР.Очаква се при ресторантьорите той да е още по-голям.От бранша предупредиха за масови фалити, ако държавата не въведе ясни правила за услугата \"all inclusive\".От Съюза на туристическия бизнес отчитат значителен отлив на туристи от Великобритания, Турция и Русия. Най-драстично обаче са намалели българските туристи.През последните години в курорта идват все по-неплатежоспособни туристи. Според хотелиерите това се дължи на големите опашки пред кабинковия лифт, рекламата на курорта като най-евтина зимна дестинация и ценовия дъмпинг, който изкривява конкурентната среда.На пазара се предлагат all inclusive пакети за едва 30 евро. Висококатегорийните хотели на концесионера на ски зоната също предлагат оферти на изключително ниски цени.От бранша посочват, че от няколко години има индикации за задълбочаване на проблема. Най-тревожни обаче са прогнозите за този зимен сезон.В Гърция и Турция има държавни изисквания и високи стандарти към услугата \"all inclusive\" - тя е разрешена само на висококатегорийните хотели и затворените туристически комплекси.По тази причина от Съюза на туристическия бизнес в Банско посочват, че ще поставят въпроса пред всички държавни институции.", "date": "2019.02.23", "title": "В Банско очакват 30% по-слаб зимен сезон"}
{"url": "https://news.bg/world/kim-chen-un-ne-iskam-detsata-mi-da-nosyat-bremeto-na-yadrenite-orazhiya.html", "text": "Лидерът на КНДР Ким Чен-ун е заявил пред държавния секретар на САЩ, че не иска децата му да се обременяват с ядрените оръжия.Това разкри бивш служител на Централното разузнавателно управление на САЩ, който е участвал в дипломацията на високо ниво с КНДР за ядрените оръжия, информира \"Ройтерс\".Ким направил необичайния личен коментар пред Майк Помпео по време на посещението му в севернокорейската столица Пхенян през април 2018 г., което положи основата за първата историческа среща между , стана ясно от коментара на бившия служител на ЦРУ Андрю Ким, цитиран от южнокорейската медия \"Йонхап\" и вестник \"Уолстрийт джърнъл\".\"Аз съм баща и съпруг. И аз имам деца\", цитира Андрю Ким думите на севернокорейския лидер пред Помпео, след като беше запитан дали Ким Чен-ун е готов да прекрати ядрената програма.\"И аз не искам децата ми цял живот да носят ядрените оръжия на гърба си\". Това беше отговорът му\", каза Андрю Ким по време на лекция в Центъра за изследване на Азиатско-тихоокеанския регион към Станфордския университет.Преди да се оттегли от ЦРУ Андрю Ким създаде агенцията Korea Mission Center през април 2017 г. Той придружава Бившият агент поясни, че севернокорейският лидер е изразил силно желание за подобряване на отношенията със САЩ като начин за изграждане на доверие, за което е нужно прекратяване на ядрената програма.Междувременно ТАСС съобщава, позовавайки се на севернокорейски дипломатически източник, че Ким Чен-ун е напуснал Пхенян с влак за Виетнам в събота следобед. Ким Чен-ун ще проведе среща с Тръмп в Ханой в средата на другата седмица.", "date": "2019.02.23", "title": "Ким Чен-ун: Не искам децата ми да носят бремето на ядрените оръжия"}
{"url": "https://news.bg/regions/kamion-se-obarna-v-kanavka-zaradi-uraganen-vyatar.html", "text": "Камион се обърна в канавка заради ураганен вятър, предаде БГНЕС.Инцидентът е станал на пътя Мъглиж-Гурково край Дъбово.При произшествието няма пострадали, но движението в района беше затруднено за няколко часа.Очаква се снеговалежът да спре днес следобед, а вятърът да утихне до утре.От Пътна полиция предупреждават да се пътува със съобразена с метеорологичните условия скорост.", "date": "2019.02.23", "title": "Камион се обърна в канавка заради ураганен вятър"}
{"url": "https://news.bg/regions/avtobus-plamna-na-am-hemus.html", "text": "Автобус пламна на АМ \"Хемус\", съобщиха от Агенция \"Пътна инфраструктура\".Поради инцидента движението в активната лента в посока Варна при пътен възел \"Правец\" е временно ограничено.Трафикът се осъществява само в изпреварващата лента с повишено внимание и съобразена скорост поради задимяване на пътния участък.По последна информация движението е възстановено. При инцидента няма пострадали", "date": "2019.02.23", "title": "Автобус пламна на АМ \"Хемус\""}
{"url": "https://news.bg/disasters/alkohol-mente-pogubi-nay-malko-84-dushi-v-indiya.html", "text": "Най-малко 84 души са починали, а други 200 са приети в болница след консумация на фалшив алкохол, предаде The Independent.Инцидентът е станал в североизточната част на Индия. Пострадалите са пили от некачествения алкохол в четвъртък. Оказало се обаче, че той е примесен с метилов спирт.\"На всеки 10 минути ни известяват за нов случай. Досега 200 души са в болница, като много от тях са в критично състояние\", съобщи здравният министър Химанта Бисва Шарма.Общо 34 пациенти са починали през последните 24 часа.Заради масовото натравяне са извикани и много лекари от съседни райони, за да помогнат на своите колеги.", "date": "2019.02.23", "title": "Алкохол менте погуби най-малко 84 души в Индия"}
{"url": "https://news.bg/economics/chastniyat-sektor-razkriva-u-nas-po-10-000-novi-rabotni-mesta-godishno.html", "text": "Брутният вътрешен продукт на България е нараснал с 30% или с около 30 млрд. лева за последните 10 години. Това заяви заместник-министърът на икономиката Александър Манолев по време на X Зимен университет на МГЕРБ в Сандански.По негови думи износът на страната се е увеличил повече от два пъти от 2009 г. насам и вече надхвърля 56 млрд. лева.Според него в икономически план страната ни е направила сериозна крачка напред. Сред водещите групи в експорта на страната са стоки и продукти на родната индустрия.В топ 10 на нашите пазари има само една държава, която е извън ЕС - съседна Турция, но пък търговските ни отношения с нея са много важни и динамични, отбеляза зам.-министър Манолев.Сред другите страни извън ЕС България развива най-интензивна търговия със Сърбия, САЩ, Русия и др. От изложението на Манолев стана ясно и че Китай е все по-близо до влизане в топ 10 на страните, за които реализираме експорт. Според зам.- министърът това показва, че българските компании са предприемчиви и следват световните тенденции.Относно твърденията, че чуждите компании напускат страната, Манолев се позова на официалната статистика, според която всяка година в България се създават по 10 хил. нови работни места от частния сектор.Той представи и данни, сочещи, че през последните години инвестициите в страната растат, а за 2018 г. по предварителни данни на НСИ ще достигнат 20 млрд. лева. Преките чуждестранни инвестиции също растат с около 10% през 2017 и 2018 г.", "date": "2019.02.23", "title": "Частният сектор разкрива у нас по 10 000 нови работни места годишно"}
{"url": "https://news.bg/world/katolicheskata-tsarkva-prizna-za-unishtozheni-arhivi-za-seksualni-posegatelstva.html", "text": "Католическата църква е унищожила архиви с информация за извършители на сексуално насилие, предаде Агенция \"Франс Прес\". Признанието направи немският кардинал Рейнхард Маркс по време на  срещу сексуалните посегателства над малолетни от духовници.Архивите с информация за ужасните деяния, които са можели да разкрият имената на виновниците, са били унищожени, заяви той и допълни, че голяма част от сексуалните посегателства над малолетни се дължат на злоупотребата с власт от страна на администрацията.Вместо да бъдат наказани виновниците, е бил заглушен гласът на жертвите, посочи кардиналът и изтъкна, че установените процедури за преследване на престъпниците са били съзнателно пренебрегнати или дори заличени.Припомняме, през септември миналата година  официално, след като \"Шпигел\" оповести данни, според които повече от 3600 деца са станали жертва на свещеници педофили.", "date": "2019.02.23", "title": "Католическата църква призна за унищожени архиви за сексуални посегателства"}
{"url": "https://news.bg/disasters/20-minyori-zaginaha-pri-intsident-v-kitay.html", "text": "Най-малко 20 миньори са загинали, а други 30 са били ранени при инцидент в мина в северната част на Китай, съобщава регионалният сайт XinнuaNet.По данни на местните власти е пропаднал асансьорът, който е спускал миньорите.Инцидентът е станал около 08.20 часа местно време в мина за добив на цинк и сребро, собственост на Минна компания Yinman.В момента тече разследване за изясняване на обстоятелствата около произшествието.", "date": "2019.02.23", "title": "20 миньори загинаха при инцидент в Китай"}
{"url": "https://news.bg/regions/stolichani-izlyazoha-na-skromen-protest-v-podkrepa-na-maduro.html", "text": "Малък протест в подкрепа на Мадуро се проведе в София, предаде БГНЕС.Столичани се събраха пред посолството на Боливарска република Венецуела, за да изразят подкрепата си за официалния президент на латиноамериканската страна Николас Мадуро.Те изразиха мнение, че кризата във Венецуела е по вина на САЩ, които водят \"политика на вмешателство\". В страната пък се прави опит за преврат, заради който може да се стигне до гражданска война.С плакати \"САЩ, долу ръцете от Венецуела\" и \"НЕ на войната срещу Венецуела\" протестиращите изразиха солидарност с венецуелския народ, който според тях е направил своя избор, гласувайки за Мадуро на предишните избори. Според тях в основата на опитите той да бъде свален от власт стоят Щатите, а опозиционният лидер Хуан Гуайдо е специално подготвен за целта.Основното притеснение на протестиращите е, че евентуална война във Венецуела може да доведе до война в цяла Латинска Америка и дори до глобален конфликт.", "date": "2019.02.23", "title": "Столичани излязоха на скромен протест в подкрепа на Мадуро"}
{"url": "https://news.bg/world/chetirima-gvardeytsi-na-maduro-dezertiraha-v-kolumbiya.html", "text": "Четирима бойци от Националната боливарска гвардия на Венецуела избягаха в Колумбия, предаде El Mundo.Те са дезертирали рано тази сутрин и са поискали защита от колумбийските власти в град Кукута.Бягството на четиримата военни става в деня, когато президентът на Колумбия Иван Дуке ще ръководи мисията за  на Венецуела заедно със самопровъзгласилия се за президент Хуан Гуайдо.Въпреки това венецуелското правителство съобщи този петък, че Малко по-рано беше , където също се събират помощи за венецуелския народ. Там се стигна до ", "date": "2019.02.23", "title": "Четирима гвардейци на Мадуро дезертираха в Колумбия"}
{"url": "https://news.bg/world/udostoiha-tramp-s-dve-nagradi-zlatna-malinka.html", "text": "Доналд Тръмп получи две награди \"Златна малинка\" за най-лош актьор, предаде ТАСС.Американският президент беше отличен за \"ролите\" на самия себе си в документалните филми \"Смъртта на една нация\" и \"Фаренхайт 11/9\", като втората продукция проследява избирането на Тръмп за президент на САЩ.Наградите \"Златна малинка\" са учредени през 1980 г. от американския публицист Джон Уилсън и се връчват ден преди Оскарите. 39-тата официална церемония беше предавана на живо по Youtube.", "date": "2019.02.23", "title": "Удостоиха Тръмп с две награди \"Златна малинка\""}
{"url": "https://news.bg/regions/s-4-mln-leva-remontirat-ulitsite-v-lovech.html", "text": "С близо 4 млн. лева ремонтират улиците в Ловеч, предаде БНР.Кметът на града Корнелия Маринова обясни, че в средствата влизат и отпуснатите от правителството през 2018 г. 2,5 млн. лева за ремонт на улица \"Осъмска\" и пет улици в квартал \"Дикисана\".Според нея става въпрос за значителен ресурс, с който най-накрая ще бъдат разрешени проблемите по инфраструктурата.Ще бъде довършен основният ремонт на улиците \"Никола Петков\", \"Александър Батенберг\" и \"Янтра\", които ще се сдобият и с обновени тротоари.Ще продължи и текущият ремонт на улиците, включени в обществената поръчка от миналата година.По информация на кмета се предвижда и текущ ремонт в кварталите \"Здравец\" и \"Младост\", както и ремонт на общинската пътна мрежа.", "date": "2019.02.23", "title": "С 4 млн. лева ремонтират улиците в Ловеч"}
{"url": "https://news.bg/int-politics/dzhon-boltan-se-otkaza-da-hodi-v-yuzhna-koreya.html", "text": "Съветникът по националната сигурност Джон Болтън е отменил планирано пътуване до Южна Корея. Причината е продължаващата политическа криза във Венецуела, предаде The Hill.По-рано днес говорител на Националния съвет за сигурност заяви пред CNN, че Болтън няма пътува до Южна Корея следващата седмица, за да \"се съсредоточи върху събития във Венецуела\".Все пак Болтън ще присъства на предстоящата  в Ханой, увери говорителят.Посланик Болтън отмени пътуването си до Република Корея, за да се съсредоточи върху събитията във Венецуела, посочи и Гарет Маркиз по информация на CNN.Политическата криза във Венецуела ескалира в петък, след като  при протести срещу затварянето на границите, за да се възпре хуманитарната помощ.Промяната в плановете на Болтън е точно преди планираната среща между Тръмп и севернокорейския лидер Ким Чен-ун, на която те ще обсъдят Предполага се, че на срещата на върха ще се проведе разговор на четири очи между двамата лидери.", "date": "2019.02.23", "title": "Джон Болтън се отказа да ходи в Южна Корея "}
{"url": "https://news.bg/society/predlagat-agentsiyata-po-zaetostta-da-sledi-za-kvotite-za-hora-s-uvrezhdaniya.html", "text": "Предлагат Агенцията по заетостта да проверява квотите за хора с увреждания, предаде БНР.Идеята е на Министерството на труда и социалната политика, което възнамерява да въведе промени в правилника за дейността на хората с увреждания.Сред планираните промени е разширяването на функциите на Агенцията по отношение на хората с увреждания. Предвижда се тя да поддържа информационна система с лични профили и данни за заболявания, квалификация и образователна степен. Информацията ще е достъпна чрез идентификация.До края на март всяка година работодателите ще трябва да уведомят Агенцията по заетостта за изпълнението на квотата за наемане на хора с увреждания.Припомняме, в предприятия, които разполагат с 50-99 работници, тя е един човек с увреждане, а за по-големите - 2% от състава.В случая че квотите не бъдат изпълнени, работодателите ще трябва да заплатят 30% от минималната работна заплата за страната за всяко незаето работно място за човек с трайно увреждане.", "date": "2019.02.23", "title": "Предлагат Агенцията по заетостта да следи за квотите за хора с увреждания"}
{"url": "https://news.bg/disasters/trima-balgari-sa-zaginali-v-zhestoka-katastrofa-v-germaniya.html", "text": "Трима българи на по 19, 28 и 31 години са загинали при жестока катастрофа на път B236 (между немските градове Ленхаузен и Финентроп, провинция Северен Рейн - Вестфалия), съобщава в.\"Монитор\". Сблъсъкът между карано от нашенец \"Ауди\" и БМВ, управлявано от 59-годишен местен жител, е станал около 5.40 часа в петък.Тримата пътуващи в аудито, което е взето на изплащане, са починали на място, водачът на другата кола е откаран в болница в изключително тежко състояние.Катастрофата е станала при мокър път и мъгла, българите са пътували към мястото, където работят като дърводелци.Пасторът на евангелската църква в Казанлък Димитър Банев уточни, че става въпрос за двама братя и техен първи братовчед, които си вадели хляба в Германия от лятото на 2018 година. Зад волана е бил 31-годишният Иван Асенов, на предната седалка е бил брат му Тодор, а на задната - първият им братовчед Демир Върбанов (19).Вестта за гибелта на тримата покруси казанлъшкия квартал \"Кармен\", където живеят родителите на братята. Само преди седмица при тях се завърнала и бременната съпруга на Иван, съобщи пасторът.Тук все още не знаят подробности за трагичния случай. Според публикации в немските електронни медии преди удара БМВ-то е изпреварило друга кола. Ударът е станал в насрещното платно, като не е ясно каква е причината българите да са там. Пътят е бил затворен часове наред, в разчистването са участвали множество специализирани автомобили, включително и хеликоптер.Пастор Банев очаква телата да пристигнат в Казанлък през седмицата. С това се ангажирал българин, който имал специализирана транспортна фирма в Германия.И тримата загинали са били с редовни документи.", "date": "2019.02.23", "title": "Трима българи са загинали в жестока катастрофа в Германия"}
{"url": "https://news.bg/bulgaria/buren-vyatar-ot-nad-100-km-i-snegovalezh-zatrudnyavat-dvizhenieto-na-shipka.html", "text": "Бурен вятър от над 100 километра в час и снеговалеж затрудняват движението в прохода Шипка, съобщава БГНЕС.Кореспондент на медията в региона информира за бурен вятър, който буквално избутва колите от пътя. Видимостта на моменти е нулева.Машините на пътноподдържащата фирма постоянно почистват. Пътното платно е заснежено, опесъчено и проходимо при зимни условия.Очаква се снеговалежът да продължи днес до обяд, а вятърът ще стихне чак утре.", "date": "2019.02.23", "title": "Бурен вятър от над 100 км и снеговалеж затрудняват движението на Шипка"}
{"url": "https://news.bg/bulgaria/bankerkata-ot-nova-zagora-svila-400-hil-leva-imala-vtorostepenna-rolya.html", "text": " в особено големи размери управителка на банков клон в Нова Загора Биляна Манчева ще обжалва постановената мярка \"задържане под стража\".Това заяви адвокатът й Младен Донев пред Би Ти Ви.По думите му присъда ще има, но Манчева няма да е сама, понеже е имала второстепенна роля в банковия клон.Припомняме случая, в който клиенти подадоха жалби срещу нея за неправомерно отклоняване на над 400 000 лева от сметките им. Вече бившата директорка на банков клон в Нова Загора може да получи от 10 до 30 години лишаване от свобода, ако вината й бъде доказана.Според адвоката й обаче тя няма право да подписва самостоятелно документи, без да минат през централния клон в Стара Загора.От писмо на обвиняемата, написано от ареста към защитника й, става ясно и че един от подалите жалба клиенти е изхарчил парите за хазарт. Адвокат Донев отбеляза, че условията в сливенския затвор са ужасни, липсва всякаква хигиена, а арестантите са предимно мъже от ромски произход, което оказва лошо въздействие на психиката на клиентката му.Проверка на прокуратурата е разкрила, че Манчева пътува често до Сърбия и не може да бъде пусната от ареста поради опасност от укриване. Донев каза още, че потърпевшите би следвало да си получат парите веднага, понеже всяка банка има застраховка, а сумите не са и чак толкова големи за подобна финансова институция.", "date": "2019.02.23", "title": "Банкерката от Нова Загора, свила 400 хил. лева, имала второстепенна роля"}
{"url": "https://news.bg/world/kim-chen-un-zagryava-predi-sreshtata-s-tramp-s-ofitsialna-vizita-vav-vietnam.html", "text": "Лидерът на Северна Корея Ким Чен-ун ще направи официално посещение във Виетнам \"през следващите дни\", обяви външното министерство на южноазиатската държава, цитирано от световни агенции.Ким пристига по покана на генералния секретар на Виетнамската комунистическа партия Нгуен Фу Чонг, се казва в съобщението.\"Ким Чен-ун ще пристигне на официална визита във Виетнам през следващите дни\", отбелязват от ведомството в официалния си профил във \"Фейсбук\".Виетнам ще е домакин на среща на върха между Ким и американския президент Доналд Тръмп в Ханой на 27 и 28 февруари. Очаква се Ким да Властите в Ханой са предприели безпрецедентни мерки за сигурност. Спрели са трафика по всички пътища, по които ще мине вождът на КНДР от 06,00 часа до 14,00 часа на 26 февруари, съобщава държавната медия.", "date": "2019.02.23", "title": "Ким Чен-ун „загрява” преди срещата с Тръмп с официална визита във Виетнам"}
{"url": "https://news.bg/world/es-i-sasht-se-dogovoriha-za-razdelenie-na-kosovo.html", "text": "САЩ и Европейският съюз ще приемат размяна на територии между Сърбия и Косово, съобщават сръбски медии, позовавайки се на германския всекидневник \"Франкфуртер Рундшау\".Вестникът пише, че САЩ и ЕС са готови да приемат размяна на територии между двете балкански държави. Също така се очаква Белград и Прищина да се подпишат под споразумение във Вашингтон на 12 юни, което ще влезе в сила 6 месеца по-късно.Изданието допълва, че наскоро изтекъл в публичното пространство документ съдържа план за разделяне на Косово. Пояснява се, че ще бъде установена нова граница между косовските албанци и сърбите в Северно Косово. Някои от сръбските села, които предимно са населени с местни албанци, ще се присъединят към Косово. Тези населени места са в Прешевска долина, южната част на Сърбия.От посолството на САЩ в Сърбия коментират, че ще останат доволни, ако тази година Белград и Прищина подпишат споразумение, но Вашингтон не предлага как трябва да изглежда сделката.Запитани да коментират информацията за размяна на територии между двете балкански държави, от посолството поясниха, че вярват, че споразумението трябва да е приложимо за Косово и Сърбия и да допринесе за трайна регионална стабилност.Косовският премиер Хашим Тачи настоява Буяновац, Прешево и Медведжа да станат част от Косово. Медведжа е единствената община, където сърбите са мнозинство. Тачи отбелязва, че Прищина няма да даде нищо в замяна и отхвърля идеята за разделение на Косово.През миналото лято сръбският лидер Александър Вучич подкрепи да се разделят с албанците.", "date": "2019.02.23", "title": "ЕС и САЩ се договориха за разделение на Косово"}
{"url": "https://news.bg/world/balgariya-glasuvala-protiv-kyoveshi-za-evropeyski-prokuror.html", "text": "България е гласувала против бившия главен прокурор на Румъния за борба с корупцията Лаура Кодрута Кьовеши за европейски прокурор, съобщава вестник \"Сега\", позовавайки се на източник, който е близък до дипломатическите среди в Брюксел.Гласуването се е провело в сряда. На заседанието на посланиците от ЕС в комисията КОРЕПЕР ІІ (Комитетът на постоянните представители) българският представител е бил твърдо против румънката, която беше фаворит за поста европейски прокурор.Букурещ вдигна мерника на Кьовеши заради безкомпромисното преследване на корупцията по високите етажи на властта и се опитва да я дискредитира в Брюксел.Изданието допълва, че гласуването е било тайно, но вътрешни източници са разкрили, че сред тримата финални кандидати изненадващо начело е бил класиран французинът Жан-Франсоа Бонер, който е получил 50 точки. Поставената на първо място от експертното жури Лаура Кьовеши е събрала 29 точки. Германският кандидат Андрес Ритер също е получил 29 точки.Romania-insider съобщава, че всеки от представителите е гласувал за тримата кандидати за поста, като се базира на точкова система.Следващата фаза от процеса по избор на европейски прокурор предвижда изслушване на тримата кандидати на съвместно заседание на Комисията по граждански свободи, правосъдие и вътрешни работи (LIBE) и Комисията по бюджетен контрол (CONT) към Европейския парламент. След това само членовете на комисията LIBE ще гласуват.Ако редът на кандидатите се промени след гласуването в комисията, Европейският парламент и Съветът на ЕС ще проведат преговори.Дипломатически източници разкриха пред румънския вестник Adevarul, че Румъния е дала на Кьовеши минимални точки и максимални за френския кандидат.През ноември 2018 г. Европейската комисия предупреди, че в Румъния има отстъпление в борбата срещу корупцията, като се подчертава оказваният натиск върху Националната дирекция за борба с корупцията. Някои европейски дипломати мислят, че срещу Румъния трябва да започне процедура на ЕС за налагане на санкции, ако се установи, че Букурещ не спазва върховенството на закона.В момента Румъния е ротационен председател на ЕС. Страната не може да наложи вето при избора на шеф на Европейската прокуратура (EPPO). Изборът на комисията за селекция трябва да бъде одобрен от мнозинството страни членки на ЕС и Европейския парламент, което означава, че една държава не може да блокира кандидатура.Европейската прокуратура беше създадена в 22 от 28-те държави членки през 2017 г., включително и Румъния. Тя ще започне работа в края на следващата година.", "date": "2019.02.23", "title": "България гласувала против Кьовеши за европейски прокурор"}
{"url": "https://news.bg/world/niska-aktivnost-v-nachaloto-na-prezidentskiya-vot-v-nigeriya.html", "text": "Започнаха президентските избори в Нигерия при ниска активност, информира АП.Някои граждани на Нигерия съобщават за ниска избирателна активност и забавяне отварянето на секции с повече от 1 час на президентските избори в африканската държава.Около два часа преди началото на вота в североизточния град Майдугури имаше силни експлозии и стрелба. Полицията се опитва да успокои паникьосалите се граждани и обяви, че експлозиите са показване на сила за възпиране на ислямските екстремисти.Голям брой чуждестранни и местни наблюдатели следят изборите.Президентът на Нигерия Мухамаду Бухари заяви, че ще се поздрави за победата в края на изборите. Той е сред първите нигерийци, които упражниха правото си на глас. Бухари гласува в град Даура. Той на шега провери бюлетината на съпругата си, за да види за кого е гласувала.Основният съперник на Бухари е Атику Абубакар, който също гласува на президентския вот.Абубакар коментира пред журналисти, че \"очаква успешен преход\" и отбеляза, че е впечатлен от избирателната активност.Изборите трябваше да се проведат преди седмица, но властите в последния момент взеха решение да ги отложат заради логистични проблеми.Бухари се бори за втори мандат. Според наблюдатели битката с бившия вицепрезидент Абубакар е изключително оспорвана и не е ясно кой ще излезе краен победител.", "date": "2019.02.23", "title": "Ниска активност в началото на президентския вот в Нигерия"}
{"url": "https://news.bg/world/sasht-prinuzhdavat-rusiya-da-razraboti-nazemen-variant-na-raketata-kalibar-m.html", "text": "Корабната крилата ракета \"Калибър-М\", която е създадена за Военноморските сили на Русия, е планирано да бъде разработена и във вариант наземно базиране. Това съобщава ТАСС, позовавайки се на източник в ракетостроителния отрасъл.Уточнява се, че това е свързано с плановете на САЩ да напуснат Договора за ликвидиране на ракетите със среден и малък обхват.С оглед възможното окончателно излизане на САЩ от Договора за ликвидиране на ракетите със среден и малък обхват се планира корабната крилата ракета \"Калибър-М\" с максимален обсег на действие повече от 4 500 километра да бъде разработена във вариант сухопътно базиране, разкри източникът.ТАСС отбелязва, че официално потвърждение на тази информация към момента няма.По-рано източникът заяви, че вариантът с наземно базиране може да бъде подготвен за серийно производство до края на 2019 г.Военният министър Сергей Шойгу коментира, че наземният вариант на комплекса \"Калибър-М\" с морско базиране е необходимо да бъде разработен в рамките на 2019-2020 г.САЩ потвърдиха по-рано този месец, че . По време на речта за Състоянието на съюза президентът на САЩ Доналд Тръмп потвърди, че Руският лидер Владимир Путин обяви, че Договорът за ликвидиране на ракетите със среден обсег е подписан през 1987 г. от президента на САЩ Роналд Рейгън и последния съветски лидер Михаил Горбачов. Договорът от 1987 г. ограничава производството, използването и съхраняването на балистични ракети с наземно базиране със среден (от 1000 до 5500 километра) и малък обхват (от 500 до 1000 километра).", "date": "2019.02.23", "title": "САЩ принуждават Русия да разработи наземен вариант на ракетата \"Калибър-М\""}
{"url": "https://news.bg/world/trima-britanski-ministri-poiskaha-otlagane-na-brekzit.html", "text": "Трима британски министри обявиха, че Брекзит трябва да бъде отложен, ако Камарата на общините не одобри споразумение за напускане на ЕС през следващите дни, съобщава RTE.Министърът на труда и пенсиите Амбър Ръд, министърът на бизнеса, енергетиката и индустриалната стратегия Грег Кларк и правосъдният министър Дейвид Гок заявиха, че е по-добре да поискат отлагане на Брекзит, отколкото излизане от ЕС на 29 март без сделка.Те направиха призива си в статия за \"Дейли мейл\".Има вероятност тримата министри да пренебрегнат премиера Тереза Мей и да застанат зад депутати, които желаят да се предотврати сценарий Брекзит без споразумение на решаващото гласуване през следващата седмица.Мей многократно повтори, че Великобритания ще напусне ЕС по план на 29 март.Тримата министри обаче заявяват, че повечето депутати ще подкрепят отлагане на Брекзит.В сряда се очаква Камарата на общините да обсъди поправка, която предвижда да се позволи на долната камара да отложи Брекзит, ако няма сделка до средата на март.", "date": "2019.02.23", "title": "Трима британски министри поискаха отлагане на Брекзит"}
{"url": "https://news.bg/bulgaria/zatrudneno-dvizhenie-na-vlakovete-sofiya-mezdra.html", "text": "Затруднено е движението на влаковете по направлението София-Мездра, съобщават от БДЖ.В съобщението на държавните железници до медиите се отбелязва, че от 04:10 ч. до 06:57 ч. е било преустановено движението на влаковете в участъка между гарите Реброво и Своге. Причината за прекъснатото движение е престояването на локомотив на \"БДЖ - Товарни превози\" ЕООД, който при преминаването си в участъка между двете гари чупи работния токоснемател.Работни групи на БДЖ и на НКЖИ са се отзовали на място за привързване на работния токоснемател и освобождаване на железопътното трасе от авариралия локомотив. След това е извършен оглед на контактната мрежа и е възстановено движението на влаковете в участъка, допълва се в съобщението.По тази причина до момента всички преминаващи влакове в участъка между гарите Реброво и Своге се движат със закъснение, като най-засегнати са нощната композиция от Варна за София и ранните сутрешни влакове от Мездра за София, от Лакатник за София и от София за Лакатник.", "date": "2019.02.23", "title": "Затруднено движение на влаковете София-Мездра"}
{"url": "https://news.bg/bulgaria/nyamalo-raznoboy-v-advokatskite-sredi.html", "text": "Няма разнобой в адвокатските среди.Това стана ясно от думите на заместник-председателя на Висшия адвокатски съвет Атанас Стоянов на провеждащото се днес в Ректората на Софийския университет Общо събрание на адвокатите, предаде БНР.През последните дни юристите протестират срещу бездействието на Висшия адвокатски съвет при приемането на спорни текстове.Стоянов съобщи, че работната група, която ще търси компромис по Закона за мерките срещу изпирането на пари, ще започне работа във вторник.Създаването на работната група е договорено на среща на Съвета с председателя на НС и ръководството на ДАНС. Повод е недоволството на адвокати, според които задължението да докладват на контраразузнаването за свои клиенти би нарушило адвокатската тайна.Атанас Стоянов не вярва, че ще се стигне до национална адвокатска стачка.\"Считаме, че следва да има прецизиране на това какво прави адвокатът. Адвокатът никога не следва да става доносник на различни служби, защото интересът на клиента е свещен за него и адвокатската тайна трябва да съществува\", обяви той.Но адвокат Велислав Величков от лагера на протестиращите предупреди, че не е изключена стачка.Той упрекна Висшия адвокатски съвет в бездействие при приемането на текстовете.Според него в момента \"се прави опит да се загаси пожарът, който беше запален\". По думите му законът е в сила и не е нормално ВАС да се споразумява с ДАНС да не се прилага законът. Той се закани, че ще организират стачка, ако не видят действителна промяна, която да защитава адвокатите, а \"не просто мълчалив консенсус да не се прилага законът или отлагане на сроковете\".В рамките на дискусията по отчетите адвокатите коментират и последните законодателни промени, срещу които гилдията възрази.В приветствието си към колегите председателят на Съюза на юристите в България Владислав Славов остро критикува работата на народните представители.Той отбеляза, че изпитва срам и гняв от случилото се през последните дни със Закона за защита на личните данни, Закона за прането на пари и Изборния кодекс.\"И си задавам въпроса след толкова години професионални усилия от всички нас: Къде е правовата държава? Къде е конституционно регламентираната парламентарна република?\", попита той.", "date": "2019.02.23", "title": "Нямало разнобой в адвокатските среди"}
{"url": "https://news.bg/world/putin-orazhiyata-ni-sa-bez-analog-v-sveta-nyama-da-ni-nastignat-skoro.html", "text": "Президентът на Русия Владимир Путин обяви, че руските оръжия остават без аналог в света и това няма да се промени в обозримо бъдеще заради систематичните и целенасочени мерки и работа на учените, информират местни медии.Нашите оръжия нямат аналог в света, най-малко за момента, мисля, че те няма да ни настигнат дълго време, каза той. Руският лидер похвали работата на учените, като отбеляза, че \"техните уникални постижения представляват основата за успешното развитие на армията и флота за десетилетия напред\".Той повтори, че \"Русия е мирна държава\", която провежда \"отговорна външна политика\" и се стреми към \"укрепване на международната стабилност\".\"Ще продължим да укрепваме отбранителния потенциал на страната и да развиваме и модернизираме въоръжените сили\", подчерта държавният глава.", "date": "2019.02.23", "title": "Путин: Оръжията ни са без аналог в света, няма да ни настигнат скоро"}
{"url": "https://news.bg/bulgaria/vlakovete-po-napravlenieto-sofiya-mezdra-se-dvizhat-sas-zakasnenie.html", "text": "От 04:10 ч. до 06:57 ч. днес беше преустановено движението на влаковете в участъка между гарите Реброво и Своге заради повреда на локомотив.Към момента движението в участъка е възстановено. Заради инцидента обаче всички преминаващи влакове в участъка между гарите Реброво и Своге се движат със закъснение, като най-засегнати са нощната композиция от Варна за София и ранните сутрешни влакове от Мездра за София, от Лакатник за София и от София за Лакатник.Информация за движението на влаковете пътниците могат да получат на официалния сайт на БДЖ (www.bdz.bg) или на телефон 0700 10 200.По последна информация движението на влаковете вече се осъществява по разписание.", "date": "2019.02.23", "title": "Влаковете по направлението София-Мездра се движат със закъснение"}
{"url": "https://news.bg/world/korbin-ne-izklyuchva-vtori-referendum-za-brekzit.html", "text": "Лидерът на Лейбъристката партия Джереми Корбин заяви, че ако партията поеме властта, той ще предоговори споразумението за Брекзит с ЕС и може да организира втори референдум, информира \"Ройтерс\".Корбин направи коментара на фона на натиска върху него да подкрепи втори референдум.Парламентът на Великобритания е в безизходица, след като Запитан дали ще подкрепи референдум за всяко споразумение, договорено от него, Корбин отбеляза пред \"Скай нюз\", че в момента в партията обсъждат дали да бъде организирано ново национално допитване.През тази седмица девет депутати напуснаха Лейбъристката партия заради подхода за Брекзит и атнисемитизъм.Премиерът на Великобритания Тереза Мей изключва организиране на втори референдум.По-рано днес трима ", "date": "2019.02.23", "title": "Корбин не изключва втори референдум за Брекзит"}
{"url": "https://news.bg/politics/televiziyata-na-bsp-e-propagandna-mashina-za-falshivi-novini-spored-tsvetanov.html", "text": "Една от основните причини БСП да ги няма в парламента в сряда беше нежеланието на партията и на лидера им Корнелия Нинова да ратифицират договора за присъединяване на Северна Македония към НАТО. Това заяви председателят на Парламентарната група на ГЕРБ и заместник-председател на партията Цветан Цветанов пред 130 младежи от ГЕРБ по време на откриването на десетия Зимен университет на младежката структура.Цветанов посочи, че с това свое действие Нинова е вкарала БСП в историята като първата партия, отказала да участва в ратификацията на договор от такова голямо значение.Според него влизането на Северна Македония в НАТО гарантира повече възможности за страните от региона. Той изтъкна, че това е станало възможно благодарение на българското председателство на ЕС.С отсъствието на БСП от пленарната зала по време на ратификацията БСП за пореден път се отдалечиха от целите на европейските социалисти, коментира Цветанов и добави, че разбира защо Сергей Станишев открива предизборната кампания на ПЕС за европейските избори в Испания, а не в България.\"Станишев избра да открие кампанията на ПЕС при експремиера Санчес, който определя Мадуро като тиранин. Социнтернът, на който Корнелия Нинова е вицепрезидент, подкрепи Гуайдо за разлика от БСП и президента Румен Радев, които застанаха на руската позиция срещу Гуайдо. Нинова твърди, че е застанала на позицията на ООН и точно тук се вижда нейното двуличие. Ако БСП формират позициите си на базата на позициите на ООН, защо тогава БСП членува в ПЕС и в Социнтерна? Или защо Нинова и БСП бяха против Пакта за миграцията, който беше предложен от ООН?\", попита Цветанов.Според него Нинова е егоцентричен лидер, който спуска решенията еднолично и те се изпълняват под страх. Той посочи, че самите депутати от БСП смятат, че партията се отдалечава от европейските ценности.Заместник-председателят на ГЕРБ допусна, че излизането на БСП от парламента ще е свързано и с генерирането на много нови фалшиви новини. Като пример Цветанов изтъкна срещата на Корнелия Нинова с кметове във Видин, за която тя твърдеше, че по нареждане на кмета й е отказан достъп до залата на Общинския съвет. Той припомни и тиражираната от Нинова информация, че детските градини трябвало да подават декларации пред ДАНС по Закона за мерките срещу изпирането на пари.Цветанов заяви още, че вече разбирал защо БСП са си направили партийна телевизия - за да я превърнат в пропагандна машина за отразяване на фалшивите им новини.По повод предстоящите европейски избори той призова младежите да бъдат внимателни в Интернет и да отсяват фалшивите новини от истинските. Срещите и разговорите ни с хората по места също са едно от силните оръжия срещу фалшивите новини, подчерта Цветанов.Цветанов посочи още, че ГЕРБ ще се включи в европейската кампания на кандидата на ЕНП за председател на следващата Европейска комисия Манфред Вебер.Сигурен съм, че с Вебер, с Европейската народна партия и с българските евродепутати в следващия Европарламент България ще бъде още по-значима и нашият глас ще се чува от всички\", заключи Цветанов.", "date": "2019.02.23", "title": "Телевизията на БСП е пропагандна машина за фалшиви новини, според Цветанов"}
{"url": "https://news.bg/politics/partiya-volt-vklyuchi-v-evrolistata-si-i-chuzhdenets.html", "text": "Европейска партия Волт представи своята листа за предстоящите европейски избори. Само двама души от тях имат политически опит в партии.Водач на листата е председателят на партията Настимир Ананиев.Сред останалите кандидати в изборната листа са Красимира Гергинова, Иван Иванов - регионален представител на международна компания в България, Светла Миланова - адвокат по професия, Маргарита Кръстева - търговец на електроенергия, както и Дани Ван Сантен - холандец, който от 3 години работи в София и иска да остане в България. Сред кандидатите на Волт е и експертът по вътрешен пазар и икономика Златимира Цолова, която има дългогодишен опит в Европейската комисия и Европейския парламент.От партията ще се борят за европейско самочувствие, европейско здравеопазване и европейски доходи. От Волт смятат, че Брекзит не е случаен и показва, че ЕС има нужда от промяна в политиките. Затова европейската партия изведе като свои приоритети гражданска свобода, работещо правосъдие, устойчива среда и ранни възможности.Водачът на листата за евроизборите Настимир Ананиев заяви, че Волт е учредена като алтернатива. По думите му тя \"не е поредната партия, а първата паневропейска партия\" - във всички европейски страни има регистрирани структури.Предизвикателството пред Волт са хората, обидени от управлението по време на прехода. Ние сме европейци, но самочувствието на българина е много ниско, защото обикновено то е свързано с доходи, каза още Ананиев.Според Ананиев единна външна политика е посоката, в която Европа ще бъде силна, а България трябва да бъде чута в ЕС. 70% от членовете на партията никога не са се занимавали с политика и това е целенасочено, по думите на лидера на партията, за да се случи промяната. Волт иска една нормалност за българските граждани, които да се чувстват европейци\", завърши той.", "date": "2019.02.23", "title": "Партия Волт включи в евролистата си и чужденец"}
{"url": "https://news.bg/bulgaria/selo-sas-17-zhiteli-vav-vrachansko-poiska-referendum-za-kariera.html", "text": "Село със 17 души във Врачанско иска референдум за разкриването на кариера, информира БНТ.Жителите на селцето Мало Пещене в община Враца желаят да се проведе допитване за разкриването на кариера за добив на индустриални материали до селото. С постоянен адрес тук са регистрирани едва 17 души, които са категорични, че кариерата ще унищожи природата.Другата седмица Общинският съвет във Враца ще реши дали и кога ще се проведе референдумът.Местните отбелязват, че селцето по документи има 17 жители, но няма изоставени къщи. Деца и внуци се връщат през почивните дни и ваканциите, в района се развива екоземеделие и селски туризъм. Находището, заради което ще се прави кариера, обаче е само на 250-300 метра от последните къщи.Кметът на Мало Пещене Иван Стоянов коментира, че американец, англичани, софиянци и врачани имат къщи в селото, тъй като е много удобно за почивка.Те ни обещават, че няма да има шум. Може ли да работи тежка техника, верижна, кранове, самосвали - и да няма шум, попита той.Хората са на мнение, че кариерата няма да донесе нито работни места за местните, нито някакви други перспективи за развитие, а единствено ще разрушава.След протест в края на миналата година местните хора успяха да спрат засега процедурата по даване на концесия за добив на глауконитови пясъчници. Те са решени да се борят докрай, за да запазят родното си село и уникалната природа, допълва телевизията.", "date": "2019.02.23", "title": "Село със 17 жители във Врачанско поиска референдум за кариера"}
{"url": "https://news.bg/press/bsp-deputatite-kategorichni-ne-iskame-zaplati-otsenyavat-invalidite-s-tochki-ot-0-do-204.html", "text": "БСП. \"Дума\":БСП-депутатите категорични: Не искаме заплатиДепутатите от БСП са категорични, че не искат да получават заплати, след като бойкотираха парламента. Спорът около това какви възнаграждения взимат народните представили продължи и днес. От кулоарите гербаджиите се опитват да обяснят как социалистите продължават да харчат държавни пари, въпреки че не идват на работа. Още преди три дни лидерът на БСП Корнелия Нинова заяви категорично, че депутатите на левицата няма да ползват командировъчни, нито служебни коли на парламента или средства за бензин. Вчера от ГЕРБ отново подхванаха темата с обяснението, че правилникът на НС не е добър. Според тях депутатите продължават да вземат една трета от заплатата, въпреки че не са в пленарна зала.Стигна се дотам, че правното острие на ГЕРБ Данаил Кирилов обяви, че ще променя правилника на НС, за да спре изцяло средствата на цялата парламентарна група, която бойкотира Народното събрание. Корнелия Нинова изпрати официално писмо до председателя на парламента Цвета Караянчева, в която заявява, че социалистите се отказват от възнагражденията си изцяло. В ефира на няколко медии и други депутати от БСП обявиха, че няма да взимат пари от парламента.Караянчева обаче контрира с думите, че тя не може да спира заплатите на депутатите и че правилникът е крив. Инвалиди. \"24 часа\":Оценяват инвалидите с точки от 0 до 204Нова точкова система ще оценява хората с увреждания, като от нея ще зависи какви помощи ще получат от държавата. Тя ще се прави от социални служители и ще съдържа 10 категории с въпроси, на които ще се дават оценки от 0 до 4.Общият брой точки, които може да събере един инвалид, е 204. Въпросите включват от това дали инвалидите могат да се обслужват сами - да се къпят, да готвят или да ползват техника, до пълна картина на заболяванията им.Това е разписано в проект на Методиката за извършване на индивидуална оценка на потребностите от подкрепа за хората с увреждания, която е качена за обществено обсъждане.Сега 739 219 души имат ТЕЛК за над 50% увреждане, като от тях 27 хил. са деца.За да имат личен асистент, инвалидите трябва да получат най-малко от 11 до 49 точки. Тогава те ще могат да го ползват до 15 ч на месец, за да им помага вкъщи или да ги води на лекар. Тези с между 50 и 100 точки ще имат право на 42 часа, а с от 101 до 186 - до 84 ч. Максималният брой часове - 168, ще е за хората с оценка между 187 и 204 точки. Венецуела. \"Сега\":Външният министър: Ако САЩ нападнат Венецуела, ще запазим неутралитетАко САЩ предприемат военни интервенции във Венецуела, България ще запази неутралитет. Това каза вицепремиерът и министър на външните работи Екатерина Захариева в интервю за предаването \"Плюс-Минус\" по Нова телевизия.Понякога в света наистина изглежда, че всеки е срещу всеки. Но въпреки че нерядко в ЕС имаме различни позиции, всяка от държавите има свои национални интереси особено във външната политика. И мисля, че е ясно къде стои България - в ЕС и съюзник на НАТО. Но това не значи, че не можем да имаме понякога и индивидуална външна политика\", заяви Захариева и посочи, че такава не се формулира лесно, но по думите ѝ България знае кои са нейните приоритети.\"По отношение на Иран има разлика между САЩ и ЕС дали трябва да има споразумение за ядрено разоръжаване. ЕС счита, че светът няма да е по-добро място без това споразумение, но от друга страна имаме сериозни притеснения по отношение на регионалната роля на Иран в различни проекти\", коментира вицепремиерът.Захариева заяви, че притесненията за опитите за намеса на Русия в политиките на редица държави не са отскоро. Спор. \"Монитор\":Дрогиран таксиджия без книжка прегази полицаиДрогиран таксиджия, който бил на едва 17 години и нямал книжка, прегази трима полицаи, които се опитали да го спрат в центъра на София. Инцидентът станал в петък около 14,50 часа на бул. \"Васил Левски\".Там униформените подали сигнал за спиране на таксиметров автомобил \"Хюндай\". Водачът обаче не се подчинил и при опит да бъде отклонен от пътя, той прегазил трима полицаи. Малко след това обаче те успели да го отбият. Оказало се, че зад волана седи 17-годишен младеж без книжка, който бил дори криминално проявен. Той оказал съпротива и опитал да избяга. Двамата му спътници - мъж на 20 години и жена на 22 направили същото. Но и те се оказали с белезници. При извършването на полевия тест за употреба на наркотици, станало ясно, че непълнолетният шофьор е карал дрогиран. При последвало претърсване в колата са намерени наркотични вещества и оръжие. Процесуално- следствените действия продължават и към момента.Тримата полицаи, които са опитали да спрат дрогирания младеж, са пострадали леко. Те са откарани за преглед в болнично заведение.", "date": "2019.02.23", "title": "БСП-депутатите категорични: Не искаме заплати; Оценяват инвалидите с точки от 0 до 204"}
{"url": "https://news.bg/regions/politsiyata-v-blagoevgrad-izdirva-dvama-sled-katastrofa.html", "text": "Полицията в Благоевград издирва двама души след катастрофа в града вчера, предаде БГНЕС.Лек автомобил се е ударил в задната част на ТИР при навлизане в бензиностанция на Е79 край Благоевград.Водачът и спътникът му са избягали и се издирват.Сигналът за пътния инцидент е подаден малко след полунощ от района на Полигона в посока Симитли.", "date": "2019.02.23", "title": "Полицията в Благоевград издирва двама след катастрофа "}
{"url": "https://news.bg/world/tramp-nominira-keli-kraft-za-us-predstavitel-v-oon.html", "text": "Президентът на САЩ Доналд Тръмп номинира Кели Крафт, в момента посланик в Канада, за следващия представител на страната в ООН.Това съобщи той в \"Туитър\".Тръмп даде висока оценка на работата на Крафт досега. \"Тя свърши изключителна работа за нашата нация. Нямам съмнение, че под нейно ръководство страната ни ще бъде представена на най-високо ниво\", пише той.Според източници на АП, вероятно кандидатурата на Крафт ще бъде гласувана без проблеми.Припомняме, че първият избор на Тръмп бе говорителят на Държавния департамент Хедър Науърт. Тя обаче , като цитира лични причини зад решението си.Новият представител трябва да замени ", "date": "2019.02.23", "title": "Тръмп номинира Кели Крафт за US представител в ООН "}
{"url": "https://news.bg/bulgaria/loshoto-vreme-ogranichi-dvizhenieto-po-patishtata.html", "text": "Ограничено е движението по път I-3 Плевен - Русе в участъка от с. Телиш - с. Радомирци и в отсечката с. Славяново - пътен възел Гривица във двете посоки за всички МПС поради силен вятър, лоша видимост и снегонавявания. Водачите изчакват на място.Ограничено e движението и по път I-1 Видин - София в района Враца в двете посоки за МПС над 12 т. поради снегопочистване.Временно е ограничено движението на МПС над 12 т в областите Видин, Монтана, Враца, Плевен, София и Ловеч поради ограничена видимост и снегопочистване.Всички граждани и транспортни фирми могат да получават информация за актуалната пътна обстановка от интернет страницата на АПИ - www.api.bg, както и по всяко време от денонощието на тел. 0700 130 20 в АПИ.", "date": "2019.02.23", "title": "Лошото време ограничи движението по пътищата "}
{"url": "https://news.bg/world/dokladat-na-malar-za-ruskata-afera-ne-se-ochakva-prez-sledvashtata-sedmitsa.html", "text": "Докладът на специалния адвокат Робърт Мълър относно разследването по руската афера не се очаква да бъде предаден на Министерството на правосъдието следващата седмица.Това заяви служител, цитиран от АП.Мълър показа по-рано, че е пред приключване на разследването на руската намеса в изборите през 2016 г. и връзките с кампанията на Доналд Тръмп.Още през следващата седмица главният прокурор на САЩ Уилям Бар може да обяви приключването на Това стана ясно Белият дом съобщи, че Тръмп ще остави на Бар да реши дали да публикува резултатите от разследването на Русия пред обществеността.Говорителката на Белия дом Сара Сандърс подчерта, че Белият дом не е загрижен за констатациите.Сандърс каза, че Тръмп е президент, защото е \"по-добрият кандидат\", като добави, че \"не е имало защо да му помагат руснаци да спечели\".", "date": "2019.02.23", "title": "Докладът на Мълър за руската афера не се очаква през следващата седмица "}
{"url": "https://news.bg/world/turtsiya-osadi-27-akademitsi-za-prokyurdska-deklaratsiya.html", "text": "Турски съд прати в затвора 27 академици, подписали през 2016 година декларация срещу насилието над кюрдите.Обвинението е за \"пропаганда на тероризма\".Присъдите са между няколко месеца и година и половина.В декларацията, която учените са подписали, се изразява несъгласие с действията, предприети срещу кюрдите.Припомняме, че Анкара проведе през последните години акции срещу кюрдите и подведе под отговорност поддръжниците на духовника Фетуллах Гюлен.Повече от 77 000 души бяха хвърлени в затвора, очаквайки съдебен процес след преврата от 2016 година, като масовите арести продължават да са нещо обичайно.Властите отстраниха от длъжност или уволниха 150 000 държавни служители и военнослужещи.Репресии бяха извършени и срещу преподаватели.След неколкократно удължавано извънредно положение законодателни промени превърнаха страната в президентска република с извънредни права за управляващите.", "date": "2019.02.23", "title": "Турция осъди 27 академици за прокюрдска декларация "}
{"url": "https://news.bg/world/vuchich-sarbi-da-ne-se-prisaedinyavat-kam-kosovskata-armiya.html", "text": "Сърби да не се присъединяват към косовската армия. Да игнорират агитациите на косовските власти. За това призова сръбският президент Александър Вучич, цитиран от \"Танюг\". Той направи изявлението след среща с лидери от Косово и Метохия.Припомняме, че новосъздадената армия на Косово бе възприета като  предизвикателство от Белград.Прищина заяви, че целта не е да напада сърбиче \"има политическата смелост за решаване на косовския въпрос\".\"Ще има мир, докато някой не атакува физически сърбите и започва да ги убива, това няма да го понеса\", коментира той.Вучич обясни, че има разрешението на сръбското правителство за преговори, но вероятно няма да има решение, защото има много различни цели и фактори в света, които могат да правят чрез своите мрежи и агенции каквото си искат и да унищожат всеки опит за разговор и постигане споразумение.", "date": "2019.02.23", "title": "Вучич: Сърби да не се присъединяват към косовската армия "}
{"url": "https://news.bg/bulgaria/sdelkata-za-nova-televiziya-priklyuchva-do-4-mesetsa.html", "text": "Сделката за продажбата на \"Нова телевизия\" трябва да приключи през второто тримесечие на тази година.Прехвърлянето на собствеността подлежи на регулаторно одобрение от страна на Комисията за защита на конкуренцията.Подписването е станало късно в четвъртък вечерта, съобщи \"24 часа\", като цитира свои източници.Телевизията вече официално е българска, след като шведската компания \"Модърн таймс груп\" (MTG) обяви рано сутринта на 22 февруари на сайта си, че е продала \"Нова Броудкастинг груп\" на Информацията за сделката дойде малко повече от месец, след като настоящия собственик - шведската MTG - се отказа да продаде \"Нова Телевизия\" на чеха Петр Келнер, който придоби активите на Telenor в България и региона.Келнер бе готов да плати €185 милиона за активите на MTG в България. Не е известна сумата, която Домусчиев би платил, но вероятно тя е по-ниска. През 2008 г. шведската компания плати €620 милиона.\"Адванс медия груп\" ЕАД е собственост на \"Адванс Пропъртис\" ООД, което притежава 117 компании в 23 страни. Те оперират в повече от 10 индустрии, сред които фармацевтика, корабоплаване, пристанищни операции, имоти и енергетика. Групата е собственост на българските бизнесмени, братята Кирил Домусчиев и Георги Домусчиев.\"Инвестицията ни в \"Нова Броудкастинг груп\" е стратегическа за нашия инвестиционен холдинг. Тя ни дава възможност да навлезем в един перспективен и нов за нас индустриален сегмент. Възнамеряваме да продължим успешното развитие на медията, опирайки се на качеството и доказания професионализъм на хората и мениджърите, работещи в групата на \"Нова\". Неслучайно медията е водеща в страната\", казва Георги Домусчиев, изпълнителен директор на \"Адванс Пропъртис\". По думите му компанията ще поддържа досегашната политика на \"Нова Броудкастинг груп\" за обективна публицистика, лоялност към зрителите и партньорите, както и високо качество на съдържанието и програмите. \"Надяваме се с нашата финансова подкрепа медията да продължи да се развива ускорено и да предлага все по-добър и интересен продукт на зрителите\", казва още Георги Домусчиев.\"Нова Броудкастинг груп\" е най-голямата търговска медийна група в България със 7 тв канала и допълнителен онлайн бизнес, който достига до 74% от българското население всеки месец. Компанията генерира 112,5 млн. евро от продажби и 21,8 млн. евро оперативни приходи (EBIT - печалба преди лихви и данъци) за 2018 г. В нея работят 650 души.", "date": "2019.02.23", "title": "Сделката за \"Нова телевизия\" приключва до 4 месеца"}
{"url": "https://news.bg/world/oon-prizova-za-izbyagvane-na-nasilieto-vav-venetsuela.html", "text": "Да се избегне насилието във Венецуела. За това настоя генералният секретар на ООН Антониу Гутериш.Това съобщиха от пресцентъра на организацията.Той се срещна в петък с Хорхе Ареаса, външен министър на Венецуела. Това е третата им среща за няколко седмици.Гутериш подчерта, че ООН действа в съответствие с хуманитарните принципи на хуманност, неутралност, безпристрастност и независимост, работещи с венецуелските институции, за да помогне на хората в нужда.Ситуацията във Венецуела се изостри, след като Хуан Гуайдо се обяви за , около две седмици след началото на втория мандат на Мадуро, който спечели президентските избори през 2018 г.Вчера бе съобщено, че президентът на , тъй като лидери на опозицията планират да вкарат чуждестранна хуманитарна помощ от три съседни държави.Това е довело до сблъсъци с жертви и ранени.Самопровъзгласилият се за временен президент Хуан Гуайдо оповести, че помощта ще пристигне днес.", "date": "2019.02.23", "title": "ООН призова за избягване на насилието във Венецуела "}
{"url": "https://news.bg/world/venetsuela-chastichno-zatvori-granitsata-s-kolumbiya.html", "text": "Правителството на Венецуела нареди частично да се затвори границата с Колумбия часове преди САЩ да доставят хуманитарна помощ, на което се противопоставя президентът Николас Мадуро, информира АП.Вицепрезидентът Делси Родригес написа в \"Туитър\", че правителството е издало нареждане за затваряне на три пропускателни пункта в щата Тачира заради \"сериозни и нелегални заплахи\" срещу мира и суверенитета на Венецуела от правителството на Колумбия.Граничният район е мястото, където се очаква опозиционният лидер Хуан Гуайдо да получи няколко тона храна и медикаменти, доставени в Колумбия от администрацията на Доналд Тръмп.Междувременно външният министър на Венецуела съобщи, че около 60 страни са подкрепили кампания на Каракас за насърчаване принципите за ненамеса във вътрешните работи на държавите, заложени в Хартата на ООН, а също така противопоставяне на заплахите за използване на сила. Държавите организират инициативи и действия.Хорхе Ареаса не разкри подробности пред журналистите след закрито заседание на ООН, но отбеляза, че генералният секретар на ООН Антонио Гутериш, Съветът за сигурност на ООН, Общото събрание, председателят на събранието и Съветът на ООН по правата на човека в Женева ще предприемат действия.На срещата участваха държави като Русия, Китай, Иран, КНДР, Сирия, ЮАР и Боливия.Ареаса нарече опита на опозицията да внесе хуманитарна помощ \"спектакъл\" и обвини САЩ в организиране на събитие с цел \"предизвикване на насилие\" и бунт на армията.Самият Гуайдо предупреди, че милиони граждани на Венецуела ще излязат по улиците на страната да подкрепят доставянето на международната хуманитарна помощ.ООН Ситуацията във Венецуела се изостри, след като Хуан Гуайдо се обяви за , около две седмици след началото на втория мандат на Мадуро, който спечели президентските избори през 2018 г.Преди няколко дни президентът на , тъй като лидери на опозицията планират да вкарат чуждестранна хуманитарна помощ от три съседни държави.", "date": "2019.02.23", "title": "Венецуела частично затвори границата с Колумбия"}
{"url": "https://news.bg/world/splashvali-frank-timermans-po-vreme-na-vizita-v-ungariya.html", "text": "Местни медии и няколко души с неустановена самоличност са \"сплашвали\" водещия кандидат на основната левица в Европейския парламент по време на визита в Унгария през миналата седмица като част от предизборната кампания преди евровота през май, пише холандският вестник De Telegraaf, цитиран от \"Ройтерс\".Кандидатът на Партията на европейските социалисти Франс Тимерманс е недолюбван от националистическите партии в Източна Европа, включително и в Унгария. По време на визитата антагонистични медии са го преследвали. Те по някакъв начин са научили графика му, включително и тази част, която не е била публична, пише холандското издание.Холандецът е заместник-председател на Европейската комисия. Именно Комисията следи за спазването на върховенството на закона. Комисията е в сблъсък с Унгария и Полша по този въпрос.Говорител на унгарския кабинет коментира, че не мисли, че правителството трябва да се занимава с тази информация.Балаж Ланг, директорът за връзки с обществеността на Унгарската социалистическа партия, заяви, че Тимерманс е бил посрещнат почти на всяка крачка от \"агресивни агитатори\", докато се е опитвал да получи подкрепата на левицата.Ланг отбеляза, че холандецът е бил изненадан от въпросите на журналистите, тъй като са били идентични, което предполага, че е имало координирана кампания.На клип, пуснат в YouTube, се вижда репортер от унгарска медия да обвинява Тимерманс, че се опитва да докара \"бежанци\" в страната. Когато еврокомисарят се опитва да говори, той е прекъсван или е наричан лъжец.През миналата седмица председателят на Европейската комисия от Европейската народна партия заради антиимигрантска риторика.De Telegraaf цитира Тимерманс, който е коментирал, че е \"трябвало да очаква такава враждебност от управляващата партия и поддържащите медии\".\"Странно е да имаш такова преживяване в страна членка на ЕС\", отбеляза той.", "date": "2019.02.23", "title": "„Сплашвали” Франк Тимерманс по време на визита в Унгария"}
{"url": "https://news.bg/bulgaria/nay-visokata-tsena-za-predlagan-glas-davali-ot-dps-a-sled-tova-gerb-i-bsp.html", "text": "Не само богатите бащи могат да си купят депутатско място, но и престъпните организации могат да си купят депутатски места.Това каза пред Би Ти Ви политологът Стойчо Стойчев.Той се обяви за по-висок преференциален праг, защото всяка демократична практика у нас бива побългарявана.В България според Стойчев нямаме демократична, а клиентелна политическа култура и сме склонни да дадем каквото имаме в замяна на нещо, което получаваме директно от нашите патрони.ГЕРБ, откакто е на власт, реагира според общественото недоволство, изрази мнение Стойчев.На местни избори е най-голям интересът към купуване на гласове, защото с малък брой гласове можеш да спечелиш мандати, коментира политологът. Според него в малки общини с 5-6 гласа може да бъде пренаредена цялата изборна листа.Интересът на партиите нараства правопропорционално с растежа на БВП, защото и бюджетите на общините се увеличават.По-големите партии дават по-малко средства от малките партии. Друг инструмент е заплащането на членовете на секционни избирателни комисии, което се прави с публични средства.Средно най-високата цена за предлаган глас дава ДПС, показват данни от изследване на политолога. За ГЕРБ - 30 лева, а за БСП - 23 лева.Схемата за търгуване с гласове включва престъпна мрежа от политически, икономически елити, брокери на регионално ниво, дилъри на гласове, които упражняват натиск, осигурявайки пари и стоки, за да принудят гласоподавателите да гласуват за съответната политическа партия.", "date": "2019.02.23", "title": "Най-високата цена за предлаган глас давали от ДПС, а след това ГЕРБ и БСП"}
{"url": "https://news.bg/bulgaria/pozhar-otne-zhivota-na-70-godishen-mazh-vav-varna.html", "text": "Мъж загина при пожар в жилищна сграда във Варна, съобщават от пресцентъра на ОДМВР - Варна.Инцидентът е станал в кооперация на ул. \"Прилеп\" около 03,45 часа тази нощ. На място е установено, че цялото жилище е обхванато от пламъците. В апартамента е живеел 70-годишен мъж, който е загинал.Унищожен е целият етаж от кооперацията, нанесени са материални щети по изолацията на сградата, стълбището и дограмата на горния етаж.", "date": "2019.02.23", "title": "Пожар отне живота на 70-годишен мъж във Варна"}
{"url": "https://news.bg/regions/zhiteli-na-dzherman-zatvoriha-glaven-pat-e-79-v-znak-na-protest.html", "text": "Протестиращи затвориха главен път Е-79 край Джерман, предаде bTV.Причината за недоволството им е изграждането на депо за отпадъци в близост до дупнишкото село - на едва 400 метра от домовете им.Припомняме, това е поредния протест на хората от Джерман, които вече 7 години се борят срещу проекта. Още  за изграждане на депото. През  и  тази година също имаше подобни демонстрации.Днес обаче е последната надежда на местните, защото процедурата по строителството на депото вече е задействана.На терен от около 200 дка ще се обработват отпадъците на 6 общини. Още в края на 2018 г. Община Дупница е подписала договор за над 7 милиона лева по оперативна програма \"Околна среда\", така че най-вероятно депото ще стане факт.", "date": "2019.02.23", "title": "Жители на Джерман затвориха главен път Е-79 в знак на протест"}
{"url": "https://news.bg/world/nasa-razreshi-na-spacex-da-testva-novata-kapsula-za-astronavti.html", "text": "НАСА разреши на SpaceX да тества новата капсула за извеждане на астронавти в орбита, съобщава Space.com.Първият тестови полет на капсулата Crew Dragon до Международната космическа станция ще се проведе на 2 март, мисията без астронавти е наричана Demo-1, обявиха от НАСА и американската космическа компания.Те са достигнали до заключението след задълбочена оценка, известна като преглед на готовността за полети (FRR), която има за цел да гарантира безопасността на Международната космическа станция.Първата капсула Crew Dragon ще бъде изстреляна с ракета Falcon 9 от Космическия център \"Кенеди\" на НАСА в Кейп Канаверал, Флорида. Изстрелването ще се състои на 2 март в 2:48 часа Източноамериканско време (07:48 часа по Гринуич). Като резервни дати се посочват 5, 8 и 9 март в случай на отлагане.SpaceX разработва Crew Dragon от 2014 г. Компанията сключи договор с НАСА за 2,6 милиарда долара. Агенцията сключи подобно споразумение и с компанията \"Боинг\", която изгражда своя капсула, наречена CST-100 Starliner. Но договорът е за 4,2 милиарда долара.Целта е САЩ да подновят изпращането на астронавти до Международната космическа станция, след като НАСА прекрати програмата със совалки през 2011 г. Сега САЩ изцяло зависят от руските ракети и капсули \"Союз\". За едно място Щатите плащат по 80 милиона долара.Crew Dragon е базирана на роботизираната капсула за товари Dragon на SpaceX, която от 2012 г. прави доставки на Международната космическа станция, което се осъществява с различно споразумение с НАСА.Crew Dragon обаче има седем места, животоподдържаща система и тъч скрийн конзола за използване от астронавтите. Капсулата също има 8 двигателя SuperDraco в случай на аварийна ситуация и избягване на критичен момент по време на полета.Crew Dragon директно се прикачва към Международната космическа станция за разлика от Dragon, който е улавян от роботизирана ръка на орбиталната станция.Ако всичко върви по план и мисията Demo-1 бъде изпълнена, същата капсулата ще бъде изстреляна без екипаж на голяма височина за изпробване на SuperDraco и отмяна на полета. НАСА обяви, че този тест е планиран за юни, но изпълнителният директор на SpaceX Илън Мъск отбеляза, че може да се проведе още през април.Мисия Demo-2 ще закара двама астронавти на НАСА до Международната космическа станция и ще ги върне на Земята. Изстрелването се планира за юли.Първият тест на CST-100 Starliner без екипаж до международната станция ще се проведе най-рано през април.", "date": "2019.02.23", "title": "НАСА разреши на SpaceX да тества новата капсула за астронавти "}
{"url": "https://news.bg/regions/v-manastirski-livadi-negoduvat-sreshtu-nedostig-na-detski-gradini.html", "text": "Родители от столичния квартал \"Манастирски ливади\" излязоха на протест заради недостатъчния брой детски градини, предаде БНР. Той се състоя на улиците \"Иван Кирков\" и \"Боянски водопад\".Протестиращите са организирали петиция в подкрепа на искането си за повече детски заведения, в която са се включили над 300 граждани.В петицията са поставени въпроси защо за миналата година не територията на района е имало едва 50 свободни места в детските ясли и защо за поредна година обещанието, че ще се строят детски градини и ясли в квартала не е спазено. Родителите очакват да получат отговор от кмета на район \"Триадица\" Николай Терзиев.Според протестиращите общината не си е свършила работата, защото не е отчуждила терени нито за детски градини, нито за парк. Проблем с инфраструктурата според тях има в целия район - в \"Манастирски ливади\" - \"Изток\", \"Кръстова вада\" и \"Малинова долина\".", "date": "2019.02.23", "title": "В \"Манастирски ливади\" негодуват срещу недостиг на детски градини"}
{"url": "https://news.bg/bulgaria/natovski-korabi-akostiraha-vav-varna.html", "text": "Кораби от втората постоянна противоминна група на НАТО са във Варна, съобщава БНТ.Бойните кораби са от Германия, Румъния, Турция и България.Корабите на Алианса акостираха вчера на Морска гара във Варна и предстои да имат съвместно плаване. Целта е да се подобри оперативната съвместимост и подготовката на многонационалното съединение при прилагане на процедурите и стандартите на НАТО, да развие военната готовност на участващите сили, както и да допринесе за сигурността в Черно море.Освен пристанището във Варна е предвидена визита на военните кораби в пристанище Констанца, а след това и участие в българо-румънско противоминно учение \"Посейдон\". То ще се проведе от 1 до 8 март. През двата почивни дни корабите ще бъдат отворени за посещение от граждани всяка сутрин от 10 до 12 часа и следобед от 14 до 16 часа.Сред корабите е минен ловец \"Цибър\".Той е зачислен в състава на българските Военноморски сили през 2009 година и е най-модерният кораб в армията. Освен за търсене и неутрализиране на мини, корабът е предназначен за търсене и спасяване на други плавателни съдове, самолети и бедстващи хора.", "date": "2019.02.23", "title": "Натовски кораби акостираха във Варна"}
{"url": "https://news.bg/disasters/snezhna-vielitsa-obarna-tir-s-balgari-na-magistrala-v-gartsiya.html", "text": "Снежна виелица обърна ТИР на АМ \"Егнатия\" в Гърция, предаде bTV.Инцидентът е станал в участъка между Ксанти и Комотини близо до ТОЛ пунктовете.От камиона са били извадени двама българи, като шофьорът е бил откаран в болница заради травма на главата.ТИР-ът е със солунска регистрация.", "date": "2019.02.23", "title": "Снежна виелица обърна ТИР с българи на магистрала в Гърция"}
{"url": "https://news.bg/int-politics/14-aresta-v-parizh-pri-protesta-na-zhaltite-zhiletki.html", "text": "Полицията в Париж задържа 14 души по време на протестите от днес на \"жълтите жилетки\". Това съобщи BFMTV. Телевизията се позовава на полицейската префектура във френската столица.Според Министерството на вътрешните работи в 14:00 часа 4 000 души са участвали в демонстрации в Париж. В град Клермон-Феран бяха задържани 15 протестиращи, осем от тях бяха задържани.В събота в редица френски градове се провеждат редовните акции на протестното движение \"жълти жилетки\". В Тулуза протестиращите блокираха входовете в логистичния център на \"Амазон\". На пътя протестиращите поставиха няколко големи гуми, за да не позволят на камионите да напускат складовете.Антиправителствените действия на \"жълтите жилетки\" започнаха във Франция през ноември месец на миналата 2018 година. Първоначално протестиращите поискаха по-ниски цени на бензина и се застъпваха за по-високи заплати и социални помощи. В началото на декември Франция прие мораториум върху повишаването на цените на горивата за шест месеца и се съгласи да повиши минималната работна заплата.Въпреки това протестите продължиха, протестиращите настояваха за оставката на президента Еманюел Макрон.", "date": "2019.02.23", "title": "14 ареста в Париж при протеста на \"жълтите жилетки\""}
{"url": "https://news.bg/int-politics/alzhir-vastana-sreshtu-buteflika.html", "text": "Стотици алжирци протестираха в събота за втори пореден ден в столицата срещу плана на президента Абделазиз Бутефлика да търси пети пореден мандат като държавен мандат, съобщи Ройтерс.Активността беше по-малка, отколкото в петък, когато хиляди излязоха на улиците на Алжир и други градове срещу решението на 81-годишния лидер да участва на президентските избори на 18 април.Абделазиз Бутефлика, който е на власт от 1999 г., има само няколко публични прояви, тъй като през 2013 г. е претърпял инсулт.Бутефлика ще пътува в неделя в Швейцария за медицински прегледи, съобщиха от офиса му в четвъртък, без да дават подробности.Управляващата FLN партия го избра за свой кандидат за президент. Няколко политически партии, профсъюзи и бизнес организации вече са заявили, че ще го подкрепят, и се очаква той да спечели лесно, тъй като опозицията остава слаба и раздединена.", "date": "2019.02.23", "title": "Алжир въстана срещу Бутефлика"}
{"url": "https://news.bg/int-politics/maduro-skasa-otnosheniyata-s-kolumbiya.html", "text": "Президентът на Венецуела Николас Мадуро скъса дипломатическите отношения с Колумбия, съобщава АП.\"Нашето търпение е изчерпано, вече не можем да се примирим с факта, че територията на Колумбия се използва за нападение срещу Венецуела. Поради тази причина реших да прекъсна всички политически и дипломатически отношения с фашисткото правителство на Колумбия, обяви Мадуро.Колумбийският посланик в Каракас и дипломати ще бъдат изгонени в рамките на 24 часа.По-рано, на 23 февруари, на границата с Колумбия започна разгръщането на лоялни военни сили на Мадуро. Влошаването се случи поради продължаващите опити от опозицията да достави хуманитарна помощ.Камионите се опитват да проникнат във Венецуела от Колумбия и Бразилия. Първият камион с хуманитарна помощ от Бразилия се сблъска с военен кордон и беше принуден да се върне, според бразилските медии. По-късно обаче самопровъзгласеният президент на Венецуела Хуан Гуайдо, който оглавява опозицията, каза, че превозните средства с товар все още са влезли във Венецуела.Политическата криза във Венецуела ескалира след като Гуайдо обяви себе си за президент. Той бе подкрепен от Съединените щати, редица страни от Латинска Америка, а редица европейски страни заявиха, че са готови да признаят Гуайидо. Русия, Турция, Куба изразиха подкрепа за Мадуро. Венецуелската армия също остава на страната на Никола Мадуро.От няколко години във Венецуела продължава ситуацията на остра политическа и икономическа криза. В страната има недостиг на основни нужди и хиперинфлация. Според данните на опозиционното Народно събрание на Венецуела за 12 месеца до ноември 2018 г. инфлацията в страната е била 120 000%. Така до края на 2018 г. цените са се удвоили средно на всеки 19 дни.", "date": "2019.02.23", "title": "Мадуро скъса отношенията с Колумбия"}
{"url": "https://news.bg/world/podkrepyanite-ot-sasht-militsii-kontrolirat-siriysko-irakskata-granitsa.html", "text": "Ислямска държава продължава да губи територии, съобщават световните медии.Подкрепяните от САЩ сирийски милиции - Сирийски демократични сили (СДС) контролират граничния пункт с Ирак Я`арубия.Той се намира в сирийската провинция Хасака. Я`арубия е един от трите гранични пунктове на Сирия с Ирак.През 2014 г. Ислямска държава овладя и трите пункта. Така започна възходът на ислямистите в региона на Близкия изток. Ислямска държава тогава овладя обширни и стратегически райони от Сирия и Ирак.В контролираните от ислямистите територии беше обявен халифат. Ислямска държава беше подложена на удари от западната коалиция през 2016 г.", "date": "2019.02.23", "title": "Подкрепяните от САЩ милиции контролират сирийско-иракската граница"}
