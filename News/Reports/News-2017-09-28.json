{"url": "https://news.bg/bulgaria/arestuvaha-katadzhiya-s-podkup-ot-36-000-leva.html", "text": "Служител на Столичната пътна полиция е задържан с 36 000 лева подкуп. Парите той поискал от свой познат предприемач като откуп, съобщи БНР.Катаджията е бил задържан в сряда.Изнудваният Дамян Христов се оплакал на полицая, че му откраднали багер и още една тежка машина. Катаджията Венцислав Евтимов предложил помощта си, но срещу рушвет от 36 000 лева.Христов се съгласил да даде парите, но междувременно сигнализирал и полицията.Евтимов е в ареста за 72 часа. Той работи в КАТ от 2004 г.Това бил вторият откуп, искан от Дамян Христов. През лятото му откраднали и камион. Тогава платил 10 000 лева.", "date": "2017.09.28", "title": "Арестуваха катаджия с подкуп от 36 000 лева"}
{"url": "https://news.bg/world/sasht-otchetoha-3-1-rast-na-ikonomikata.html", "text": "Брутният вътрешен продукт на САЩ е нараснала на годишна база с 3,1 на сто през второто тримесечие. Това показват последните данни на американското бюро за икономически анализ.Прогнозите бяха икономическият ръст да нарасне с 3 на сто.Разкрива се, че увеличението идва, след като е отчетен по-голям ръст на частните инвестиции от очакваното, макар че цялостната икономическа ситуация остава без промяна.Ръстът на БВП през второто тримесечие отразява положителния принос на износа, потреблението, федералните разходи и частните инвестиции.", "date": "2017.09.28", "title": "САЩ отчетоха 3,1% ръст на икономиката"}
{"url": "https://news.bg/crime/osadiha-dvama-politsai-prikrili-piyan-shofyor-sreshtu-podkup.html", "text": "Районният съд в Стара Загора осъди двама полицаи за това, че прикрили пиян шофьор срещу подкуп.По случая е установено, че на 14 декември 2015 година в град Чирпан осъдените полицаи Марин Н. и Христо И. изпълнявали служебните си задължения като автопатрул. Около 1 часа през нощта те спрели за проверка лек автомобил след извършено от него нарушение.Полицаите взели проба за алкохол от водача Д. П. Дрегерът показал концентрация от 1.31 промила алкохол в кръвта. След това полицаите съставили Акт за установяване на административно нарушение спрямо водача и му връчили талон за медицинско изследване.Водачът обаче обяснил, че му предстои да заминава за чужбина и не иска да има срещу него дело. Той помолил полицаите да му помогнат и им предложил пари.Мотивирани от предложението полицаите казали на водача, че може да заведат за кръвно изследване друго лице, което не е употребило алкохол. Така пияният водач позвънил на приятел, който в последствие бил отведен от двамата полицаи до Центъра за Спешна медицинска помощ в Чирпан.Там приятелят на пияния водач дал кръв вместо него, а пробата била отрицателна. На въпрос на медицинското лице защо има разлика с резултата от дрегера, \"пияният водач\" обяснил, че полицаите се заяждали.Според свидетелски показания Д. П. оставил на предната седалка на автомобила на полицаите сумата от 100 лева, след като напуснали сградата на поликлиниката.Срещу водача и приятеля му, които също участвали в схемата, вече са били съставени досъдебно производства, които приключват с присъда.След изясняването на случая полицаите са били отстранени от длъжност и вече не са служители в системата на МВР. Районният съд в Стара Загора е наложил и на двамата наказание \"лишаване от свобода\" за срок две години, с три години изпитателен срок.", "date": "2017.09.28", "title": "Осъдиха двама полицаи, прикрили пиян шофьор срещу подкуп"}
{"url": "https://news.bg/world/rusiya-i-severna-koreya-obsazhdat-krizata.html", "text": "Посланикът на Русия за особени поръчения Олег Бурмистров ще се срещне с Чо Сон Ху, ръководител на отдела за американски отношения към външното министерство на КНДР.Това заяви говорителят на външното министерство на Русия Мария Захарова, цитирана от ТАСС и Ройтерс.Срещата ще се проведе в Москва. Те ще обсъдят корейската криза., поясни тя.Захарова не разкри подробности, но подчерта, че министерството ще публикува съобщение след срещата.", "date": "2017.09.28", "title": "Русия и Северна Корея обсъждат кризата"}
{"url": "https://news.bg/regions/bedstvieto-v-oblast-burgas-e-ovladyano.html", "text": "Ситуацията в селата в област Бургас е овладяна.Областният управител на Бургас Вълчо Чолаков обясни пред БНР, че вадата от придошлата река Велека бавно се оттича. Припомняме, реката заля пътя Ахтопол-Синеморец и движението по пътя беше преустановено. КЪм 18 часа движението по пътя е било възстановено.Най-засегнати от силните валежи вчера бяха селата Стоилово, Калово, Бяла вода и Кости. Във всяко едно от селата има по няколко наводнени къщи и дворове.Най-тежко е било положението в село Кости, където валежите вчера са били с интензитет близо 140 литра на квадратен метър. По думите на кмета Антон Ангелов нещата в селото вече се нормализират.В населеното място са били засегнали около 15 къщи и се наложило няколко семейства да пренощуват извън домовете си. \"Имах седем човека прибрани в кметството. Нямаме сериозно пострадали хора и животни. Засега, казвам, Слава Богу, всичко е наред вече\", успокои Ангелов.В община Царево положението също се нормализира. По думите на общинара Мария Коларова в района няма бедстващи хора.Стабилизира се и ситуацията в община Приморско. Според кмета на общината Димитър Германов вследствие на дъжда са били наводнени няколко сгради, между които и сградата на училището в Приморско.Въпреки нормализирането обаче в община Малко Търново частичното бедствено положение остава в сила и днес.", "date": "2017.09.28", "title": "Бедствието в област Бургас е овладяно"}
{"url": "https://news.bg/world/es-s-ultimatum-kam-feysbuk-i-tuitar.html", "text": "Европейският съюз с ултиматум към \"Фейсбук\", \"Туитър\" и други социални мрежи, съобщава СиЕнЕн.Брюксел ги призова да изчистят платформите си от съдържание с реч на омразата или ще бъдат санкционирани.От години европейските регулатори притискат социалните мрежи по-бързо да изтриват расистко или подтикващо към насилие съдържание от платформите си. Но търпението на Брюксел се изчерпва, отбелязва медията.Още от май миналата година технологичните гиганти, включително \"Майкрософт\" и \"Гугъл\", обещават да го направят.Но Европейската комисия днес предупреди, че те все още не действат достатъчно бързо.\"\", отбеляза Мария Габриел, еврокомисар по цифровите технологии.Комисията поясни, че ще обсъди възможността за прилагане на нови закони за справяне с проблема, ако платформите не предприемат \"бързи действия през следващите месеци\".Брюксел иска компаниите да инвестират повече в засичане на реч на омразата и да работят с доверени лица, които са обучени да отсяват съдържание, което представлява реч на омразата.Също така ЕК иска компаниите да свършват по-добра работа за предотвратяване повторно появяване на незаконно съдържание.Наказанията могат да бъдат сурови. ЕС има репутацията да санкционира компании, които не спазват стриктните правила, отбелязва американската медия.Тя припомня, че по-рано тази година \"Гугъл\" беше санкциониран да плати 2,8 милиарда долара за нарушаване на антимонополното законодателство. Вчера пък ЕК обяви, че ще глоби производителя на тежки превозни средства \"Скания\" заради участие в картел. Глобата е в размер на близо 1 милиард евро.През април германското правителство одобри план за налагане на глоби в порядъка на 50 милиона евро на социалните мрежи, ако не трият информация с реч на омразата и фалшиви новини.", "date": "2017.09.28", "title": "ЕС с ултиматум към „Фейсбук” и „Туитър”"}
{"url": "https://news.bg/regions/katastrofa-mezhdu-mikrobus-i-tovaren-avtomobil-blokira-am-struma.html", "text": "Катастрофа между микробус и товарен автомобил затруднява движението по автомагистрала \"Струма\", посоа към София.Инцидентът е станал при 55 км автомагистрала, съобщават от МВР. Незабавно натам са насочени екипи на полицията. Сигнал за инцидента е постъпил към 17 часа.Няма пострадали хора, нанесени са само материални щети. Движението се осъществява в една лента поради възникналия пътен инцидент.Пътни полицаи подпомагат пътуващите. От МВР призовават водачите да шофират с повишено внимание.По-рано днес при друга катастрофа в района потсрадаха мъж и жена на 75 и 72 г. Катастрофата стана към 13.30 между четири автомобила на ГП Е-79 на изхода на Благоевград в посока Симитли.На прав участък, но с \"гърбица\" лек автомобил фолксваген със 75-годишен водач от София се удря първо лек автомобил опел, след което започва да се върти по пътното платно. Така в него се удря микробус \"Пежо\" със софийска регистрация, а в него и ситроен с благоевградска регистрация на охранителна фирма.Пострадали са водачът и жената във фолксвагена, приети са с политравми в СПО на МБАЛ-Благоевград.", "date": "2017.09.28", "title": "Катастрофа между микробус и товарен автомобил блокира АМ \"Струма\""}
{"url": "https://news.bg/world/mazh-otrovil-bebeshki-pyureta-v-germaniya-iznudva-za-10-mln-evro.html", "text": "Германската полиция издирва мъж, отровил бебешка храна във верига магазини. Мъжът изнудва властите за 10 млн евро, съобщава Daily Sabah. В полицията в Констанц, на южната граница на Германия, че е получено писмо от изнудвача още на 16 септември. В него пишело, че заразена храна вече е в търговската мрежа.Германските власти изтеглили партидите и установили,че пет буркана с бебешка храна в магазините в близкия град Фридрихсхафен са били отровени.От държавната служба за защита на потребителите заявили, че откритата в храната субстанция е етилен гликол. Съставката се използва в антифриз продукти и спирачни течности, които са токсични и фатални в големи количества.Властите съобщили още, че в изпратеното писмо изнудвачът заплашва да отрови неопределено количество храна в клонове на немски търговци на дребно, в страната и извън нея, ако не му бъдат изплатени над от 10 милиона евро.Органите на реда в Германия призовават обществеността да бъде бдителна за признаци на подправяне на храната. Неофициална снимка от видеокамера, предоставена от полицията в Констанц на 28 септември 2017 г., показва заподозрян, в супермаркет в Фридрихсхафен, Югозападна Германия. Той е с очила и бяла шапка, приблизително 50-годишен.\"Приемаме тази заплаха много сериозно\", каза на пресконференция главният прокурор Александър Богер.Заместник-началникът на полицията на Констанц предупреди, че става дума за престъпник \"без скрупули\", но също така заяви, че при повишена бдителност \"няма причина за паника\".Изнудвачът е поискал 10 млн. евро от веригата на дребно, съобщава \"Билд\". Заплахата била отправена в имейл, изпратен както до търговската верига така и до комисията за закрила на потребителите. В съобщението не се уточнява кой тип храна ще бъде отровен или в кой район или магазин ще бъдат поставени продуктите.", "date": "2017.09.28", "title": "Мъж отровил бебешки пюрета в Германия, изнудва за 10 млн. евро "}
{"url": "https://news.bg/tourism/7-ot-investitsiite-v-balgariya-sa-ot-turizam.html", "text": "7 от всеки 100 евро, инвестирани в България, са вложени в туризъм. Това заяви зам.-министърът на туризма Милко Теофилов, цитирайки данни на Световния съвет за пътувания и туризъм, по време на Десетия Черноморски туристически форум във Варна.\"Това е над средното ниво за ЕС и света, но трябва и да се надгражда\", обясни Теофилов и добави, че страната ни има редица предимства спрямо други страни в региона - корпоративният данък у нас бил най-ниският в ЕС, като ставката била под тази на Румъния, Сърбия и други държави от Източна Европа.Зам.-министърът обяви и че Министерството на туризма създава инвестиционна карта с 30 обекта, които ще бъдат промотирани на чуждестранни инвеститори. Създаването на инвестиционна карта целяло да се насърчат и улеснят вложенията в сектора.Данните на Световния туристически барометър показвали още, че през последните 5 години средногодишният ръст на туристическия сектор у нас е 6 процента, което е над средното ниво за Евросъюза. Според Теофилов по този показател оставяме зад нас страни като Турция, Италия и Франция.", "date": "2017.09.28", "title": "7% от инвестициите в България са от туризъм"}
{"url": "https://news.bg/entertainment/selishte-na-lunata-e-parvata-spirka-kam-mars.html", "text": "Изграждането на постоянно селище на Луната е първата стъпка към изследване на Марс. Това съобщи Европейската космическа агенция след ускоряване на плановете за достигане и колонизиране на Червената планета, информира АФП.На годишен форум с 4000 експерти в Аделаида, Австралия, агенцията обяви, че Луната е \"точното място\" за разширяване на икономическите дейности на човечеството отвъд ниска околоземна орбита, дори и докато Марс остава \"крайната дестинация\".\"\", каза Пиеро Месина от Европейската космическа агенция.Той поясни, че по средата е установяването на постоянно присъствие на повърхността на Луната.Достигането и колонизирането на Марс е част от дискусията на тазгодишния Международен конгрес по астронавтика.Месина изтъкна, че средносрочната цел е до края на следващото десетилетие да има постоянно присъствие на Луната, дори и само да е робот.Космическата агенция предлага постоянната лунна колония като замяна на Международната космическа станция, която ще продължи да работи до 2024 г.Вчера шефът на Роскосмос обяви, че Русия и САЩ ръководят проект за строителството на първата космическа станция в лунна орбита.Конгресът в австралийския град ще приключи в петък, когато американската компания Lockheed Martin ще представи нови подробности за базов лагер на Марс. Компанията планира да изпрати хора на планетата до 2028 г.Космическата компания SpaceX на Илон Мъск също ще разкрие подробности за нов дизайн на междупланетарна транспортна система, която ще се използва от хората до Червената планета.", "date": "2017.09.28", "title": "Селище на Луната е първата спирка към Марс"}
{"url": "https://news.bg/bulgaria/nyama-fipronil-v-pileshkoto-meso-v-stranata.html", "text": "Българската агенция по безопасност на храните (БАБХ) извърши лабораторна проверка за фипронил на птиче месо. Проби за анализ бяха взети от четирите най - големи производители на птиче месо в страната. Изследвано бе както месо от пилета бройлерно производство, така и месо от кокошки носачки.Пробите бяха изпратени за проверка в лаборатория и резултатите показаха, че в нито една от тях не е открито съдържание на фипронил в месото.Проверката беше направена с цел безопасността на храните, предлагани на пазара и във връзка със засиления официален контрол по отношение на разпространението на продукти, замърсени с фипронил.Българската агенция по безопасност на храните продължава и засиленият мониторинг над яйца и яйчни продукти, както произведени у нас, така и търгувани в рамките на свободния европейски пазар.От началото на следващия месец до края на годината от всички ферми и пакетиращи центрове ежемесечно ще бъдат вземани проби за лабораторен анализ.", "date": "2017.09.28", "title": "Няма фипронил в пилешкото месо в страната"}
{"url": "https://news.bg/crime/sayuzat-na-sadiite-iska-izvinenie-ot-ninova-za-post-v-sotsialnite-mrezhi.html", "text": "Съюзът на съдиите в България излезе с официална позиция относно поста на лидера на БСП Корнелия Нинова в социалните мрежи за решението на Районния съд в Несебър спрямо .Публикуваме поста на г-жа Нинова без редакторска намеса:\"\"Според Съюза на съдиите в България нападките на Нинова са \"напълно необосновани атаки към отделни съдии и към съда като цяло\". Магистратите припомнят, че законите се приемат от Народното събрание, а ролята на съда е да прилага тези закони.Във връзка с това прокуратурата е повдигнала обвинение спрямо Ралф Сундберг за причиняване на лека телесна повреда по хулигански подбуди, а съдът, спазвайки закона и приемайки за доказано обвинението, е освободил обвиняемия от наказателна отговорност и е наложил административно наказание в размер, близък до максималния.Според съдиите и прокурорът, и съдът са длъжни да съблюдават закона, а в него е предвидено, че в случай като този задължително следва да се приложи чл. 78 а .Член 78 от Наказателния кодекс гласи:\"В този контекст Съюзът на съдиите в България категорично застава зад решението на съдията от Несебър, взел окончателното решение за освобождаването на Сундберг от наказателна отговорност.Магистратите също така питат \"чия съвест по-точно се поставя под съмнение и по каква причина представител на законодателния орган си позволява превратни внушения за дейността на онези, които прилагат закона, приет от законодателя\".\"Съдът не приема законите. Прилага ги... Госпожо Нинова, би следвало да се извините не само на потърпевшата, но и на съдията, когото охулихте, загдето е разгледал делото и приложил закона\", категорични са съдиите в България.", "date": "2017.09.28", "title": "Съюзът на съдиите иска извинение от Нинова за пост в социалните мрежи"}
{"url": "https://news.bg/world/izrael-e-okupiral-samo-2-ot-zapadniya-bryag-obyavi-amerikanskiyat-poslanik.html", "text": "Американският посланик в Израел Дейвид Фридман направи втора драматична намеса в политиката на САЩ за Близкия изток, пише \"Гардиън\".Той обяви, че само 2% от Западния бряг са окупирани от Израел и че международната общност винаги е настоявала Израел да задържи част от земята, анексирана по време на Шестдневната война през 1967 г.Коментарите, направени в интервю за новинарския канал Israeli Walla, идват ден, след като десни израелски политици отбелязаха 50 години от изграждането на израелски селища в окупираните територии, което беше осъдено от палестинските власти.\"Мисля, че селищата са част от Израел\", каза Фридман.Според изданието коментарите на посланика звучат странно на фона на дългогодишната американска външна политика.\"Мисля, че това винаги е било очакването след приемането на Резолюция 242 през 1967 г.\", каза той, имайки предвид резолюция на Съвета за сигурност на ООН, с която се слага край на Шестдневната война, когато израелските сили окупират Западния бряг и Ивицата Газа.Фридман, бивш личен адвокат на президента Доналд Тръмп, който няма опит в дипломацията, се разглежда като силен поддръжник на изграждането на еврейски селища на окупираните територии.Резолюция 242 настоява израелските въоръжени сили да се изтеглят от окупираните при конфликта територии, като се подчертава, че е недопустимо присвояването на територия с война.Осъждайки изказването на Фридман, палестински официален представител заяви пред \"Гардиън\": \"\".За втори път Фридман излиза със спорен коментар за последните месеци. По-рано той заяви в интервю за \"Йерусалим пост\", че е съмнително да се определят действията на Израел на Западния бряг като окупация.", "date": "2017.09.28", "title": "Израел е окупирал само 2% от Западния бряг, обяви американският посланик"}
{"url": "https://news.bg/politics/uvelichavat-peshehodnite-zoni-v-sofiya.html", "text": "Разширяването на пешеходните зони в София е една от стъпките за превръщането на София в зелен и екологично чест град, подобно на Виена, Берлин, Амстердам и Париж, където има изцяло такива обособени зони. Това заяви общинският съветник от група 5 Симеон Славчев, който е един от инициаторите пространството пред храм-паметника \"\" също да бъде превърнато изцяло в пешеходна зона.На днешното заседание общинските съветници приеха да има пешеходна зона по бул. \"Витоша\", в участъка от ул. \"Алабин\" до бул. \"Александър Стамболийски\". Следващата зона пък ще е по ул. \"Георг Вашингтон\", участъка от ул. \"Трапезица\" до ул. \"Пиротска\".На първо място да обединим усилия и да приоритизираме градския транспорт на София, защото смятам, че това ще свали жителите и гостите от личните им автомобили, заяви Славчев. Според него така се улеснява градската среда , в която лесно, удобно и безконфликтно ще се придвижват велосипедисти и пешеходци. \"Ако планираме София за коли и трафик получаваме повече коли и трафик. Ако планираме за хората и пространството, получаваме \", аргументира се Славчев.Докладите на зам.-кмета по транспорта Евгени Крусев са обида към Столичния общински съвет и нарушение на правилника, смятат съветниците от СДС. \"Трите доклада са по един лист, без приложения, без анализ и без становище. Ако още веднъж представи такъв доклад, ще му поискаме оставката, заяви общинският съветник от СДС и председател на групата на Реформаторския блок Борислав Бориславов.Повод за тази реакция бяха внесените за разглеждане точки за обособяване на пешеходни зони в центъра и \"успокоена\" зона с ограничаване на скоростта за движение.Решенията, които СОС днес взе по тези точки, са типичен пример как една хубава идея и добри намерения, могат да бъдат съсипани от некадърно изпълнение, подчерта Бориславов.В докладите няма нито дума как ще се отразят тези решения на организацията на движението, няма и становище от институциите, а цялата администрация на столицата се намира в центъра. Има транзитен трафик от източната към западната част на столицата, припомни Бориславов. Няма никакво становище какви ще бъдат вредните емисии и какви са в момента, допълни той.Ние, които не сме в транспортната комисия, как ще се ориентираме от 1 страница доклад и ще вземем обективно решение, без да имаме схемите и приложенията, попита общинският съветник от СДС Радослав Абрашев. Според него, замърсяването на въздуха ще се увеличи, заради задръстванията и обикалянето по малките улички.Меглена Горанова от СДС попита как ще се обезпечи сигурността в тези зони и защо няма становище на Комисията по обществен ред и сигурност в СОС, дирекция \"Сигурност\" или СДВР.Съветниците от СДС гласуваха против предложенията, внесени от зам.-кмета Крусев, и дори го посъветваха да отиде на курс как се пишат и аргументират доклади.Сините съветници се въздържаха при гласуването на отпускане на допълнителни водни количества на Производствен център \"Кока - Кола ХБК България\" в Костинброд. Според тях, трябва да се създаде работеща нормативна уредба, която представя ясно правилата и процедурите, по които да бъдат вземани подобни решения, а не да се работи на \"парче\" в зависимост от отделния казус.Липсва климатичен и демографски анализ за следващите 50 години, за да се преценят последствията и рисковете от едно такова решение, мотивираха се съветниците, които се опасяват да не се стигне до воден режим, както и не е ясно каква цена ще плащат тези частни фирми за допълнителната вода.", "date": "2017.09.28", "title": "Увеличават пешеходните зони в София"}
{"url": "https://news.bg/world/7-dushi-zadarzhani-za-kanibalizam-v-yuzhna-afrika.html", "text": "Седем души заподозрени в канибализъм се явиха в съда в Южна Африка в четвъртък, съобщава АФП. Един от тях пожела да се признае за виновен, което шокира страната.Ядосани жители се събраха пред съда в Есткурт, провинция Квазулу-Натал, тъй като случаят беше отложен зо 12 октомври.Миналия месец петима души бяха арестувани в града и още двама били задържани преди това. \"Това е много сложен случай и се провеждат повече разследвания\", заяви говорителката на прокуратурата Наташа Рамкисън пред АФП.Всички задържани са на около 30-годишна възраст. Те са обвинени в убийство, конспирация за извършване на убийство и притежание на човешки части.Един от обвиняемите обяснил пред съда, че е традиционен лечител. В уебсайта на вестник \"Таймс\" съобщават, че защитникът Тандека Хадебе е заявил пред съда, че един от мъжете, който не е бил идентифициран, възнамерява да се признае за виновен.Обвиняемите се оплакват пред съда, че са били физически нападнати, докато са били задържани.Първият заподозрян бе арестуван на 18 август, след като сам се предал на полицията, докато носил торбичка с човешки крак и ръка. Той обяснил на властите, че е \"уморен да яде човешка плът\".Думите му предизвикали полицията да претърси дома му. В къщата били намерени още части от човешкото тяло. Всички заподозрени са се отказали от правото си да подадат молба за освобождаване от отговорност.Протестиращите пред сградата на съда негодуват и искат справедливост. \"Те трябва да гният в затвора, нашите деца сега се страхуват да ходят на училище\", каза пред медии един от протестиращите.Южна Африка няма пряк закон срещу канибализма, но обезобразяването на труп и държането на човешка тъкан е престъпление в страната.", "date": "2017.09.28", "title": "7 души задържани за канибализъм в Южна Африка"}
{"url": "https://news.bg/crime/mozhe-da-otpadne-monitoringoviya-doklad-na-ek-ako-imame-reformi.html", "text": "Създаването на Европейска прокуратура и напредъкът на България по Механизма за сътрудничество и оценка обсъдиха главният прокурор Сотир Цацаров и еврокомисаря Вера Юрова, съобщиха от прокуратурата. В Брюксел Цацаров разговаря и с българския еврокомисар Мария Габриел.В хода на разговора е споменато, че е възможно отпадане на Механизма за сътрудничество и оценка до края на сегашния състав на ЕК, ако България продължава с темпа на реформите.По време на срещата главният прокурор информира г-жа Юрова и за изпълнението на препоръките по последния мониторингов доклад от страна на Прокуратурата на Република България. От прокуратурата обясниха, че основен акцент в изпълнението на препоръките е поставен върху разследванията срещу лица, заемащи висши държавни длъжности - народни представители, министри и магистрати.В началото на октомври се очаква да бъде гласуван проект на регламент в Европейския парламент, съобщи еврокомисарят по правосъдие, права на потребителите и равенство на половете Вера Юрова. Така етапът от създаването на Европейската прокуратура ще съвпадне с българското председателство на ЕС.Главният прокурор подчерта, че в страната ни няма различия между политическата и професионалната позиция - съществува пълна подкрепа на идеята за създаване и пълноценно функциониране на бъдещата Европейска прокуратура. Тази структура ще се занимава основно с престъпления, увреждащи финансовите интереси на ЕС.Обсъдени бяха и основни моменти от проекта за регламент, който днес е бил приет изцяло от комисията LIBE.Еврокомисар Юрова подчерта, че с приемането на регламента, европейските политици са изпълнили своята задача и сега на ход са професионалистите (прокурорите и полицейските органи на държавите-членки).В разговорите си с еврокомисаря Мария Габриел, главният прокурор оцени високо инициативата й за дискусия по задълженията на интернет-платформите да премахват незаконно съдържание в сайтове, особено когато са свързали с тероризъм и сексуални престъпления.", "date": "2017.09.28", "title": "Може да отпадне мониторинговия доклад на ЕК, ако имаме реформи"}
{"url": "https://news.bg/regions/otmeniha-chastichnoto-bedstveno-polozhenie-na-malko-tarnovo.html", "text": "Отменено е частичното бедствено положение в община Малко Търново, съобщи БНР. Според кмета Илиян Янчев пътищата в района са в много тежко състояние, но са проходими. Очаква се оценка на щетите по сградите в засегнатите от дъждовете села.Пътят Ахтопол-Синеморец, при устието на река Велека, остава затворен за движение. От там могат да преминават само високо проходими автомобили.", "date": "2017.09.28", "title": "Отмениха частичното бедствено положение на Малко Търново"}
{"url": "https://news.bg/int-politics/eksploziite-vav-voenen-sklad-bili-golyam-udar-za-boynite-sposobnosti-na-ukrayna.html", "text": "Загубите на боеприпаси след експлозиите в два големи украински военни склада през тази година представляват най-големият удар за бойните способности на Украйна от началото на конфликта с проруските сепаратисти през 2014 г., обявиха украинските власти, цитирани от \"Ройтерс\".\"Страната претърпя най-големия удар за нашите бойни способности от началото на войната\", изтъкна пред журналисти Олександър Турчинов, който е ръководител на Съвета за сигурност и отбрана на Украйна.Големите експлозии във военен склад във Виницка област, на 270 км западно от Киев, принудиха властите да евакуират около 30 хил. души вчера. Друг склад беше унищожен през март. Украинският премиер Владимир Гройсман обяви, че зад инцидента стояли \"външни фактори\", намеквайки вероятно за Русия.", "date": "2017.09.28", "title": "Експлозиите във военен склад били голям удар за бойните способности на Украйна"}
{"url": "https://news.bg/economics/pet-partii-sreshtu-ideyata-stoyan-mavrodiev-da-oglavi-bbr.html", "text": "Пет извънпарламентарни партии оспорват предложението Стоян Мавродиев да оглави Българската банка за развитие (ББР). Партиите са \"Движение Да България\", ДСБ/ Нова Република, \"Зелените\", \"Български земеделски народен съюз\" и \"ДЕОС\".Те изпратиха открито писмо до ръководството на БНБ и конкретно до Димитър Костов, ръководител на управление \"Банков надзор\" и до управителя на БНБ Димитър Радев, в което обосновават твърдението си.\"В публичното пространство са налице множество обективни данни, които оспорват надеждността и пригодността на Мавродиев да заеме позицията на изпълнителен директор на държавнaта банка за развитие\", пишат политическите представители.Партиите изреждат причините за своята позиция - \"Мавродиев доказано се провали като председател на Комисия по финансов надзор, която трябваше да се задейства и предотврати престъпната схема КТБ. Банката и свързани с нея лица са поднадзорни на ръководената от Мавродиев институция и се ползваха с неговото благоволение. Загубите за обществото са над 4 млрд. лева плюс стотици милиони инвестиции, загробени в акции и облигации на свързани с КТБ лица, пишат представителите на петте партии.Мавродиев е известен експерт в предоставянето на услуги за създаване на офшорни компании и сметки, което очевидно е важен елемент от неговия професионализъм да стане и директор на държавна банка с 2.2 млрд. лв. активи - подкрепен от правителството, иронично оценяват уменията на председателя на КФН от петте формации.Останалите \"мотиви против\" Мавродиев са изреждане на връзка между името на Мавродиев с делото за \"кокаиновия крал\" Евелин Банев-Брендо. \"Мавродиев е представил неверни сведения, за да ползва кредитна карта с по-ниска преференциална лихва, което е констатирано и от Софийска градска прокуратура, звено \"Антикорупция\" по пр. № 7216/2015 г.\", пишат критиците на финансиста, номиниран за председател на ББР.Стоян Мавродиев няма нито ден стаж на ръководна позиция в друга банка. Очевидно е, че стажът му като председател на финансовия регулатор КФН или като \"ковчежник\" на ПП ГЕРБ не може по разумен начин да се приеме като адекватен опит, се казва в писмото на петте политически сили.На финала на откритото писмо се казва, че БНБ трябва да е научила уроците от провала КТБ и нуждата банките да се управляват по прозрачен начин от хора с морал, адекватен опит и професионализъм. Одобряването на лице със спорен интегритет за член на управителен съвет на банка противоречи на целта на закона за осигуряване на стабилна, надеждна и сигурна банкова система и защита на интересите на вложителите.\"Призоваваме Ви да проявите отговорност като приложите буквата и духа на Закона за кредитните институции и да не одобрите Стоян Мавродиев за член на управителния съвет на Българската банка за развитие\", пишат представителите на десните партии.В противен случай, БНБ ще абдикира под политически натиск от основата си функция за надежден гарант за стабилността на банковата система, предупреждават от \"Движение Да България\", ДСБ/ Нова Република, \"Зелените\", \"Български земеделски народен съюз\" и \"ДЕОС\".", "date": "2017.09.28", "title": "Пет партии срещу идеята Стоян Мавродиев да оглави ББР"}
{"url": "https://news.bg/crime/vse-po-chesto-napadat-politsai.html", "text": "Нападенията над полицаи зачестяват. Това отчете министърът на вътрешните работи Валентин Радев на месечния брифинг на министерството.За 2015 г. нападенията над служители на реда са 196, за 2016 г.- 284, а само за първите шест месеца на тази година са 176, заяви Радев.Министърът даде пример с Бургас, където посегателствата над полицаи през изминалата година са били 47. Само за първата половина на тази година в морския град има 37 такива инцидента.Като друг кризисен район Радев определи Плевен. За 2016 г. там са били нападнати 24 полицая. През първите шест месеца на 2017 г. са регистрирани 13 посегателства над служители на МВР, добави Радев.Високи са числата и в София и Хасково.По отношение на , които алармират, че предстои закриване на пожарни участъци в страната, Радев каза, че този проблем не е решен от 2 години.\"Трябва да бъдат увеличени екипите до 3 души. С моя заповед разпоредих да прегрупират силите си, тъй като не може да назначаваме или увеличаваме администрацията - има ограничение\", добави Радев.По думите му там, където има по-малка нужда от пожарникари, служителите ще бъдат пренасочени на други места.", "date": "2017.09.28", "title": "Все по-често нападат полицаи"}
{"url": "https://news.bg/bulgaria/politsiyata-zalovi-dvama-alo-izmamnitsi.html", "text": "След съвместна операция на служители на ГДНП и Областните дирекции на МВР в Бургас, Шумен и Русе са разкрити двама мъже, участвали в телефонни измами.На 19 септември е получен сигнал от мъж от Ахелой, че е станал жертва на телефонна измама по схемата \"Залавяне на рекетьори\". Човекът предал 2 хил. лв., на измамниците. По случая в РУ- Поморие е образувано досъдебно производство.Ден по-късно, на 20 септември, жител на Айтос също сигнализирал, че бил измамен по телефона по схемата \"оказване на помощ на полицията\". От него са взети 1 365 лева и 16 грама златни бижута. По случая е образувано досъдебно производство в РУ- Айтос.След координация с ГДНП е направена организация със служителите от ОД на МВР в Бургас, Русе и Шумен. Операцията е реализирана на 21 септември. Униформените установили, че става въпрос за двама криминално проявени мъже от Бургас - С.С. на 62 г.и К.С. на 44 -годишна възраст. По-възрастният мъж бил в ролята на куриер/муле, а по-младият бил негов помагач.Двамата мъже са хванати на изхода на Шумен, пътувайки в посока Русе. При залавянето им, у тях са намерени 16-те грама златни накити и парите от измамата в Айтос, както и част от сумата от измамата в Ахелой. Полицаите са открили и мобилните телефони, с които са извършени измамите. В процеса на разследването станало ясно, че че физическия извършител на измамите е С.С. и парите от измамата е трябвало да бъдат предадени в Русе.62-годишният бургазлия е за постоянно в ареста по искане на прокуратурата в Айтос.", "date": "2017.09.28", "title": "Полицията залови двама ало измамници"}
{"url": "https://news.bg/crime/proveryavat-za-propuski-i-ohranitelnata-firma-na-obraniya-inkaso-avtomobil.html", "text": "Все още няма арестувани за обира на инкасо автомобила, който стана снощи малко преди 23 часа в столичния квартал \"Овча купел\". Това стана ясно от думите на зам.-гл. секретар на МВР Георги Арабаджиев.Той посочи, че обирът е станал пред трезор, където се събират парите. Обирджиите са били трима и са избягали с тъмен джип.Въпреки, че са носели дългоцевно оръжие, обиржиите са използвали физическа сила спрямо служителите на инкасовата фирма, добави Арабаджиев. Охранителите са с контузни рани, но след медицински преглед са били освободени.Открадната сума е между 300-400 хил.лв, заяви зам.-гл.секретар.Арабаджиев апелира охранителните фирми да не подценяват предписанията, които им правят служителите от охранителна полиция по обследванията. По думите му има фирми с множество предписания и констативни протоколи, но те ги неглижират.\"В резултат на тези неглижирания се стига до случаи като снощния\", каза Арабаджиев.Той допусна, че има пропуски в работата на охранителната фирма, и добави, че се извършва проверка, която все още не е приключила.", "date": "2017.09.28", "title": "Проверяват за пропуски и охранителната фирма на обрания инкасо автомобил"}
{"url": "https://news.bg/crime/sadyat-po-barzata-protsedura-uchenik-bil-s-darven-kol-uchitel-v-sadovo.html", "text": "Съдят по бързата процедура 17-годишния ученик за бой над учител и хулиганствов Професионална Селскостопанска гимназия - в град Садово. Районна прокуратура-Асеновград внесе обвинителен акт по бързо производство спрямо 17-годишния А.Г., съобщиха от държавното обвинение.Младежът нападнал учител в Професионална Селскостопанска гимназия - в град Садово. След побоя учителят има мозъчно сътресение. Ученикът се опитал да набие и учителите А.В. и колежката му М.Д. 17-годишният ученик псувал и се заканвал по адрес на своите възпитатели.На 19 септември 2017 г., в гр. Садово, учителят А.В. и колежката му М.Д. била на работа в ПССГ-гр. Садово. Около 11.20 часа, по време на четвъртия час, М.Д. преподавала в кабинета на първия етаж. Тогава обвиняемият А.Г., който бил извън стаята, започнал да отваря и след това със сила да затваря вратата на същия кабинет. Той на висок глас отправял обидни и нецензурни реплики и заплахи. Наблизо имало и други ученици. М.Д. излязла от кабинета, за да провери какво става и в този момент обвиняемият отправил към нея предизвикателни реплики и се опитал да я удари с ръце.Уплашена, тя потърсила помощ от своя колежка. По същото време в друг кабинет преподавал учителят А.В. Той излязъл на коридора, за да види какво се случва. Тогава обвиняемият А.Г. с висок тон му наредил да се прибира обратно в кабинета и казал, че никой не може да го накара да посещава учебните часове или да прави, каквото и да е друго.Тези негови думи били придружени отново с обидни, нецензурни и заплашителни реплики. Наоколо се намирали учители и ученици, които останали изключително възмутени от неговото поведение. В един момент обвиняемият А.Г. отправил към учителя А.В. репликата: \"сега ще видиш какво ще стане\" и бягайки напуснал сградата на училището. Върнал се с дървен клон в ръка, който бил с дължина около 160 см и дебелина около 3 см. Насочил се рязко към учителя, като блъскал учениците и учителите по пътя си. Неколкократно посягал и удрял учителя А.В., който впоследствие бил откаран в болница.По време на ударите 17-годишният ученик отправял на висок глас обиди и заплахи. Обвиняемият А.Г. избягал от сградата, като по-късно е бил открит и арестуван.В срока на разследването по бързото производство са били разпитани свидетели, извършени експертизи, направени огледи на веществени доказателства, приложени документи и Районна прокуратура-Асеновград е внесла обвинителен акт в съда. Спрямо обвиняемия А.Г. е взета мярка за неотклонение \"задържане под стража\" на 23 септември 2017 г.Предстои делото да бъде насрочено за разглеждане от Районен съд-Асеновград.", "date": "2017.09.28", "title": "Съдят по бързата процедура ученик, бил с дървен кол учител в Садово"}
{"url": "https://news.bg/regions/tir-preskochi-mantinelata-na-am-trakiya-kam-sofiya.html", "text": "Временно е ограничено движението при 79 км на АМ \"Тракия\" по посока към София заради катастрофирал ТИР, съобщиха от Агенция \"Пътна инфраструктура\". Обходният маршрут е: път III-803 - пътен възел Калугерово - Лесичово - Церово - път III-8402 - пътен възел Церово.Катаджии са отишли на катастрофата на АМ \"Тракия\" на територията на Пазарджишка област, за която е сигнализирано около 14.00 часа. По първоначални данни, водачът на товарен автомобил, движещ се в посока към Пловдив, е загубил управлението и е преминал през разделителната мантинела в платното по посока за София при 79 км на магистралата. Няма пострадали хора, но са нанесени материални щети. Движението по посока за София е пренасочено през пътен възел Калугерово - Пазарджик- Септември - АМ \"Тракия\". Регулировчици са на място и оказват съдействие на пътуващите.Двама ранени без опасност за живота има при друга катастрофа - по пътя към Кулата. Сигналът за инцидента на пътя Благоевград-Кулата е получен към 14:00 часа в МВР.Обход за леките автомобили е организиран и на път Е 79 по посока към Кулата, на около 2-3 км след Благоевград, тежкотоварните изчакват на място. Двата пътни инцидента са причина за въведени временни ограничения по автомагистрала \"Тракия\" и по главен път Е 79.По първоначалната информация, втората катастрофа е между четири леки автомобила. Пътният участък, около 2-3 км след Благоевград, е затворен за движение до приключване на огледа и освобождаване на платната. Създадена е организация и пътни полицаи пренасочват пътуващите по обходен маршрут: от пътен възел до кв. \"Струмско\" по общински път до село Долно Церово. Тежкотоварните автомобили изчакват на място.", "date": "2017.09.28", "title": "ТИР \"прескочи\" мантинелата на АМ \"Тракия\" към София"}
{"url": "https://news.bg/bulgaria/anton-kutev-se-sreshtna-s-roditelite-na-pometeniya-motorist-boyan.html", "text": "Председателят на Комисията по взаимодействието с неправителствените организации и жалбите на гражданите в НС - Антон Кутев, заедно с Нели Петрова - член на комисията, се срещнаха с родителите на Боян, чийто мотор беше пометен от таксиметров шофьор, и представители на мотоклубове. Народните представители поеха ангажимент, че ще съдействат пред Столична община за удовлетворяването на исканията им.Внесена беше петиция с 2 000 подписа на представители на различни мотоклубове от цялата страна. Подписката беше внесена в Комисията по взаимодействие с неправителствените организации и жалбите на гражданите в подкрепа на исканията на родителите на 29 годишния Боян Митев, загинал при нелепата катастрофа.Семейството на Боян разказа, че той е бил пометен с мотора си от таксиметровия шофьор Данаил Нинов, направил нарушение на пътя преди година. \"В страната ни отдавна думите възмездие и справедливост са заменени от безгранична болка и страдание. Ето защо, ние, родителите и приятелите на Боян, искаме да предприемем мерки други родители и приятели да не изпитат това, което изпитваме ние днес\", пише в петицията изпратена до Антон Кутев. Близките на Боян и всички съпричастни към проблема се обръщат с колективна молба се Кутев, в качеството му на председател на Комисия по взаимодействие с неправителствените организации и жалбите на гражданите, за да съдейства пред компетентните органи.\"Настояваме да бъде обезопасен участъкът, където бе убит нашият син\", пише още в петицията. Сред исканията от подписката са и по - строги критерии, както и последващ контрол при издаване на разрешителни за таксиметровите шофьори.", "date": "2017.09.28", "title": "Антон Кутев се срещна с родителите на пометения моторист Боян"}
{"url": "https://news.bg/politics/rumen-radev-podkrepya-finansova-detsentralizatsiya.html", "text": "Най-показателен критерий за състоянието и просперитета на страната са именно малките населени места. Върху тях рефлектират всички проблеми и успехи. Това заяви президентът Румен Радев, който се срещна с представители на Националното сдружение на кметствата в Република България и на Сдружението на кметовете и кметски наместници на малките населени места.Държавният глава изрази и подкрепата си по-голяма част от населените места в България да избират сами своите кметове, в рамките на справедлив изборен процес.\"Възможността всяко населено място да решава как да изразходва средствата за развитието си е изключително важна. Тази самостоятелност ще направи хората по-активни и ангажирани с важните каузи, свързани със средата в която живеят\", заяви президентът.Каквито и институции и закони да се създават на високите нива на държавата, не трябва да забравяме, че кметовете и управлението на малките населени места са онези, които пряко работят с хората, призна Румен Радев по време на срещата.Трудностите, добрите практики в местното самоуправление и перспективите за подобряване на условията за живот в малките населени места бяха във фокуса на разговора. Кметовете на малките населени места призоваха за по-голяма финансова независимост и справедливо бюджетиране за кметствата, подобряване на сигурността и подкрепа в борбата с битовата престъпност в българските села, както и за по-широк достъп до здравеопазване.", "date": "2017.09.28", "title": "Румен Радев подкрепя финансова децентрализация"}
{"url": "https://news.bg/bulgaria/kitay-dava-50-mln-evro-zaem-na-balgarskiya-biznes.html", "text": "Българска банка за развитие (ББР) ще получи 50 млн. евро кредит от Китайската Ексим банка (КЕБ) за финансиране на българския бизнес. Споразумението бе подписано днес, 28 септември, от председателя на Надзорния съвет на ББР Атанас Кацарчев и президента на КЕБ Лиу Лиенгъ.Парите ще трябва да бъдат върнати до е 5 години, а договорените средства ще бъдат използвани за подпомагане на български предприятия, за финансиране на търговски операции, както и за насърчаване на икономическите отношения между България и Китай.Това е първият договор за заем между Българска банка за развитие и Китайската ексим банка, след като през април 2014 г. в Пекин двете институции сключиха Споразумение за финансово сътрудничество, което предвижда съвместно финансиране на ключови проекти или области.", "date": "2017.09.28", "title": "Китай дава 50 млн. евро заем на българския бизнес"}
{"url": "https://news.bg/bulgaria/prokuraturata-povdigna-vtoro-obvinenie-na-nasko-rayfala.html", "text": "Прокуратурата в Пловдив обвини Атанас Червенков - Наско Райфъла, че от юни до септември 2017 г. в града на тепетата, той се е готвил да запали линейка.Червенков се приготвял да изгори \"Мерцедес Спринтер 313\", намирайки още двама съучастници. Припомняме, че Наско Райфъла получи 13 години затвор. Според съда пловдивският бизнесмен е виновен за подбудителство за опита за убийство на управителя на медицински център \"Хипоталамус\" Аргир Гяуров, както и за опожаряването на семейните автомобили на бившия депутат от ГЕРБ Антоний Йорданов.Райфъла беше осъден и за незаконно пренасяне на боеприпаси.Съучастникът му и сочен за поръчител на престъпленията Веселин Загорски ще излежава 16-годишна присъда. , след като за поръчка за палеж на автомобили. При задържането на бизнесмена се беше разиграл истински екшън.Аргир Гяуров, собственикът на клиника \"Хипоталамус\" пък,  от двама мъже, но остана жив през февруари месец 2014 година.", "date": "2017.09.28", "title": "Прокуратурата повдигна второ обвинение на Наско Райфъла"}
{"url": "https://news.bg/economics/po-ikonomicheska-svoboda-balgariya-e-sred-darzhavite-ot-afrika-i-blizkiya-iztok.html", "text": "България се нарежда на 48-мо място от 159 държави и територии, включени в \"Икономическа свобода по света: годишен доклад 2017\", изготвен от канадския институт \"Фрейзър\" и разпространен за България от Института за пазарна икономика. Докладът представя картината през 2015 г. - последната година, за която има налични официални данни за всички страни.Изследването измерва икономическата свобода - свободния избор, конкурентните пазари, защитата на частната собственост, принципите на правовата държава, анализирайки политиките и институциите в 159 държави. Представянето на държавите се измерва по скала от 0 до 10 т., като 10 т. е максималната икономическа свобода.Добрата новина е, че България е на второ място след Румъния по най-висок ръст на резултата в индекса в периода 2000-2015 година. Но докато Румъния вече е на 20-то място в света, слабата съдебна система в България все още задържа страната сред държавите от Африка и Близкия изток и подкопава развитието на икономиката.Докладът емпирично доказва, че по-високата икономическа свобода води до по-високи доходи на човек от населението, по-голям дял на доходите на най-бедните 10% от населението, по-малък дял на хората в бедност, по-дълга продължителност на живота, по-добра защита на гражданските свободи и по-голям икономически растеж.Резултатът на България в тазгодишното изследване е 7,39 т. от максималните 10 точки (при 7,37 т. и 50-то място в миналогодишното), което нарежда страната на 48-мо място между Катар и Сейшелите (с по-висок резултат) и Бахрейн и Ботсвана (с по-нисък).Мястото на България е обусловено от оценката на икономическата свобода по няколко показателя.Размер на правителството (7,01 т.) - тук България получава максимални точки за плоския данък, но общият резултат е намален заради големия размер на правителствените разходи и високото ниво на държавните трансфери и субсидии.Съдебна система и право на собственост (4,88 т.) - България продължава да получава най-ниска оценка именно за тази група показатели. Основните причини за това са ниските оценки за независимостта и безпристрастността на съда, както и за доверието в полицията. От всичките 42 индикатора в индекса най-ниската оценка за България за поредна година е за независимостта на съда - 3,37 т. от максималните 10 точки.Достъп до сигурни и стабилни пари (9,36 т.) - в тази категория България от години получава най-високата си оценка. Валутният борд продължава да гарантира стабилни пари, а инфлация е ниска и дори отрицателна през 2015 година. Страната отново получава максималния брой точки за възможността за свободно поддържане на банкови сметки в чуждестранна валута.Свобода на международната търговия (8,13 т.) - резултатът отразява ниските мита в международната търговия, но и отрицателното влияние на нетарифните ограничения.Регулиране на кредита, труда и бизнеса (7,57 т.) - резултатът е следствие от относително слабото регулиране на кредитните пазари и същевременно - от тежките регулации за труда и бизнеса. Оценките отразяват сериозните регулации при наемането и освобождаването на работници, тежката и скъпа бюрокрация, множеството административни изисквания към бизнеса, както и високото ниво на възприятията за корупция.", "date": "2017.09.28", "title": "По икономическа свобода България е сред държавите от Африка и Близкия изток"}
{"url": "https://news.bg/politics/bhk-spava-kandidaturata-ni-za-domakin-na-evroagentsiyata-po-lekarstva.html", "text": "От Българския хелзинкски комитет оспорват позитивите на домакинството ни за Европейската агенция по лекарствата (ЕМА). В открито писмо до председателя на Европейския съвет Доналд Туск, до председателя на ЕК Жан-Клод Юнкер, до председателя на ЕП Антонио Таджани и до директора на ЕМА - Гуидо Рази, с копие до премиера Бойко Борисов от БХК изразяват опасения дали ще се опазват правата на хората с различна сексуална ориентация.Повод за писмото до ръководителите на европейските институции е кандидатурата на град София за домакин на Европейската агенция по лекарствата (ЕМА) и писмото на група ЛГБТ служители на агенцията от 29 август 2017 г., обясняват от БХК. В това писмо групата ЛГБТ служители се притеснявали новото седалище на институцията да бъде в държава-членка, която не признавала семействата на лица от един и същ пол, информират от БХК.Припомняме, БХК бе в основата на скандал преди 2 години, когато издигна кандидатурата за \"\" на австралиеца , осъден за убийството на български студент в центъра на София.При предаване на документите за кандидатурата на София за домакин, министър-председателят на Република България Бойко Борисов заяви, че служителите на ЕМА и техните семейства ще имат безпрепятствена релокация в България и достъп до отлични условия за жилищно настаняване, образование, здравни услуги и възможност за работа, припомнят от Комитета.При представянето на кандидатурата на България в Брюксел на 19 септември 2017 г. заместник-министърът на здравеопазването на Република България Мирослав Ненков пък отговори на тревогите повдигнати в писмото на служителите на агенцията с това, че ежегодно в София се провежда ЛГБТИ парад на гордостта, припомнят от БХК.От комитета на Красимир Кънев припомнят и изявлението на премиера Борисов от 22 юни 2017 г., който споменава, че \"не трябва толкова да се парадира\" и че е абсурдно да се говори за преследване на ЛГБТИ хората в България.\"С настоящето си писмо бихме желали да посочим, че притесненията на служителите на ЕМА, които са част от ЛГБТИ общността, са напълно основателни\", пишат от БХК.Като причина за своите притеснения те привеждат примера, че българското правителство не признава нито брак, нито друга форма на узаконяване на семейството между лица от един и същи пол, независимо дали става въпрос за семейство на български и чуждестранен гражданин или на двама чуждестранни граждани. Това се излага в писмо от 19 октомври 2011 г. на Министерството на външните работи на Република България до правозащитната организация Български хелзинкски комитет, изпратено за целите на проучването \"From A to B: comparative survey in seven cases on the (non-)recognition of same-sex couples moving from one European country to other\" на юридическия факултет на Университета в Лайден (Холандия).Точните думи, написани от организацията на Красимир Кънев са: \"С това България нарушава Директива 2004/38/ЕО на Европейския парламент и на Съвета от 29 април 2004 г. относно правата на гражданите на Съюза и на членовете на техните семейства да се движат и да пребивават свободно на територията на държавите членки (Директива за свободно движение).Страната отказва да третира семейства и партньорства между лица от един и същи пол като такива и по този начин нарушава свободата на движение и подкопава фундаменталния принцип на Европейския съюз\", смятат защитниците на правата.В практиката си българският съд отказва защита от домашно насилие на лица от техен партньор от същия пол. Българският наказателен закон не признава престъпленията от омраза на основа на сексуалната ориентация и половата идентичност или изразяване на пола, пишат от БХК.От БХК оспорват експертизата на нашия съд и законодателство. \"Дългогодишният отказ на българския законодател да признае хомофобския и трансфобския мотив като признаци на престъплението, обуславящи по-тежко по вид и размер наказание, нерядко водят до цялостен отказ да се разследват или преследват такива престъпления. Този въпрос е добре документиран от Амнести Интърнешънъл в два специални доклада - \"Да променим законите, да променим съзнанието: Противодействие на престъпленията от омраза с мотив хомофобия и трансфобия\" и \"Заради това, което съм: Хомофобия, трансфобия и престъпления мотивирани от омраза в Европа\", пишат до евролидерите хората на Кънев.В откритото писмо от БХК използвайки данни от доклад на Агенцията на Европейския съюз за основни права (FRA), публикуван през март 2016 г. намекват, че представители на изпълнителната власт в анкетираните 19 държави имат предразсъдъци към ЛГБТ. Те обвиняват учебното съдържание както и мнението на мнозина здравни експерти, които все още третират хомосексуалността като психопатология.От БХК привеждат пример, че в България правата на хората с друга сексуална ориентация са зачетени на 24%, а максимумът бил 100%,  съгласно Rainbow Map за 2016.\"В България липсва законоустановена процедура за промяна на пола. По тази причина признаването на пола на лица, които не се идентифицират с пола, приписан им при раждане, е възможно единствено със съдебно решение\", пишат от БХК.\"Съгласно данните на Евробарометър за дискриминацията в ЕС през 2015 г. България е на дъното сред страните, членки на ЕС, по подкрепа за еднополовите бракове с едва 17% (при 61% средно за ЕС). Парламентарно представените политически партии от 1989 г. насам или открито се противопоставят на идеи в тази посока, или избягват да заемат позиция\", се казва в писмото на БХК.От организацията на Красимир Кънев настояват правителството да сформира работна група с включването на ЛГБТИ организациите. Целта на тази група, според авторите на писмото ще е \"за преодоляване на неравенството на ЛГБТИ гражданите и чужденците в Република България, както и на пречките за домакинство на европейски агенции на териториите на Република България\".Подписани под писмото са Венета Лимберова от \"Младежка ЛГБТ Организация Действие\", Симеон Василев от Фондация \"GLAS\", Моника Писанкънева от Фондация \"Ресурсен Център Билитис\" и председателя на БХК Красимир Кънев.", "date": "2017.09.28", "title": "БХК спъва кандидатурата ни за домакин на Евроагенцията по лекарства"}
{"url": "https://news.bg/world/napredak-na-pregovorite-za-brekzit-no-nedostatachen-za-targovski-razgovori.html", "text": "Европейският съюз и Великобритания постигнаха напредък на последния кръг преговори за Брекзит, но не е достатъчен, за да преминат на следващата фаза, свързана с обсъждане на преходен период след Брекзит или бъдещо търговско споразумение.Това обявиха главните преговарящи на двете страни, цитирани от Ройтерс и АФП.\"\", каза главният преговарящ на ЕС Мишел Барние пред журналисти.Той похвали \"новата динамика\", създала се след направените през миналата седмица отстъпки от страна на британския премиер Тереза Мей.Мей се надяваше речта във Флоренция да помогне за излизане от тримесечната безизходица по време на преговорите и да помогне за започване на преговори за сключване на споразумение за свободна търговия. Това позволи на Барние да съобщи пред евролидерите, че има \"напредък\" по три ключови въпроса - правата на гражданите на ЕС на Острова, границата със Северна Ирландия и колко дължи Великобритания на ЕС.Британският министър за Брекзит Дейвид Дейвис заяви от своя страна, че двете преговарящи държави са постигнали \"значителен напредък\" по време на четиридневните преговори в Брюксел и повтори желанието си да се насочат към обсъждане на темата за отношенията между Лондон и ЕС след март 2019 г.Барние подчерта две ключови области, където все още има разногласия.Първата е за правата на гражданите на ЕС във Великобритания. Той приветства потвърждението на Дейвис, че оттеглянето от договора, гарантиращ правата на 3 милиона граждани на ЕС на Острова, трябва да има \"пряк ефект\" върху британското законодателство, тоест, че Обединеното кралство няма да може да ги промени чрез ново законодателство. Но ЕС продължава да настоява гражданите също да имат право да подават жалба пред евросъда.Втората се отнася до парите, които трябва да плати Обединеното кралство. Барние поясни, че Лондон е изяснил предложение от май, че другите 27 страни членки не трябва да губят финансово от Брекзит по време на настоящия бюджетен период на ЕС, който приключва през 2020 г. и че плащанията ще покрият само 2019 и 2020 г. Това според Барние обаче не е достатъчно. Той каза още, че Великобритания трябва да конкретизира какви ангажименти ще поеме. Според Брюксел Великобритания трябва да плати десетки милиарда евро.\"\", убеден Барние.Дейвис отказва да посочи конкретна сума, която Лондон може да плати.Двете страни ще се срещнат отново след две седмици, на 9 октомври. След това Барние ще бъде в позиция дали да препоръча на евролидерите на срещата на върха на 19-20 октомври да пристъпят към търговски преговори.", "date": "2017.09.28", "title": "Напредък на преговорите за Брекзит, но недостатъчен за търговски разговори"}
{"url": "https://news.bg/finance/balgarite-imat-34-po-malko-dalgove-ot-nachaloto-na-2017-godina.html", "text": "Средният дълг на физическите лица у нас е намалял с 34% през първите 6 месеца на настоящата 2017 година. Това сочат данните от анализа на компанията за пазарни проучвания ИПСОС България. Анализът е по поръчка на Асоциацията на колекторските агенции в България (АКАБГ).Статистиката обхваща обработваните дългове от всички компании, членове на АКАБГ и сочи, че за първи път от 2013 година насам средният размер на необслужваните задължения в страната е намалял значително - с 34%. За първата половина на 2017 г. средният размер на необслужваните задължения в страната е 728 лв., докато за същия период на 2016 г. Той е бил 1 104 лв.Според председателя на АКАБГ Райна Миткова намаляването на средния дълг на физическите лица у нас се дължи главно на по-високата икономическа активност в последните две години и по-интензивното кредитиране в страната. По думите ѝ промяната в показателите също така се дължи на по-добрата макроикономическа картина и ръста на доходите в големите градове на страната. Миткова отчете и че броят на възложените за събиране случаи е нараснал с 94% спрямо първото полугодие на 2016 г.По данни на колекторските агенции у нас се наблюдава и разместване в структурата на възложените дългове за събиране. На първо място остава банковия сектор, който представлява 48% от всички случаи. Второто място обаче вече не се заема от телекомите, а от ютилитипродуктите или комуналните услуги, които представляват 22% от случаите, обработвани от колекторските агенции. С бързи темпове нарасвали и небанковите задължения от бързи и стокови кредити.Анализът показва още, че изкупените дългове през първото полугодие на 2017 г. са с 40% по-малко спрямо същия период на 2016 г. През първите шест месеца на 2017 г. продадените задължения са на обща стойност 365 731 226 лева, а за същия период на миналата година - 609 663 967 лева.\"През първите шест месеца на годината наблюдаваме спад на продажбите на портфейли основно от страна на банките, което е нетипично спрямо общата европейска тенденция на интензивни продажби с цел да се изчистят лошите кредити от финансовата система\", обяснява Миткова. Според нея значително повишение на този показател не се очаква и през второто полугодие на 2017 г.Според статистиката най-съществени остават проблемите в секторите - транспорт, търговия и строителство. Друго, което прави впечатление на колекторските агенции е това, че през анализирания период се наблюдава тенденцията потребителите, които най-често задлъжняват, да са млади хора, под 30-годишна възраст, добре образовани и обикновено със сключен трудов договор. Данни сочат и че 67% от младите длъжните са необвързани. Нещо повече - 75% от тях все още живеят с родителите си.През 2017 г. най-голям брой некоректни платци е имало в Стара Загора, Велико Търново и Бургас.В заключение Миткова посочи, че има нужда от повишаване на финансовата култура на потребителите в България. Поради това от АКАБГ работи в посока превенция - на сайта на инициативата \"\" потребителите могат да намерят на свободен достъп \"Наръчник за управление на дългове\", съдържащ най-важното, което всеки трябва да знае за управлението на своите финансови задължения и взаимоотношенията с институциите във връзка с тях.", "date": "2017.09.28", "title": "Българите имат 34% по-малко дългове от началото на 2017 година"}
{"url": "https://news.bg/politics/uvelichavat-minimalnite-osiguritelni-dohodi-s-3-9-ot-2018-g.html", "text": "Минималните осигурителни доходи за различните професии се увеличават с 3,9% от 2018 г., съобщи социалният министър Бисер Петков след заседанието на Съвета за тристранно сътрудничество. Увеличението ще бъде направено и пред Надзорния съвет на Националният осигурителен институт, за да може да бъде включено в проектобюджета за 2018 г.Васил Велев от Асоциацията на индустриалният капитал отново заяви, че от минималните осигурителни прагове имало само вреди. Велев беше категоричен, че има проблем с осигуряването на работници за работния процес, а не с минималните осигурителни доходи, които трябва да отпаднат и настоя за отмяната им.Президентът на КНСБ Пламен Димитров приветства увеличаването на минималните осигурителни доходи, като заяви, че е очаквал да се вдигнат с повече. Според него това ще даде импулс на изсветляването на бизнеса.Вицепремиерът Валери Симеонов припомни, че след три дни (1 октомври) минималната пенсия става 200 лв и се пошегува, че това трябва да се изведе като новина.Обсъждането на спорната точка за премахването на клас прослужено време беше отложена, защото не е разгледана в работните групи.Припомняме, тази сутрин от БСК излязоха с  с основен извод, че той нараства за периода от 2007-2016г., като най-съществен ръст се наблюдава 2010-2011г..Според БСК това е свързано преди всичко с неадекватната данъчно-осигурителна политика и невъзможността на данъчната администрация да се справи с това явление.", "date": "2017.09.28", "title": "Увеличават минималните осигурителни доходи с 3,9% от 2018 г"}
{"url": "https://news.bg/politics/krasimir-velchev-smyata-che-dps-iska-da-varne-sots-praktikata-na-aktivnite-bortsi.html", "text": "С извинение към засегнатите Красимир Велчев от ГЕРБ отговори на острата пресконференция на ДПС, на която партията поиска оставката му като шеф на Комисията в НС по правата на човека.Той обясни защо не се е съгласил с идеите на ДПС за обезщетяване на репресираните при соца. Хората тогава са протестирали срещу една система, срещу една порочна практика, подчерта герберът.В онези години имаше активни борци, те и техните наследници получаваха привилегии, спомня си Велчев. Сега ДПС предлагало същото за репресираните и пострадалите при митинги срещу режима.Те искат на пострадали от митингите да бъдат изплатени веднъж еднократна сума, след това да бъдат дадени пенсии на тях и техните наследници, каза той. Нямам нищо против тези хора, подчерта депутатът. Той не е съгласен да се връща практиката на активните борци.А за това, че ДПС дава шанс на ГЕРБ да го отстранят, Велчев коментира: \"Голямо благородство\". Само партията му можела да реши дали да остане на поста си.", "date": "2017.09.28", "title": "Красимир Велчев смята, че ДПС иска да върне соц. практиката на активните борци"}
{"url": "https://news.bg/regions/sheker-mahala-ostana-s-10-nezakonni-postroyki-po-malko.html", "text": "Започна премахването на незаконни постройки в \"Шекер махала\" в Пловдив.По думите на кмета на район \"Север\" в Пловдив Ральо Ралев дейностите по принудителното премахване на постройките стартира след като общината е извършила всички законови процедури, съобщи bTV.Предвидено е да се премахнат 10 незаконни постройки.Три от постройките са огради, които заемат части от тротоари, а други две - метални навеси. Между постройките има и два нерегламентирани метални павилиона, както и две незаконни едноетажна тухлени постройки, използвани като фризьорски салон и павилион за продажба на закуски.", "date": "2017.09.28", "title": "\"Шекер махала\" остана с 10 незаконни постройки по-малко"}
{"url": "https://news.bg/world/izraelskite-sluzhbi-predotvratili-atentat-na-islyamska-darzhava-v-jerusalim.html", "text": "Израел съобщи, че е предотвратил план на двама палестинци, подкрепящи ДАЕШ (\"Ислямска държава\"), да извършат терористичната атака в оспорвания свещен град Йерусалим през юли, информира Ройтерс.Израелската служба за вътрешна сигурност - Шин Бет, разкри, че заподозрените са на възраст 26 и 16 г. Те са от същия палестински град, от който са и трима нападатели, които на 14 юли убиха двама полицаи на входа на комплекса с джамията \"Ал Акса\". Нападателите бяха застреляни.Израел отговори на атаката с разполагането на метал детектори около комплекса, което разгневи палестинците и доведе до вълна от насилие.В съобщение на службата се пояснява, че двамата заподозрени са оставени в ареста този месец заради подкрепата си за ДАЕШ (\"Ислямска държава\") и заради организирането на терористична атака.Допълва се, че те са притежавали два пистолета.Те са планирали нападението на Храмовия хълм в Йерусалим, поясняват от Шин Бет.", "date": "2017.09.28", "title": "Израелските служби предотвратили атентат на „Ислямска държава” в Йерусалим"}
{"url": "https://news.bg/economics/nad-2-mln-chuzhdentsi-posetili-balgariya-prez-avgust.html", "text": "Пътуванията на български граждани в чужбина през август 2017 г. са 680.4 хил. или с 15.2% над регистрираните през август 2016 г. Увеличение на пътуванията на български граждани в сравнение със същия месец на предходната година е отчетено към Германия - с 27.9%, Италия - с 27.3%, Австрия - с 25.5%, Испания - с 22.9%, Обединеното кралство - с 19.3%, Турция - с 18.9%, Франция - с 12.9%, Сърбия - с 11.4%, Румъния - с 10.5%, Гърция - с 8.8%, и други. Същевременно намаляват пътуванията към Украйна - с 6.6%, Руската федерация - с 5.0%, и други.Най-голям относителен дял от общия брой пътувания на български граждани в чужбина през август 2017 г. формират пътуванията с други цели (гостуване, обучение, посещение на културни и спортни мероприятия) - 44.6%, следвани от пътуванията с цел почивка и екскурзия - 42.9%, и пътуванията със служебна цел - 12.5%. В сравнение с август 2016 г. e регистрирано увеличение при пътуванията по всички наблюдавани цели: с цел почивка и екскурзия - с 18.5%, с други цели - с 15.0%, и със служебна цел - с 5.7%.През август 2017 г. с други цели са били 70.2% от пътуванията към Турция и 66.0% - към Чешката република. Пътуванията с цел почивка и екскурзия към Италия и Гърция са съответно 64.1 и 63.8% от всички реализирани пътувания на български граждани към тези страни.През август 2017 г. посещенията на чужденци в България са 2 125.1 хил. или с 10.8% повече в сравнение с август 2016 година. Регистрирано е увеличение при всички наблюдавани цели.От общия брой чужденци, посетили България през август 2017 г., делът на гражданите от Европейския съюз е 62.4%, или с 13.7% повече в сравнение със същия месец на предходната година. Увеличават се посещенията на граждани от Нидерландия - с 41.4%, Обединеното кралство - с 38.1%, Франция - с 34.7%, Румъния - с 33.1%, Белгия - с 30.3%, Гърция - с 19.1%, Австрия - с 9.5%, Полша - с 2.2%, и други. Същевременно намаляват посещенията на граждани от Дания - с 44.4%, Унгария - с 30.5%, Чешката република - с 16.1%, и други.Увеличават се и посещенията на граждани от групата \"Други европейски страни\", страни, които се намират в Европа, но извън ЕС - със 7.1%, като най-голям е ръстът на посещенията на граждани от бившата югославска република Македония - с 16.7%.През август 2017 г. преобладава делът на посещенията с цел почивка и екскурзия - 55.4%, следвани от посещенията с други цели (вкл. гостувания и транзитни преминавания) - 37.9%, и със служебна цел - 6.7%.Посещенията с цел почивка и екскурзия формират 98.2% от всички посещения на граждани от Израел и 94.7% - от Руската федерация, а с други цели са 81.5% от посещенията на граждани от Гърция и 73.9% - от Турция.", "date": "2017.09.28", "title": "Над 2 млн. чужденци посетили България през август"}
{"url": "https://news.bg/regions/bedechka-ostava-park-s-reshenie-na-obshtinskiya-savet-v-stara-zagora.html", "text": "Бедечка ще бъде само парк. Това реши Общинският съвет в Стара Загора.Сериозни дебати в заседателната зала, съпровождаха заседанието за спорната територия, съобщава БТВ.Запазва се зелената зона на север, но се разрешава строителството в южната част на парка.Решението е посрещнато с противоречиви чувства от собствениците на имоти и от на зелената територия.Кметът Живко Тодоров коментира, че собствениците на парцели ще бъдат обезщетени с равностойни терени от военния фонд.Държавата ще ги предостави на общината, а тези, които не искат замяна, ще получат парично обезщетение.", "date": "2017.09.28", "title": "Бедечка остава парк с решение на общинския съвет в Стара Загора"}
{"url": "https://news.bg/economics/sivata-ikonomika-raste-otkakto-sme-v-es.html", "text": "Обемът на \"сивата\" икономика е нараснал рязко за периода 2007-2016г., като най-съществен ръст се наблюдава 2010-2011г. Изчисленията са на базата на точни официални данни и обхващат периода от началото на членството ни в ЕС. За тенденцията стана ясно от Божидар Данев - изпълнителен председател на Българската стопанска камара във връзка с изследване на динамиката на \"сивата\" икономика.Брутният вътрешен продукт е нараснал от 63 464 млн. лв през 2007 г., до 92 635 млн. лв. през 2016 г, като бележи ръст от 46%.Данъчните приходи обаче не следват динамиката на нарастване на БВП и нарастват с бавни темпове - от 19 324 млн.лв за 2007 г до 26 027 млн.лв. за 2016 г., т.е. нарастват с 35%.Намаление на относителните дялове в структурата на приходите има при данък добавена стойност -от 34,1% през 2007г, до 32,9% през 2016г; при данък печалба от 9,5% на 8% и митата.Сривът в приходите от ДДС и данък печалба е точен индикатор за ръста на \"сивата\" икономика, според Данев. Намалението в дела на митата се обяснява с членството ни в ЕС.Има проблем и със събираемостта на акцизите, което е резултат от външни административни фактори, в това число ръст на акцизните ставки, нарастване обема на потребление на акцизни стоки, а не на повишена събираемост.За периода 2007-2016 г изменението на обема в \"сивата\" икономика е средно 3,1%, като за 2016 г. това изменение е 2,35%.За периода 2008-2016 г несъбраните данъчни вземания са повече от 22,6 милиарда лева.От БСК отчитат, че нарастването на обема \"сивата\" икономика е свързано преди всичко с неадекватната данъчно-осигурителна политика и невъзможността на данъчната администрация да се справи с това явление.Мерките, които предлага Стопанската камара са: въвеждане на нов стандарт за възстановяване на ДДС, въвеждане на финансови норми за обслужване на здравно неосигурените лица, промени в закона за Сметната палата, с които да се проверяват осигурителните плащания на държавни и общински структури.Промени се предлагат и в закона за разплащания в брой, като се осигурят ПОС-терминали от всички първостепенни или второстепенни разпоредители с бюджетни средства.Предлага се и отмяна на механизма на минималния размер на осигурителният доход.", "date": "2017.09.28", "title": "\"Сивата\" икономика расте, откакто сме в ЕС"}
{"url": "https://news.bg/world/shtetite-ot-dvete-zemetreseniya-v-meksiko-za-nad-usd2-mlrd.html", "text": "Мексиканското правителство е изчислило, че щетите, нанесени от двете силни земетресения по-рано този месец, ще бъдат за над 2 милиарда долара, съобщава ДПА.Президентът на страната Енрике Нието заяви, че 370 милиона долара са необходими за възстановяване на щетите в щатите Оахака и Чиапас след земетресението на 7 септември.Земетресението от 8,2 по Рихтер, чиито епицентър беше в Тихия океан, уби 100 души в южната част на страната. Далеч повече финансови средства ще са необходими за възстановяването след второто силно земетресение на 19 септември, което беше с магнитуд 7,1 по Рихтер. Епицентърът му беше на около 130 километра южно от столицата Мексико сити. 337 души загинаха, от които близо 200 в столицата.Около 570 милиона долара ще се нужни за ремонтиране на сградите, а 740 милиона долара - за училищата. Земетресението също нанеси щети на повече от 1 500 църкви и исторически сгради. Възстановяването им се оценява на повече от 400 милиона долара.Надявам се, че за кратък период, за няколко месеца, всичко ще бъде възстановено, обяви Нието.", "date": "2017.09.28", "title": "Щетите от двете земетресения в Мексико за над $2 млрд."}
{"url": "https://news.bg/economics/balgariya-nastoyava-ek-da-ne-pipa-statuta-na-mezhdunarodnite-shofyori.html", "text": "\"Международните шофьори извън пакета за автомобилния транспорт, предложен от ЕК.\" Тази позиция ще отстоява България по време на председателството ни през 2018 г. Това обяви заместник-министърът на транспорта, информационните технологии и съобщенията Ангел Попов, който представи приоритетите на българското председателство в сектора на автомобилния транспорт.Пакетът, предложен от ЕК за автомобилния транспорт, предвижда прилагане на разпоредбите на директивата за командированите работници. Обект на оживено обсъждане между държавите членки са разпоредбите, предвиждащи забрана за международните водачи да ползват редовната си седмична почивка на борда на превозното средство - както и предложените разпоредби за задължително връщане у дома на водача на всеки три седмици.Заместник-министър Ангел Попов посочи, че част от държавите членки считат, че социалните права на командированите работници не са достатъчно осигурени като се използва терминът . Конкретно за транспортния сектор предложените законодателни изменения предвиждат заплащане на международните водачи на минимална почасова ставка на приемащата държава членка след изтичане на определен период от време три дни - равни на 18 часа на територията на тази държава членка.Заместник-транспортния министър обясни, че това предложение води до осезаемо разделение сред държавите членки като ролята на бъдещото българско председателство е да постигне компромисно решение.Попов изтъкна, че страната ни няма право да изразява мнение като председател. Въпреки това е в добър диалог с фирмите в бранша и с представителите на транспортната комисия в Европейския парламент. На тази позиция са и други страни в ЕС, сред които Полша, Унгария, Литва частично, Чехия, Словакия, Румъния. Попов посочи и че миналата седмица на гости у нас са били представители на голяма част от транспортната комисия в ЕП, които са провели директна среща с представители на автомобилния бранш, които са настояли международните автомобилни шофьори да бъдат извън този пакет, тъй като това би повлияло на тяхната мобилност и конкурентоспособност на българските транспортни фирми в европейски страни.Законодателните предложения на ЕК в областта на автомобилния транспорт в така наречения \"автомобилен пакет\" са с изключително значение за България и за българските автомобилни превозвачи. Основен акцент в така наречения автомобилен пакет е предвиденото предложение прилагане на разпоредбите на командироване на работниците на международния автомобилен транспорт и каботажната дейност.Така нареченият автомобилен пакет предвижда и въвеждането на \"евровинетка\" като се налага принципът замърсителят плаща, ползвателят плаща и плавно преминаване към такса изминато разстояние вместо такса време.\"Основният въпрос пред България ще бъде отстраняване на различията в тълкуването на законодателството най-вече на разпоредбите свързани с прилагане на Директивата за  в сектора на международния транспорт, както и правилата относно времето и почивката на водачите\", каза още Попов.Припомняме, позицията на България отнонсо пакета, предложен от ЕК за автомобилния транспорт, беше изразена и по време на срещата между премиера Борисов и президента на Франция Еманюел Макрон, който беше на официално посещение у нас.", "date": "2017.09.28", "title": "България настоява ЕК да не пипа статута на международните шофьори"}
{"url": "https://news.bg/politics/pasi-iska-voennomorska-baza-na-nato-v-balgariya.html", "text": "Военноморска база на НАТО на българския бряг. Това предложение направи във Варна Соломон Паси. Президентът и основател на на Атлантическия клуб в България изказа идеята при откриването на международна конференция \"Стратегията на НАТО за сигурността в Черноморския регион\", цитиран от БТА.Припомняме, Паси бе първият български политик, който на 23 юни 1990 година внесе в парламента предложение България да влезе в НАТО. По това време страната ни все още е член на Варшавския договор. на НАТО може да бъде изградена за три години, поясни Паси. Това меже да стане след като бъде взето решение за нейното реализиране. Той посочи, че в момента има  на Русия и Алианса в района на Черно море, който може да бъде коригиран чрез създаването на такава база. за пръв път от Втората световна война насам, заяви Паси, който бе външен министър на България в кабинета \"Сакскобургготски\". Той подчерта, че точно в тази сложна обстановка България поема председателството на Съвета на ЕС.Евросъюзът трябва да се справи с редица предизвикателства - Брекзит, лош мениджмънт на миграционния поток, радикализация, поясни Паси. Според него има и добри новини като резултатите от изборите в Германия, както и последната реч на френския президент Емануел Макрон, допълни Паси.За отношенията ни с Русия президентът на Атлантическия клуб посочи, че с нея е много важно да се говори вежливо, но в същото време трябва да бъдем добре въоръжени. За България голям проблем са преди всичко тероризмът и лошият мениджмънт на миграционния поток, смята евроатлантикът. По думите му Русия е по-скоро притеснение, но не и непосредствена заплаха.Припомняме, според Годишния доклад за състоянието на националната сигурност на България през 2016 г. някои действия на Русия бяха определени като евентуална заплаха.Практиката показва, че колкото по-добре въоръжена е една държава, толкова по-малко привлекателна мишена е за всички останали, заяви Паси. Според него модернизацията на българската военна авиация и флот заслужават специално внимание. И докато родната индустрия няма как да произведе бойни самолети, то проектът за нови многоцелеви кораби за флота може да бъде реализиран и с помощта на български компании, смята бившият външен министър.Двудневният форум се провежда с подкрепата на дирекция \"Публична дипломация\" на НАТО. Основен организатор е Атлантическият клуб съвместно с фондация \"Ханс Зайдел\", \"AFCEA- Варна\" и Висшето военноморско училище \"Никола Вапцаров\".В конференцията участват международни експерти, представители на академичните среди, на ВМС, на неправителствения сектор. Сред гостите е и посланикът на Франция у нас Ерик Льобедел.Припомняме, в момента по силата на споразумение България е предоставила три военни обекта за съвместно ползване. Те са учебен полигон \"Ново село\", включително складовите съоръжения в Айтос; Военновъздушна база \"Безмер\"; Военновъздушна база \"Граф Игнатиево\".Споразумението между правителството на Република България и правителството на САЩ за сътрудничество в областта на отбраната (ССОО) е подписано в София на 28 април 2006 г. То е ратифицирано от Народното събрание на 26 май 2006 г. и обнародвано в Държавен вестник, бр. 55 от 2006 г.", "date": "2017.09.28", "title": "Паси иска военноморска база на НАТО в България"}
{"url": "https://news.bg/disasters/nadezhda-za-klimata-globalnite-vaglerodni-emisii-sa-v-zastoy-prez-2016-a.html", "text": "Глобалните емисии на въглероден диоксид, които създават парниковия ефект и затоплят климата, са останали на същите равнища през 2016 г., което е добър знак, че светът постига поне известен напредък в битката срещу глобалното затопляне чрез прекъсване на дългосрочната тенденция на нарастване, пише британският в. \"Гардиън\".Всички най-големи замърсители в света, с изключение на Индия, са ограничили или запазили на същите нива въглеродните емисии заради намаляването на горенето на въглища и увеличаването на възобновяемите енергийни източници. Това показват данни, публикувани от Агенцията за оценка на околната среда на Холандия.Обаче други, главно развиващи се страни, включително Индонезия, все още имат нарастващи нива на въглеродните емисии.Обуздаването на световните емисии на тези равнища все още означава, че всяка година се отделят огромни количества CO2 в атмосферата - повече от 35 млрд. тона през 2016 г. - повишавайки глобалните температури и увеличавайки риска от разрушителни и екстремни климатични условия. Нещо повече, други парникови газове, които затоплят климата, основно метанът от едрия рогат добитък и течовете от проучвания за газ и нефт, все още се увеличават и са се увеличили с 1% през 2016 г.\"Тези резултати са добра индикация, че се доближаваме до пика в глобалните годишни емисии на парникови газове\", изтъква климатичният икономист проф. Лорд Никълъс Стърн от Лондонското училище по икономика и председател на Британската академия.\"За да осъществим целите на Парижкото споразумение за климата и да задържим повишаването на средната световна температура доста под 2 градуса по Целзий, ние трябва да достигнем максималните емисии възможно най-скоро и след това да постигнем бърз спад скоро след това\", предупреждава проф. Стърн, добавяйки: \"Тези резултати от холандското правителство показват, че е налице реална възможност да влезем в правия път.\"Джош Оливие, който е водещият автор на доклада на Агенцията за оценка на околната среда на Холандия, предупреди: \"Няма гаранция, че емисиите на CO2 оттук нататък ще бъдат на същите нива или ще бележат спад.\" Той изтъкна, например, че повишаването на цените на природния газ би могло да доведе до горене на повече въглища в САЩ.Застоят в емисиите на CO2 през 2016 г. почти повтаря положението през 2014 и 2015 г. Тази липса на растеж на емисиите е безпрецедентна във време, когато световната икономика нараства. С нарастването на броя на годините, в които емисиите са в застой, учените са по-уверени, че пикът е достигнат и не става въпрос само за временен застой. През юни 2016 г. икономисти обявиха, че в Китай е достигнат пикът на горенето на въглища, което отбеляза исторически поврат в усилията за овладяване на климатичните изменения.", "date": "2017.09.28", "title": "Надежда за климата, глобалните въглеродни емисии са в застой през 2016-а"}
{"url": "https://news.bg/politics/tol-sistemata-otnovo-zabuksuva.html", "text": "Очертава се забавянето на ТОЛ системата. От свои източници News.bg научи кои са класираните фирми.Победителят се очертава да е Обединение БГ път, в което участват \"Контракс АД, Аи-Сел Глобъл Солюшънс-Будапеща\".Във врата им диша \"Капш Трафик Сълюшънс\".Поради непълни документи и други пропуски са отстранени \"Сиела\", която е единствената чисто българска фирма без чуждо участие, както и \"Телелинк\".В началото на октомври трябва да е ясно кой ще прави ТОЛ системата у нас. Коментира се, че вероятният победител е компания, близка до левия сектор.Сред другите участници има притеснение от червеното минало на шефа на АПИ Дончо Атанасов, както и дали няма да има натиск от високо ниво именно кой да получи поръчката.Освен това се очаква е отпадналите кандидати да обжалват поръчката. Това пък неминуемо ще забави въвеждането на ТОЛ системата.1,5 милиона лева губи държавата всеки ден, в който въвеждането й се отлага.Припомняме, като едно от важните неща, които трябва да се свършат в мандата, правителството определя въвеждането на ТОЛ системата. За това особено много настоява министърът на регионалното развитие и благоустройството Николай Нанков, който и миналата седмица предупреди за съпротива. \"Едни хора вече втора година се опитват да саботират ТОЛ системата\", заяви Нанков.Също миналата седмица бе разпространен фалшив имейл от името на НАП с информация за победител в системата. Информацията бе опровергана късно вечерта от АПИ, от където увериха, че ще сезират и ДАНС за случая.В началото на годината като едно от първите си действия като новоизбран президент Румен Радев се обяви против възобновяване на процедурата за възлагане на обществена поръчка за тол таксите.В профила си във фейсбук Радев информира, че от съобщение на  от 29 декември 2016 г. става ясно, че е възобновена процедурата за възлагане на обществена поръчка за проектиране, изграждане и въвеждане на електронна система за събиране на тол такси от автомобилите над 3,5 т. Това беше и едно от На 18 май обществената поръчка бе , за да бъде прекратена отново само дни по-късно - на 22 май заради подадени на .", "date": "2017.09.28", "title": "ТОЛ системата отново забуксува"}
{"url": "https://news.bg/crime/sezirat-tsatsarov-za-falshifitsirani-zoni-po-natura-2000-v-kaliakra.html", "text": "Националната асоциация \"Българско Черноморие\" (НАБЧ) внесе сигнал до главния прокурор Сотир Цацаров за фалшифицирани зони по  в .Според сигнала НАБЧ има основателни подозрения, че второто преработено издание от 2009 година на \"Ръководството за определяне на местообитанията от европейска значимост в България\" е било неправомерно подменено. Асоциацията, защитаваща българското Черноморие, посочва виновника за фалшифицираните зони. Неправомерното подменяне било дело на изпълнителите - неправителствените организации \"Зелени Балкани\", която към 2009 г. е била представлявана от Тома Георгиев Белев, и \"Световен фонд за дивата природа - Дунавско-карпатска програма\" (WWF), управлявана от Веселина Кавръкова.В сигнала се посочват и всички хора, работили по изданието - Анна Ганева, Веска Русакова, Георги Гогушев, Мариус Димитров, Чавдар Гусев, Петър Желев, Пламен Иванов, Росен Цонев, Теодора Иванова.От НАБЧ посочват и че с оглед на чуждестранното финансиране и намеса в процеса, завършил с обхватни промени в българското законодателство, сигналът е бил изпратен и до Държавна агенция \"Национална сигурност\".\"Очакваме прокуратурата и службите да извършат необходимите проверки и ако съмненията за закононарушения се докажат, да потърсят наказателна отговорност от съответните лица\", посочва се още в сигнала.", "date": "2017.09.28", "title": "Сезират Цацаров за фалшифицирани зони по НАТУРА 2000 в Калиакра"}
{"url": "https://news.bg/bulgaria/proektozakon-v-albaniya-ne-priznava-balgarskoto-maltsinstvo.html", "text": "По повод новините, заимствани от македонски издания, че в Албания се гледа законопроект, в който е записано, че българското малцинство там няма да бъде признато, Ангел Джамбазки коментира, че подобна редакция в текста е недопустима и не е европейска.Подготвяният законопроект е за националните малцинства в Албания. \"В него са споменати епични малцинства, като \"египетското\" (има се предвид циганско, но объркването е в \"превода\"), но е пропуснато жизненото и съществуващо българско национално малцинство\", коментира Джамбазки.Той е проверил въпроса и е категоричен, че текстът е бил разглеждан само в правната комисия на местното Народно събрание. Предстои да бъде гледан в понеделник и във вторник в останалите комисии, където са поканени за изслушване и представители на българските организации.По този начин сънародниците ни в Албания ще могат да защитят задължителното включване на българското национално малцинство в нормативните текстове на този закон, добавя депутатът от ВМРО и изтъква, че законът не е разглеждан, нито обсъждан, нито гласуван, нито приеман от Народното събрание на Република Албания.Ангел Джамбазки обяснява още, че към момента се използват всички налични инструменти, за да се наложи приемането и записването на българско национално малцинство и защитата на неговите интереси. По негови думи, ако се наложи, може да бъде оказван натиск върху албанските институции.Ако проектозаконът стане факт, това ще бъде изключително неприятелски жест към България, смята Джамбазки.Евродепутати от различни държави и подготвят писмо до парламента на Албания, в което призовават българското национално малцинство в Албания да бъде признато.В писмото евродепутатите припомнят, че има и доклад на Европейския парламент, в който се призовава да бъдат гарантирани правата на етническите българи в районите на Преспа, Голо бърдо и Гора.Евродепутатът Андрей Ковачев е член на Комисията по външни работи на Европейския парламент и обяви, че окачва албанският проектозакон да бъде отменен и Албания да признае българското етническо малцинство.", "date": "2017.09.28", "title": "Проектозакон в Албания не признава българското малцинство"}
{"url": "https://news.bg/world/kitay-zasili-sigurnostta-i-sotsialniya-kontrol-predi-kongresa-na-komunistite.html", "text": "Китай засилва мерките за сигурност преди Конгреса на Комунистическата партия през следващия месец, който се провежда два пъти на десетилетие, информира Ройтерс.Властите отменят отпуската на полицаите в столицата Пекин, ограничават туризма в Тибет и блокират разпространяването на политически слухове.Важните срещи на Конгреса в Китай обикновено са придружени от извънредни мерки за сигурност с цел избягване на риска някой или някои да отклонят вниманието от събитието.Хиляди полицаи от други провинции са изпратени в Пекин, за да подпомогнат колегите си при охраната на събитието, каза източник пред осведомителната агенция. Друг представител поясни, че са спрени отпуските на полицаите в Пекин от началото на септември.Секретарят на Комунистическата партия в Пекин призова града да положи \"120%\" усилия за безопасността по време на Конгреса.и, поиска секретарят.Според \"Пекин дейли\" големите заводи ще спрат работа от петък.Много от мерките са насочени към мигранти. Извършват се проверки на личните документи на метростанциите и са разположени патрули около държавните учреждения, за да е сигурно, че няма активисти и организирането на петиции.Около 2000 делегати ще участват на Конгреса. Те ще бъдат настанени в хотели в града. Мерките за сигурност са увеличени пред хотелите, което означава, че е малка вероятността за организиране на демонстрации.Спрян или ограничен е достъпът и до редица приложения и социални мрежи в интернет.Туристически агенции съобщават, че пътуването на чужденци до Тибет е ограничено. От 18 до 28 октомври няма да се допускат чужденци в Тибет заради Конгреса.Организатори на дискусия за политиките в Близкия изток са отменили събитието в Пекин, тъй като се опасяват от потенциален натиск от страна на властите, разкри източник пред агенцията.В и около Пекин се полагат усилия небето да остане чисто по време на Конгреса и да не се замърсява от производството.Проверки на властите дали се спазват изискванията са довели до затварянето на бизнеси за дни, седмици или месеци.Някои ресторанти за бързо хранене също са затворени, за да се избегне рискът от пожари и за да се намали замърсяването.", "date": "2017.09.28", "title": "Китай засили сигурността и социалния контрол преди Конгреса на комунистите"}
{"url": "https://news.bg/crime/protivorechivi-sa-otsenkite-za-deynostta-na-dosegashniya-vss.html", "text": "Противоречиви оценки за дейността на отиващия си Висш съдебен съвет дадоха част от членовете му на последното за мандата на този състав заседание. Независимо от различията си, те признаха, че и доброто, свършено от тях, е потънало в скандалите, които редовно съпътстваха работата на съдебния кадрови орган, предаде БНР.Във вторник, 3 октомври, новите съдебни кадровици ще встъпят в длъжност на специална церемония. Още същия ден ще бъде първото им заседание, за да си изберат представляващ. Правосъдният министър Цецка Цачева се въздържа от оценка за отиващия си Висш съдебен съвет, но обеща да го направи във вторник.Припомняме, сред най-ярките скандали на този състав на ВСС бяха най-заплашителния флаш моб с шест прясно отрязани агнешки главички пред сградата на Съвета.\"Протестът\" бе преди заседанието на съдебните кадровици малко след като шестима от членовете на ВСС поискаха изясняване на срещата на главния прокурор Сотир Цацаров и бизнесмена Сашо Дончев с посредничеството и домакинството на бизнесмена-политик Георги Гергов.Като неясен бе определен и избора на новия председател на Върховния административен съд (ВАС) Георги Чолаков.Година по-рано председателят на етичната комисия на ВСС Ясен Тодоров показа нивото на етично отношение към колегите си, които поискаха да бъде изяснено дали той е присъствал на празненството на новоизбраната за районен прокурор на Несебър Радост Бошнакова в заведение, където са били и спорни бизнесмени.", "date": "2017.09.28", "title": "Противоречиви са оценките за дейността на досегашния ВСС"}
{"url": "https://news.bg/int-politics/kmetat-na-barselona-zove-bryuksel-da-posrednichi-v-konflikta-mezhdu-madrid-i-kataluniya.html", "text": "Кметът на Барселона Ада Колау призова за посредничеството на Европейския съюз в конфликта във връзка с планирания референдум за независимост на Каталуния в статия за британския в. \"Гардиън\".\"Мое задължение като кмет е да призова Европейската комисия да отвори пространство за посредничество между правителствата на Испания и Каталуния, за да се намери договорено и демократично решение\", пише Колау.Барселона \"не иска сблъсък с непредвидими последици. Убедена съм, че повечето от нашите европейски партньори също не искат това\", посочва тя.Колау е против независимостта, но осъди поведението на \"непреклонното правителство\" на испанския премиер Мариано Рахой, изтъквайки, че е влошило конфликта с каталунското регионално правителство.Правни мерки срещу каталунските власти \"единствено ще допринесат за повишаване на социалното напрежение и ще блокират всяка възможност за намиране на изход от конфликта\", предупреждава кметицата.\"Испанското правителство позволи каталунският конфликт да ескалира от вътрешен спор до европейски конфликт\", изтъкна Колау, добавяйки, че Европа не може да бъде \"пасивна\" по каталунския въпрос.\"Защитаването на основните права на каталунските граждани срещу вълната от репресии от страна на испанската държава е същото като защитата на правата на испански и европейски граждани\", подчертава градоначалничката.Каталунското правителство се зарече да проведе референдума, който е насрочен за 1 октомври, въпреки крутите мерки на Мадрид, който иска да предотврати гласуването, което беше обявено за противоконституционно от испанските съдилища.Този конфликт е една от най-големите политически кризи в Испания след края на диктатурата на ген. Франсиско Франко преди четири десетилетия.Референдумът дълбоко разделя Каталуния, където живеят около 7,5 млн. души, като тя представлява една пета от икономиката на страната и е най-богатата испанска провинция.", "date": "2017.09.28", "title": "Кметът на Барселона зове Брюксел да посредничи в конфликта между Мадрид и Каталуния"}
{"url": "https://news.bg/politics/donchev-optimizira-rabotata-i-sredstvata-v-darzhavnata-administratsiya.html", "text": "Държавната администрация ще се промени. Възможни са съкращения на държавни служители, но голямата цел не е това, а администрацията да работи по-добре и да струва по-малко пари, коментира пред НоваТВ Томислав Дончев.Промените \"няма да са само в това дали даден държавен служител ще е на друга позиция, или ще е на пазара на труда, търсейки работа, примерно като счетоводител или във фирма от производството\", допълва той.В предишните години не е инвестирано в основното, всичките регистри и архиви, да имат електронен достъп. Това е ключът на амортизационната реформа, допълва Дончев.\"Гражданин да взема документ от една администрация и да го носи в друга, е дълбоко порочно. Това значи, че той върши работа на куриер между две администрации. Това е дълбок порок в системата\", смята още той.Във връзка със скандалите около предприятията \"Емко\" и \"Донарит\", Дончев коментира, че това е икономически конфликт, който се превръща в политически.\"В този смисъл в него не е редно да се заема страна. Ако го направя, бих искал да е тази на закона. По отношение на \"Емко\" искрено се надявам всички изисквания по закон да бъдат спазени, да бъде върнат лицензът и предприятието да работи\", коментира той.Томислав Дончев коментира и ситуацията в Хасково, между Делян Добрев, Елена Йончева определи ситуацията като \"риалити\" формат, а същността според него е да се покаже и да се докаже има ли нещо незаконно, всичко останало е в областта на морала и политиката.", "date": "2017.09.28", "title": "Дончев оптимизира работата и средствата в държавната администрация"}
{"url": "https://news.bg/world/riba-vali-v-meksiko.html", "text": "Представители на гражданската защита в Мексико съобщиха за слаб дъжд, придружен от валеж на малка риба от небето, информира АП.От щата Тамаулипас обявиха в кратко съобщение, че дъждът в крайбрежния град Тампико включвал и риба. Снимки, публикувани в профила на агенцията във \"Фейсбук\", показват четири малки рибки върху чанта и друга на тротоар.Според Библиотеката на Конгреса на САЩ това е феномен, за който се съобщава още от древни времена.Учени вярват, че природни явления като торнадо са причината за образувалия се дъжд с риба.", "date": "2017.09.28", "title": "Риба вали в Мексико"}
{"url": "https://news.bg/politics/trapnete-v-ochakvane-za-nominatsiyata-v-komisiyata-po-dosietata.html", "text": "Бъдете живи и здрави и тръпнете в очакване. Така герберът Антон Тодоров отказа да коментира пред медиите в парламента номинацията си за шеф на Комисията за досиетата.Вчера в профила си в социалната мрежа сподели, че това е детската му мечта. Днес той отказа всякакъв коментар и въпросите на медиите получиха един единствен отговор: \"Няма да коментирам\".Всякакви опити да се разбере има ли промяна от снощи до днес в бъдещата му кариера бяха парирани с думите: \"Не съм длъжен да ви отговарям\".Дори и припомнянето на News.bg, че поне пред избирателите си, които са гласували за него, трябва да даде отговор, Тодоров бе железен\" Не съм длъжен, това е ваше мнение\". В сряда изтича срокът за номинациите кой ще оглави комисията по досиетата.", "date": "2017.09.28", "title": "Тръпнете в очакване за номинацията в Комисията по досиетата"}
{"url": "https://news.bg/politics/bsp-otnovo-zakriva-sas-zakon-komisiyata-za-dosietata.html", "text": "БСП внесе Закон за архивите за документите на ДС. Те искат да се закрие Комисията по досиетата. Искаме да преустановим тази практика избирателно да се обявяват за принадлежност едни или други лица, обяви на брифинг Жельо Бойчев.Това не доведе до никакъв резултат, посочи той.  да са обект на изследователско изследване, а не да се вадят избирателно досиета по избори. Искаме да говорим за бъдещето на страната си, а не непрекъснато да се връщаме в миналото, посочи червеният депутат.ГЕРБ говорят за миналото, атакува и Драгомир Стойнев. Управляващите чертаели разделителни линии. БСП искали работеща икономика. За нас комисията по досиетата е изчерпана, категоричен бе Стойнев. Младите се интересували от бъдещето.С 3 милиона лева, колкото се дават на комисията, можело да се купят цветни учебници за всички ученици.За номинацията на Антон Тодоров, Стойнев я разтълкува, че Цветан Цветанов едно говорел в зала, а по друг начин се действало. След всяко изказване на Тодоров следвали скандали и разделение.Държим на прозрачността и затова искаме да не се закрива комисията по досиетата, коментира и Цветан Цветанов номинацията на Антон Тодоров. Партията одобрява кандидатурата му. Заставаме зад него в зала, посочи още той.", "date": "2017.09.28", "title": "БСП отново закрива със закон комисията за досиетата"}
{"url": "https://news.bg/politics/boyan-chukov-yarostno-se-otreche-ot-rumen-radev.html", "text": "Експертът по сигурността и борбата с тероризма и бивш дипломат Боян Чуков, който беше едно от главните действащи лица в инициативния комитет, издигнал Румен Радев за кандидат-президент, тези дни яростно се отрече от него. Чуков нарече непростима грешка това, че го е подкрепил, и сега искрено съжалява.Той обясни в сутрешния блок на Нова телевизия, че чашата на търпението му е преляла след срещата на Радев с Бил Клинтън в САЩ и поканата му към него да посети България. По думите му, България трябвало да има перфектни отношения със САЩ, от двустранните отношения зависел и икономическият просперитет на страната ни.Обаче в момента имало \"схватка на живот и смърт между семейство Клинтън и действащия американски президент. Ние търсим от смъртния враг на Доналд Тръмп да има икономически инвестиции у нас\", обясни Чуков.По думите му това било лош знак към американския президент, който в момента е на власт и според него това било груба политическа грешка.Според Чуков Румен Радев нямал позиция за защита на националния интерес. ", "date": "2017.09.28", "title": "Боян Чуков яростно се отрече от Румен Радев"}
{"url": "https://news.bg/world/sasht-trupat-strategicheski-orazhiya-do-koreyskiya-poluostrov.html", "text": "САЩ обещаха да разположат повече \"стратегически\" военни активи до Корейския полуостров на фона на ескалиращото напрежение със Северна Корея.Това заяви високопоставен южнокорейски съветник в областта на националната сигурност.Шефът на Националното бюро за сигурност в Сеул поясни, че разполагането на американска бойна техника може да започне най-рано тази година.\"\", поясни представителят пред лидерите на партиите, според местната агенция \"Йонхап\". Той отговори на въпроси, след като беше притискан дали има \"някаква пукнатина\" в съюза със САЩ.\"\", изтъкна официалният представител, но не конкретизира за каква точно военна техника става въпрос.В Южна Корея \"стратегически активи\" на САЩ се има предвид самолетоносачи, ядрени подводници, бомбардировачи, изтребители и системи за противоракетна отбрана.Пентагонът не е коментирал информацията.Преди няколко дни \"Йонхап\" съобщи, че Северна Корея подсилва отбраната си по източното крайбрежие, разполагайки повече самолети, гориво и други военни доставки.Междувременно правителството на Малайзия съобщи, цитирано от Ройтерс, че е забранило на гражданите си да пътуват до Северна Корея.Държавата е една от малкото в света, които все още имат приятелски дипломатически отношения със Северна Корея, но по-рано тази година отношенията се влошиха след убийството на доведен брат на лидера на КНДР Ким Чен-ун на летището в Куала Лумпур.Забраната за пътуване ще бъде отменена щом ситуацията се нормализира, допълва външното министерство на Малайзия.", "date": "2017.09.28", "title": "САЩ трупат „стратегически” оръжия до Корейския полуостров"}
{"url": "https://news.bg/int-politics/turtsiya-shte-kupuva-petrol-samo-ot-pravitelstvoto-na-irak-ne-i-ot-kyurdistan.html", "text": "Турция е заявила на Ирак, че ще купува суров петрол само от иракското правителство. Това обявиха от канцеларията на иракския премиер Хайдер ал Абади, цитирани от \"Ройтерс\".В телефонен разговор турският премиер Бинали Йълдъръм е потвърдил подкрепата на страната си за всички решения, взети от иракското правителство след референдума за независимост, проведен в Иракски Кюрдистан в понеделник, допълват от канцеларията на Абади.Сред тези мерки се споменават \"ограничаването на износа на петрол до иракското правителство\".Не се разкриват повече подробности, както и не се казва как Анкара ще действа с текущия износ на суров петров от Ираски Кюрдистан.Припомняме, преди дни турският президент Реджеп Ердоган заплаши Иракски Кюрдистан, че ще спре износа на петрол от автономния иракски регион заради стремежа на кюрдите да се отделят от Ирак.", "date": "2017.09.28", "title": "Турция ще купува петрол само от правителството на Ирак, не и от Кюрдистан"}
{"url": "https://news.bg/health/prokuraturata-proveryava-dogovorite-na-mbal-lovech.html", "text": "Прокуратурата проверява ощетявана ли е държавата чрез договори между МБАЛ Ловеч и частна болнична структура.На 17 юли министърът на здравеопазването проф. Николай Петров е изпратил до главния прокурор писмо за установяване ощетявана ли е държавата в полза на \", Ловеч и частна структура, съобщи заместник-министър Лидия Нейчева на среща с ръководството и служителите на областната болница.Тя обясни какво е предприело здравното министерство за стабилизиране на ловешката болница, като не скрива разочарованието си от мениджмънта на болницата.\"Не е нормално месечното възнаграждение на някои лекари тук да достига 4 хил. лв., не е нормално служители да идват на работа с плащани от болницата таксита, както и декапитализирано дружество да поддържа девет етажна сграда, нито пък областна болница да не работи по пътеки за долекуване. Това се преустановява. Сменяме политиката\", коментира тя.Заместник-министърът представи новия борд на директорите с председател Даниела Коларова, финансист от София. За изпълнителен директор е избрана д-р Анка Георгиева, която до сега е завеждала Диализното отделение на болницата.Бордът вече е приел да връща половината от възнагражденията си в касата на болницата под формата на дарение, както и ежемесечно да изнася отчет за работата си и за финансовото състояние на ЛЗ, посочи Нейчева като контрапункт на отношението на местната общественост към проблема с болницата.\"Не може три месеца да търсим магистър-фармацевт и никой да не се наема да помогне на града си, на пациентите и на колегите си. Осигуряваме дарения на лекарства и консумативи, а тук няма кой да подпише получаването им\", коментира тя.С помощта на областния управител Георги Терзийски в болничната аптека е назначен магистър-фармацевт, а даренията ще продължат да идват, стана ясно от думите на заместник-здравния министър.До дни ще бъдат изплатени заплатите за месец юни и 40% от юлските, а в края на октомври служителите ще получат възнаграждения за месец август и остатъка от юли.Факт е и първият транш от кредита, който УМБАЛ \"Св. Иван Рилски\" отпусна на болницата в Ловеч. С него ще бъдат изплатени част от задълженията на лечебното заведение, за да се излезе от спиралата \"запор след запор\". Същевременно министерството търси вариант за цялостно погасяване дълговете на ЛЗ.В Ловеч ще бъде доставен нов скенер, а МЗ отпуска капиталови средства за закупуване на лапароскопска и ендоскопска апаратура, за ремонт на покрива и за стерилизационна. След това министерството ще изпълни обещанието си утвърдени имена в медицината да работят с колегите си в отделенията на ловешката болница.В Ловеч зам.-министър Нейчева посети и Центъра за спешна помощ, където разговаря с дежурния екип и получи информация за колаборацията на ЦСМП с органите на реда.", "date": "2017.09.28", "title": "Прокуратурата проверява договорите на МБАЛ Ловеч "}
{"url": "https://news.bg/world/mvf-plashi-bogatite-darzhavi-sas-slab-rastezh-i-migratsiya-ako-ne-pomagat-na-bednite.html", "text": "Международният валутен фонд (МВФ) призовава богатите страни повече да помагат на бедните държави да се справят с климатичните промени или ще страдат от слаб световен икономически ръст и по-голяма имиграционна вълна, което ще бъде неизбежен резултат, пише \"Гардиън\".Преди да публикува прогнозата си за световния икономически ръст през следващия месец базираният във Вашингтон фонд отбеляза, че по-бедните държави по-малко допринасят за увеличаването на вредните емисии и нямат възможност сами да си справят с проблема заради оскъдните си ресурси.Увеличаването на температурите в значителна степен ще има различен ефект по света, като най-големи последици ще настъпят за тези, които най-малко могат да си позволят, алармира организацията.Според МВФ международната общност трябва да има ключова роля в организирането и координирането на финансовата и друга вид помощ за засегнатите бедни държави.Използвайки умерени предположения, фондът подчертава, че до 2100 г. доходите на глава от населението в бедна държава ще бъдат с 9% по-ниски, което би се случило и при отсъствие увеличението на температурата.Негативното влияние от климатичните промени ще бъде дълготрайно и ще се усети в държави с по-ниска селскостопанска продукция, ще спадне продуктивността в сектори, зависими от времето, по-малко инвестиции и влошаване на здравето. Високите температури значително повече ще засегнат негативно икономическия ръст в топлите райони в развиващите се икономики в сравнение с топлите райони в богатите държави.Фондът предупреждава още, че съществено ще се засилят мигрантските потоци, ако климатичните промени доведат до значително увеличение на морското ниво.Според прогнози стотици милиони хора могат да бъдат засегнати от наводнения и да бъдат принудени да изоставят домовете си.", "date": "2017.09.28", "title": "МВФ плаши богатите държави със слаб растеж и миграция, ако не помагат на бедните"}
{"url": "https://news.bg/politics/arh-ivan-nestorov-poema-dnsk.html", "text": "Арх. Иван Несторов е назначен за шеф на ДНСК - Дирекцията за национален строителен контрол. Заповедта за назначението е на министъра на регионалното развитие и благоустройството Николай Нанков.Несторов сменя на поста Милка Гечева считано от днес, 28 септември 2017 г. Преди да оглави ДНСК, арх. Несторов беше директор на дирекция \"Геозащита и благоустройствени дейности\" в МРРБ. Завършил е висшето си образование в Букурещ в института по архитектура и градоустройство \"Йон Минку\" през 1983 г., съобщават от МРРБ.Несторов има 11-годишен стаж в Инспекцията за държавен и технически контрол, чийто правоприемник е ДНСК. Както и 18-годишен стаж в Столична община като последователно е заемал позициите началник отдел \"Архитектура\", директор на Дирекция \"Контрол по строителството\" и директор на Дирекция \"Архитектура и градоустройство\".Припомняме, преди седмица Милка Гечева беше уволнена от поста си като ръководител на ДНСК. За това медиите разбраха по доста странен начин - от , въпреки че заповедта за уволнение отново е на министъра на МРРБ. ", "date": "2017.09.28", "title": "Арх. Иван Несторов поема ДНСК"}
{"url": "https://news.bg/society/obshtinari-zaplashiha-transportniya-zam-kmet-na-sofiya-s-ostavka.html", "text": "Със заплаха за искане на оставка на заместник-кмета на София Евгени Крусев започна днешната сесия на Столичния общински съвет (СОС). Крусев е зам.-кмет по направление \"Транспорт и транспортни комуникации\".Заканата беше отправена от общинския съветник от Реформаторския блок Борислав Бориславов. Той поиска в сесията да се гласува промяна на дневния ред, от който да отпаднат точките 5, 6 и 7, които са по доклади на Крусев.\"Докладите на зам.-кмета Евгени Крусев са обида към СОС и нарушение на правилника. Трите доклада са по един лист, без продължение, без анализ и без становище. Ако още веднъж представи такъв доклад, ще му поискаме оставката\", аргументира се съветникът от реформаторите.Като сравнение Бориславов посочи докладите на зам.-кмета по направление \"Култура, образование, спорт и превенция на зависимости\" Тодор Чобанов. Докладите на Чобанов са за преименуването на две училища. В тях имало изложени по 7 предложения и становище.В подкрепа на предложението за отпадане на трите точки се обяви и общинският съветник от БСП Иван Таков. \"Съгласен съм с г-н Бориславов. Скандално е тези действия, които трябва да се предприемат в трите точки, да бъдат поместени в такъв доклад.\"Отпадането на трите точките беше предложено за гласуване от председателя на СОС Елен Герджиков.От 56 гласували обаче 31 гласуваха \"против\", а 23 - \"за\", с което предложението не беше прието.Въпросните точки 5, 6 и 7 касаят ресора на зам.-кмета Крусев - \"Транспорт и транспортни комуникации\". Точка 5 от днешния дневен ред на СОС е за обособяването на пешеходна зона по булевард \"Витоша\" в участъка от улица \"Алабин\" до булевард \"Ал. Стамболийски\".Точка 6 е относно обособяването на пешеходна зона по улица \"Георг Вашингтон\" в участъка от улица \"Трапезица\" до улица \"Пиротска\". С точка 7 от дневния ред се предлага обособяването на \"успокоена зона\" с ограничение на скоростта за движение на МПС до 30 километра в час и изграждането на велоленти в карето между улица \"Алабин\", булевард \"Хр. Ботев\", булевард \"В. Левски\", булевард \"Цар Освободител\" и ул. \"Леге\". В точката заляга и изграждането на велоалеи по булевард \"Монтевидео\" и булевард \"Овча Купел\".", "date": "2017.09.28", "title": "Общинари заплашиха транспортния зам.-кмет на София с оставка"}
{"url": "https://news.bg/world/iran-za-sasht-vazhno-e-ogranichavane-vliyanieto-na-damask-a-ne-pobeda-nad-islyamska-darzhava.html", "text": "За САЩ е по-важно ограничаване влиянието на Дамаск, а не победа над ДАЕШ (\"Ислямска държава\").Това заяви външният министър на Иран Мохамед Зариф пред неправителствената организация \"Азиатско общество\" в Ню Йорк, информира ТАСС.Вашингтон счита като по-важна задача недопускането властите на Сирия да поемат контрол над границата с Ирак, отколкото унищожението на терористичната групировка \"Ислямска държава\", поясни той.Зариф добави, че целта на Иран в Сирия е \"борба срещу ДАЕШ\". По думите му последните действия на САЩ дават повод за съмнение, че интересите на Техеран и Вашингтон по този план съвпадат.Той изрази увереност, че руският президент Владимир Путин ще допринесе за урегулирането на ситуацията в Сирия по политически път.Разговарях с президента Путин, знам, че президентът Путин желае мирно решение в Сирия, поясни външният министър и каза, че не знае дали и САЩ се стремят към това.Зариф също изрази съмнение, че някои американски съюзници са заинтересовани от политическо уреждане на конфликта в Сирия.", "date": "2017.09.28", "title": "Иран: За САЩ важно е ограничаване влиянието на Дамаск, а не победа над „Ислямска държава”"}
{"url": "https://news.bg/politics/karadaya-se-yadosa-na-gerb-che-ne-zashtitavali-choveshkite-prava.html", "text": "ДПС с атака срещу кабинета Борисов 3. Лидерът Мустафа Карадайъ даде специална пресконференция в сградата на Народното събрание.ЕС е съюз против популисти и нацисти, както припомни той. У нас ГЕРБ управлява с националистите. Първото правителство на ГЕРБ управлявало с негласната подкрепа на АТАКА. Второто - с гласната подкрепа на патриотите. Третото правителство на ГЕРБ вкара във властта националисти, недоволен е Карадайъ.Омразата влезе в действие, подчерта той. Лидерът на ДПС атакува герберът Красимир Велчев, че от трибуната на НС използвал езика на омразата, отхвърляйки закон на ДПС за компенсация на репресираните по време на комунистическия режим.Карадайъ вижда прокарване на разделителни линии. Партията дава шанс на ГЕРБ да се легитимира като европейска партия като гласува оставката на Красимир Велчев, подчерта той.Карадайъ е ядосан от думите на депутата от ГЕРБ, защото той оглавява Комисията в парламента по правата на човека, а се е противопоставил на закона и така се е усъмнил в измъчваните по време на тоталитаризма. С изказването си в зала не ги защитавал, според Карадайъ.В този случай ДПС вижда същото както Валери Симеонов, който според него е завършен ксенофоб, да оглавява Съвета по етнически въпроси. Разчитаме на подкрепата на ценностите, отсече Мустафа Карадайъ.Даваме шанс на ГЕРБ да покажат кои са, отново каза лидерът на ДПС. Тъжно било това, което се случва в България, според него.Гости на партията също присъстваха на пресконференцията. Сред тях са и шампиони, вдигали българския флаг на европейски и световни първенства. Мустафа Карадайъ се ръкува с всеки един от тях и получи букети. Каза им, че имало разминавания в позициите на политиците.", "date": "2017.09.28", "title": "Карадайъ се ядоса на ГЕРБ, че не защитавали човешките права"}
{"url": "https://news.bg/politics/dps-brani-komisiyata-po-dosietata.html", "text": "Комисията по досиетата има още много работа да върши. Това е позицията на ДПС по идеята на левицата да се закрие комисията по досиетата.Лидерът на партията Мустафа Карадайъ припомни, че ДПС е вносител на проекта, с който се създава комисията. Явно , явно не искаме да познаваме историята ни, обясни той.Някои не искат да се познава историята, според него. А за номинацията на Антон Тодоров той предположи, че ще има и други номинации. Тепърва щели да се обсъждат имената.Всяка партия носи отговорност за своите предложения, изтъкна Карадайъ.", "date": "2017.09.28", "title": "ДПС брани комисията по досиетата"}
{"url": "https://news.bg/int-politics/prekratyavat-vsichki-poleti-ot-chuzhbina-do-irakski-kyurdistan.html", "text": "Всички чуждестранни полети до столицата на Иракски Кюрдистан Ербил ще бъдат прекратени в петък. Това обяви шефът на летището в Ербил, докато продължава ескалацията на напрежението около автономния иракски регион заради спорния референдум за независимост, проведен от регионалното правителство в понеделник, съобщават турски медии.Във вторник иракският премиер Хайдер ал Абади даде на правителството на Иракски Кюрдистан три дни да предаде контрола върху летищата под негов контрол, за да избегне въздушно ембарго.След отказа на правителството на Иракски Кюрдистан да го стори, транспортното министерство на Ирак разпореди на международните авиокомпании да прекратят всички услуги до Ербил и Сюлеймания, започвайки от петък вечерта.В сряда турското консулство в Ербил обяви, че полетите от Турция за Северен Ирак ще бъдат преустановени от 18 часа местно време в петък.\"В този случай няма да е възможно за турските авиокомпании Turkish Airlines, AtlasGlobal или Pegasus да извършват полети от нашата страна до Ербил и Сюлеймания\", се изтъква в изявление на турското консулство в Ербил.Националният авиопревозвач на Египет също обяви, че от петък ще прекрати всички полети до Ербил.Ливанската Middle East Airlines също обяви намеренията си да спре всички полети от и за северния автономен кюрдски регион.Спорният референдум за независимост срещна опозицията на повечето международни играчи, включително САЩ, Иран, Турция, Русия и ООН, като мнозина предупредиха, че допитването допълнително ще дестабилизира региона и ще отклони вниманието от продължаващата борба срещу терористите от ДАЕШ (\"Ислямска държава\").", "date": "2017.09.28", "title": "Прекратяват всички полети от чужбина до Иракски Кюрдистан"}
{"url": "https://news.bg/world/rekorden-rast-na-milionerite-po-sveta-prez-2016-g.html", "text": "Броят на милионерите по света се е увеличил с 8,2% за последната година, достигайки рекорда от около 16,5 милиона души. Общото им богатство е достигнало до рекордните 63,5 трилиона долара.Това става ясно от доклад на световната консултанска компания Capgemini, цитиран от Ройтерс.Компанията включва хора, които имат активи в размер на 1 милион долара или повече, изключвайки имоти, колекции и консумативи.Според компанията милионерите по света ще натрупат общо състояние от над 100 трилиона долара до 2025 г.През 2016 г. 1,15 милиона души са станали милионери.Най-високият брой е в САЩ, Япония, Германия и Китай. Заедно тези държави представляват почти 2/3 от всички милионери.В САЩ се увеличиха от 4,46 милиона до 4,8 милиона богаташи с над 1 милион долара, докато броят им в Китай е нараснал до 1,13 милиона от над 1 милион.В Русия броят на милионерите и на тяхното богатство се е увеличил с около 20%.Азиатско-тихоокеанският регион, Европа и Северна Америка по равно са допринесли за увеличението на богатството, докато в Русия, Бразилия и Канада спадът е прекратен.Франция задмина Великобритания сред топ петте държави по брой на милионери, което е подпомогната от възстановяването на пазара на недвижимо имущество, докато Швеция избута Сингапур от първите 25 държави.", "date": "2017.09.28", "title": "Рекорден ръст на милионерите по света през 2016 г. "}
{"url": "https://news.bg/press/emko-dalzhi-pari-na-mo-ministar-pavlova-otchete-napredak-po-podgotovkata-na-predsedatelstvoto.html", "text": "ЕМКО. \"Монитор\":ЕМКО дължи пари на МО Оръжейната фирма ЕМКО на скандално известния бизнесмен и авер на забегналия в чужбина ексбанкер Цветан Василе - Емилиян Гебрев, е длъжник на държавата. Министерството на отбраната е помогнало на ЕМКО, предоставяйки му оръжейни складове, за да си реализира продукцията, но фирмата не си плаща борчовете от много време. Това заяви министърът на икономиката Емил Караниколов след изслушването му пред ресорната парламентарна комисия.Министърът съобщи, че е готов да събере веднага на извънредно заседание междуведомствения съвет по отбранителна индустрия, на което да възстанови лиценза за износ на ЕМКО. Но зависи кога ще бъде готов докладът на МВР относно нередностите и отстраняването им в оръжейната фирма. Европредседателството. \"24 Часа\":Министър Павлова отчете напредък по подготовката на председателствотоОтчитаме значителен напредък в изпълнение на мерките, заложени в плана за подготовка на Българското председателство на Съвета на ЕС. Само за два месеца са изпълнени 10 мерки, в сравнение с предишните седем месеца те са били 17.Така значително подобряваме темпа на подготовка и осигуряването на всички необходими компоненти  от страна на Министерството за Българското председателство на Съвета на ЕС и от компетентните институции. Това заяви министърът за Българското председателство на Съвета на ЕС Лиляна Павлова пред депутатите от Комисията по европейските въпроси и контрол на европейските фондове, съобщиха от пресцентъра на Министерство за Българското председателство на Съвета на Европейския съюз 2018.  След нападението. \"Сега\":Шведът, изритал камериерката в \"Слънчев бряг\", си тръгнал дори без да плати глобатаШведът Ралф Сундберг, който изрита в главата камериерка в \"Слънчев бряг\" през юни, си замина, макар още да не е платил глобата си, предава bTV.Макар да се опитваше да избегне срещата ни с екипа ни, Ралф Сундберг призна, че се прибира в Швеция, без да е платил присъдената му глоба в размер на 4500 лв, добавя телевизията.Според него той е получил наказанието, което е заслужавал и в родината му за подобно деяние би получил същото наказание.Вчера съдът, като взе предвид чистото му съдебно минало, го осъди по административен ред на глоба, чийто максимален размер можеше да бъде 5000 лв. Защитата му поиска 1000 лв. В крайна сметка съдът наложи наказание от 4500 лв. МКС. \"Дума\":За пръв път в България връзка с космонавтите на орбитаЗа пръв път в България вчера бе осъществена пряка конферентна видеовръзка с космонавтите, които летят в момента на Международната космическа станция. Това се случи в рамките на международната конференция \"Диалогът на нациите, организирана от Министерството на образованието и науката на Русия, Роскосмос, Югозападния държавен университет на гр. Курск, Руският културно-информационен център в София. Студенти, преподаватели, изследователи, млади учени участваха завчера в конференцията, чийто домакин бе ТУ-София, а вчерашното продължение в руското посолство бе изцяло посветено на космонавтиката и новите висши технологии. Науката е тази област, която трябва да бъде развивана приоритетно в ХХІ в., каза посланик Анатолий Макаров в приветствието си към форума.По време на видеомоста с МКС ученици и студенти имаха възможността да задават пряко въпроси и получиха отговорите на двамата руски космонавти Сергей Рязански и Александър Мисуркин.", "date": "2017.09.28", "title": "ЕМКО дължи пари на МО; Министър Павлова отчете напредък по подготовката на председателството"}
{"url": "https://news.bg/world/proval-na-pregovorite-za-pravitelstvo-v-norvegiya.html", "text": "Норвегия ще има правителство на малцинството, предаде \"Ройтерс\". Това стана ясно, след като Норвежката християндемократическа партия се оттегли от коалиционните разговори с правителството днес.Така сложи край на надеждите на консервативния премиер Ерна Солберг за мнозинство.Това ще затрудни и нейните икономически планове. Припомняме, че Дясноцентристката коалиция, оглавявана от премиера Ерна Солберг, спечели парламентарните избори, които се проведоха по-рано този месец.В нея влизат Консервативната партия, начело със Сулберг, и консервативно-либералната Партия на прогреса.Солберг управлява такова правителство от 2013 г. насам с популистката партия. Тя отхвърли предложението на либералите и християндемократите да отстранят тази партия от правителството в полза на центристите.", "date": "2017.09.28", "title": "Провал на преговорите за правителство в Норвегия "}
{"url": "https://news.bg/world/maduro-preporacha-na-rahoy-i-tramp-da-ne-se-mesyat.html", "text": "Венецуелският президент Николас Мадуро за пореден път атакува яростно световни лидери, коментирали положението в страната му, предаде \"Ройтерс\".Това заяви той за държавната телевизия. Този път той \"отговори\" на американския си колега Доналд Тръмп и испанския премиер Мариано Рахой. Двамата коментираха Венецуела на срещата си в Белия дом тази седмица. По думите на Мадуро, подобни изказвания за чужда държава са неприемливи. Той недоумява защо десни политици са толкова обсебени от страната мку. След като подигра Рахой за погрешния начин, по който е произнесъл фамилията му, държавният глава му препоръча да обърне внимание на вътрешните проблеми, пред които е изправена собствената му страна и да забрави за Венецуела. Тръмп бе коментиран от него за пореден път. Припомняме, че по-рано президентът вече бе сравнен с Хитлер. Мадуро не пропусна и пропуските на Тръмп по отношение на географията.  - заяви Мадуро. - Тръмп заплаши по-рано, че ще затегне още санкциите срещу авторитарното управление в Каракас. Припомняме, че последните масови протести в страната доведоха до смъртта на 125 души. Опозицията за пореден път отказа да преговаря с управляващите. Преговорите трябва да се проведат в Доминикана, но противниците на Мадуро са решили да ги бойкотират, което той все още не е коментирал. Тези преговори са опит да се сложи край на задълбочаващата се криза в страната. ", "date": "2017.09.28", "title": "Мадуро \"препоръча\" на Рахой и Тръмп да не се месят "}
{"url": "https://news.bg/world/15-ubiti-pri-napadenie-v-meksiko.html", "text": "Най-малко 15 души са били убити при нападение в Мексико, предаде The New York Times. Това е станало в северния граничен щат Чихуахуа. Въоръжени лица са атакували център за рехабилитация на наркозависими. Нападателите са били най-малко четирима. Според властите, става въпрос за спор между групировки.Подобни атаки са често явление в страната. ", "date": "2017.09.28", "title": "15 убити при нападение в Мексико "}
{"url": "https://news.bg/disasters/100-000-dushi-sa-evakuirani-zaradi-vulkana-na-o-bali.html", "text": "Около 100 000 души са били евакуирани на индонезийския остров Бали заради очакваното изригване на вулкана Агунг. Те живеят в опасна зона около вулкана, който вече е в \"критичен етап\", предадоха световните информационни агенции. Стотици трусове бяха регистрирани в последните дни на острова. Припомняме и че в петък, 22 септември, правителството в Индонезия обяви най-високата степен на бедствена опасност и ниво на предупреждение - червен сигнал.Властите са подготвени да пренасочват полети за други летища, докато опасността премине. Евакуираните са настанени по временни центрове и им е предоставена хуманитарна помощ. ", "date": "2017.09.28", "title": "100 000 души са евакуирани заради вулкана на о. Бали "}
{"url": "https://news.bg/crime/obraha-kam-300-bona-ot-inkaso-avtomobil-v-stolitsata.html", "text": "Въоръжен грабеж е извършен в сряда вечерта в София, съобщи bTV.Обран е инкасо автомобил. Това е станало около 23 часа. Откраднатата сума е около 300 000 лева, твърди БНР.Пострадали са двама от охранителите на обекта. Те обаче не са били хоспитализирани. Центърът е разположен в жк.\"Овча купел 2\" и е на една от най-големите фирми в охранителния бранш.За момента не е потвърдена официално сумата, която е била открадната.Нападателите се издирват. Те са трима. Избягали са с черен джип. Полицейското присъствие в града е засилено. ", "date": "2017.09.28", "title": "Обраха към 300 бона от  инкасо автомобил в столицата"}
{"url": "https://news.bg/world/kashnar-registriran-v-izbiratelnite-spisatsi-kato-zhena.html", "text": "Старшият съветник и зет на американския президент Доналд Тръмп Джаред Къшнър е бил регистриран като жена в избирателните списъци, предаде BBC. Това е станало през 2009 година. Все още не е ясно как е била допусната тази грешка. Малко вероятно е да става въпрос за измама, тъй като това би означавало съзнателно подаване на неверни данни. Самият Къшнър не е коментирал новината. Агенцията припомня как Тръмп спечели изборите и веднага обяви, че всъщност той печели и народния вот, ако се изключат милионите, гласували без да имат това право. Той направи това по обичайния за него начин - чрез профила си в \"Туитър\". Къшнър в последите дни бе забъркан и в скандал с използвал личния си имейл, за да комуникира със съветниците в Белия дом. По време на предизборната кампания Тръмп редовно атакуваше съперника си Хилари Клинтън, че е използвала личната си поща, докато е заемала поста на държавен секретар. Според американския президент тя трябва да влезе в затвора.След проведено разследване ФБР препоръча да не се повдигат обвинения на Клинтън, но подчерта, че е била \"изключително нехайна\" при работенето с чувствителна информация.", "date": "2017.09.28", "title": "Къшнър регистриран в избирателните списъци като жена "}
{"url": "https://news.bg/world/sasht-priemat-do-45-000-bezhantsi-prez-2018-godina.html", "text": "Администрацията на американския президент Доналд Тръмп потвърди, че през следващата фискална година ще бъдат приети до 45 000 бежанци в страната, предаде ABC News. Това е по-малко от заявените по-рано от Тръмп планове за 50 000 мигранти. Предшественикът му в Белия дом Барак Обама обяви в последните си месеци управление, че страната трябва да приеме 110 000 души. Агенцията припомня, че 45 000 бежанци е най-ниският планиран брой от 1975 година насам за САЩ, въпреки че през годините се е случвало фактически да пристигнат и по-малко. Според разчетите, през 2018 година ще приемат до 19 000 от Африка, 17 500 души от Близкия Изток и Южна Азия 5000 души от Източна Азия, 2000 души от Европа и Централна Азия, 1500 души от Латинска Америка и Карибите. Сигурността се цитира като основна причина за променените планове. Припомняме, че по-рано Тръмп подписа указ, чрез който гражданите на 8 държави няма да имат право да влизат в САЩ. Това бе старият забранителен списък, в който бяха включени още 3 държави. ", "date": "2017.09.28", "title": "САЩ приемат до 45 000 бежанци през 2018 година "}
{"url": "https://news.bg/world/mishel-obama-kritikuva-zhenite-koito-ne-sa-glasuvali-za-hilari-klintan.html", "text": "Бившата първа дама на САЩ Мишел Обама коментира последните президентски избори, двамата кандидати - победителя Доналд Тръмп и загубилата Хилъри Клинтън и американките, участвали във вота. Това е рядък коментар от нея след напускането на Белия дом, отбеляза \"Индипендънт\".Обама остро нападна жените, които не са гласували за Клинтън. По думите й, това са жени, които не са се възползвали от правото си на избор. Те са предпочели Тръмп, водени от убеждението, че той е по-добрият кандидат, но всъщност това не е тяхно лично убеждение. Подведени да \"вярват в това, което им се казва\", те не са се доверили на собствения си глас. Обама говори на конференция в Бостън пред около 20 000 души. Тръмп нееднократно упрекна демократите, че търсят външни фактори за провала си на вота, но не искат да признаят, че той е бил по-добрият избор. ", "date": "2017.09.28", "title": "Мишел Обама критикува жените, които не са гласували за Хилъри Клинтън "}
{"url": "https://news.bg/world/pochina-hyu-hefnar.html", "text": "На 91-годишна възраст си отиде Хю Хефнър, предадоха световните информационни агенции. Създателят и издател на списание \"Плейбой\" е починал спокойно в дома си от \"естествени причини\". Това са съобщили от Playboy Enterprises Inc в лаконично изявление по темата. Хефнър започва да публикува Playboy от кухненската си масичка през 1953 година. Изданието става най-продаваното мъжко списание в света, издавайки седем милиона копия на месец в своя връх.След като завършва военната си служба, Хефнър прекарва няколко години в различни сфери на издателската дейност. В началото на 50-те години на миналия век Хефнър вижда социално-пазарна нужда от луксозно мъжко списание. Първоначалната му инвестиция е набрана чрез залагане на мебелировката в дома му и заеми от близки и приятели. Резултатът - първият брой на PLAYBOY излиза през декември 1953 година и мигновено става сензация.Синът на Хю Хефнър Купър Хефнър коментира, че той \"ще липсва на много хора\". Той определя баща си \"като изключителен и въздействащ човек, медиен и културен пионер\" и го нарича защитник на свободата на словото, гражданските права и сексуалната свобода.Хефнър става известен със своята копринена пижама, хедонизма си и женитбите му с Playboy модели. В по-късните си години той провежда декадентни партита в луксозните си къщи в Чикаго и Лос Анджелис.Той твърди, че е спал с повече от 1 000 жени и счита, че \"Виагра\" е в състояние да поддържа либидото му.От 2005 до 2010 г. \"риалити\" шоу показва начина на живот на Хефнър и младите руси жени, които го споделят. През 2012 г. на 86-годишна възраст се жени за третата си съпруга Кристал Харис, която е 60 години по-млада от него.\"Честно, никога не съм мислил за Playboy като списание за секс\", коментира Хефнър в CNN през 2002 г. \"Винаги съм мислил за него като lifestyle списание, в което сексът просто е една от важните съставки.\"През 1963 година Хефнър беше изправен пред обвинения в измама за издаването и разпространението на Playboy. Тогава обаче съдът го оправда. През годините списанието се отвърждава като светско и дори спомага за образуването на модерното общество. Интервюта в списанието са давали лидерът по гражданските права Мартин Лутър Кинг, Джон Ленън и Фидел Кастро и много други.Неговите огромни продажби със сигурност са задвижени от лъскави цветни снимки на голи \"плеймейтки\", но също така налага репутация с отлични статии, като сред писалите в него са Норман Майлър, Кингсли Амис и Рей Брадбъри.Американският президент Доналд Тръмп се появява на корицата през март 1990.В житейския път на Хефнър той е бил обвиняван и за това, че превръща жените в сексуални обекти. В същото време обаче той подкрепя расовата интеграция и правата на хомосексуалистите. Ролята на списанието по тези теми е увенчано с категоричен успех.", "date": "2017.09.28", "title": "Почина Хю Хефнър"}
{"url": "https://news.bg/world/yaponskiyat-premier-nasrochi-predsrochni-izbori.html", "text": "Япония отива към предсрочни избори, предадоха световните информационни агенции. Премиерът Шиндзо Абе разпусна парламента тази сутрин. Припомняме, че това бе очакван ход. Преди дни стана ясно, че той ще поиска предсрочен вот на 22 октомври. \", заяви той пред журналисти. Управляващата партия на Абе комфортно води в социологическите проучвания. Абе е премиер почти 6 г. Той може да управлява страната до 2021 г, ако бъде преизбран за лидер на партията през следващата година, което ще го направи най-дълго служещия премиер в японската история.", "date": "2017.09.28", "title": "Японският премиер насрочи предсрочни избори "}
{"url": "https://news.bg/world/evropa-da-ne-ni-obrashta-grab-nastoya-katalunskiyat-lider.html", "text": " За това настоя каталунският лидер Карлес Пучдемон, предаде АП. Той направи това изявление във връзка с предстоящия референдум за независимост на испанския автономен регион. Пучдемон счита, че каталунците имат право да се самоопределят и то трябва да бъде уважено. Допитването е насрочено за 1 октомври, но Мадрид вече взе мерки, за да го спре. Арестувани бяха регионални лидери, иззети бяха 10 млн. бюлетини, а Кралството поиска контрол над финансите на Каталуния. Каталуния обаче е твърдо решена избори да има и при подкрепа за независимостта, процедурата бързо да бъде придвижена. Баските лидери, които също се борят за независимост, настояха референдумът да не бъде спиран. ", "date": "2017.09.28", "title": "Европа да не ни обръща гръб, настоя каталунският лидер"}
{"url": "https://news.bg/society/s-nova-sistema-namalyavat-chakaneto-na-stolichniya-gradski-transport.html", "text": "Зам.-кметтът по транспорта в Столична община Евгени Крусев коментира пред БНТ, че в момента оптимизират интервалите на градския транспорт. Създават система, с която трябва да се намали чакането.Крусев заяви, че в момента вървят процедури за ремонт на спирките за градски транспорт.Той коментира и новите платени зони за паркиране. \"Въвеждането на платени зони за паркираме се наложи като модел, който вкара паркирането в кварталите в едни рамки, които позволяват хората да се предвижват спокойно. Разширението е изцяло подкрепено от гражданите в съответните райони. Ако това се случи и в други райони, ние ще направим нужното да се случи допълнително разширение в бъдеще\", допълни Крусев.През октомври изтича валидността на около 4000 винетните стикери в платените зони за паркиране. Срокът за разглеждане на документите е 14 дни, въпреки че служителите на дружеството работят с максимална експедитивност и издават разрешенията далеч преди крайния срок. До този момент около 2600 души са подали заявления.Подновяването може да стане в четири офиса - на бул. \"Будапеща\" 17, на \"Възраждане\" 1 и в метростанциите \"Европейски съюз\" и \"НДК\". Заявка за издаването на винетен стикер може да стане и онлайн.Необходим е документ, удостоверяващ постоянен адрес. Срещу 10 лева, който няма такъв адрес, получава стикер за 1 месец, в който може да смени адресната си регистрация. Цената на един винетен стикер за 1 година е 150 лева.", "date": "2017.09.28", "title": "С нова система намаляват чакането на столичния градски транспорт"}
{"url": "https://news.bg/int-politics/zukarbarg-zashtiti-facebook-ot-napadkite-na-tramp.html", "text": "Шефът на Facebook Марк Зукърбърг коментира, че социалната мрежа била сила за добро по време на кампанията за президентските избори в САЩ през 2016 г., тъй като е дала глас на повече хора, откогато и да било преди, включително на кандидати, служела като основно средство за комуникация на кандидатите и призовала хората да излязат и да гласуват.Зукърбърг изтъкна в публикация във \"Фейсбук\", че американският президент Доналд Тръмп не бил прав, когато казва, че \"Фейсбук\" винаги е бил против него.\"Либералите пък твърдят, че сме помогнали на Тръмп\", посочва той в публикацията, като допълва: \"И двете страни са разстроени от идеи и съдържание, което не харесват. Ето така изглежда платформа за всички идеи.\"Зукърбърг също така заяви, че е сгрешил, когато заяви, че идеята, че \"Фейсбук\" е повлиял на предизборната кампания, е била налудничава.\"След изборите направих коментар, че смятам за налудничава идеята, че дезинформация от страна на \"Фейсбук\" е променила изхода от изборите. Определянето на това като налудничаво беше пренебрежително и аз съжалявам. Това е твърде важен въпрос, за да бъде пренебрегван. Ала данните, с които разполагаме, винаги са показвали, че по-широкото ни влияние - от даване на глас на хората, до даване на възможност на кандидатите да комуникират пряко и до подпомагането на милиони хора да гласуват - изигра много по-голяма роля в тези избори\", коментира той във \"Фейсбук\".", "date": "2017.09.28", "title": "Зукърбърг защити Facebook от нападките на Тръмп"}
{"url": "https://news.bg/politics/deputatkata-ot-volya-nina-mitkova-napuska-parlamenta.html", "text": "Депутатката от ПГ на \"Воля\" Нина Миткова напуска парламента. Новината съобщи председателят на НС Димитър Главчев.Вчера тя е подала заявление за напускане на парламента. Все още не е ясна причината за оставката ѝ. Миткова е от младите лица на партията на Веселин Марешки.Тя е бизнесдама и е от активните лица в партията по време на парламентарния контрол. Стефан Августинов, който е от ръководството на Воля, сподели в кулоарите на НС, че Нина Миткова напуска по лични причини. Няма разцепление в партията, категоричен бе той. Миткова, която е от Пловдив, остава да работи за партията там.На нейно място ще влезе друга дама от града под тепетата.", "date": "2017.09.28", "title": "Депутатката от \"Воля\" Нина Миткова напуска парламента"}
{"url": "https://news.bg/politics/shefat-na-vss-poluchaval-7-000-lv-zaplata-iska-si-do-stotinka-20-te-zaplati-obezshtetenie.html", "text": "Представляващият отиващия си състав на Висшия съдебен съвет (ВСС) Димитър Узунов призна, че получава около 7 000 лева заплата, като допълни, че има 24 г. стаж.Той се противопостави на позицията на колегата си от ВСС Соня Найденова, че решението да се дават заплати накуп като обезщетение в края на мандата на магистратите от ВСС е незаконосъобразно.Узунов беше категоричен, че ще си получи абсолютно всичко, което му се полага.\"Не се притеснявам, не се смущавам, не се водя на ведомост в която и да е фондация или в неправителствена организация. Разчитам и се издържам единствено от трудовото си възнаграждение\", подчерта той в сутрешния блок на БиТиВи.\"Соня Найденова и Калин Калпакчиев декларираха, че се отказват от това право на обезщетение, което Законът за съдебната власт предоставя. Тя самата е получила 18 заплати като обезщетение, тоест получила е 98% от обезщетението си, и сега продънва ушите ни, че се отказва\", коментира Узунов.\"Когато беше представляваща ВСС , тя получаваше 35% повече като възнаграждение от останалите членове на ВСС. Излиза, че когато тя получава повече, решението на ВСС е било правилно и законосъобразно. Нека Найденова се откаже и от тези 35%\", призова той.\"Като представляваща не ѝ виждахме очите във ВСС. Тя обикаляше Европа повече, отколкото Апостола на свободата България през османското робство\", допълни той.Узунов определи поведението на Найденова и Калпакчиев като популистко и по думите му то било дискредитиращо и всяващо омраза.\"Не бива по този начин да настройваме хората срещу нас. Върнете тези 35%\", призова Узунов Соня Найденова.", "date": "2017.09.28", "title": "Шефът на ВСС получавал 7 000 лв. заплата, иска си до стотинка 20-те заплати обезщетение "}
{"url": "https://news.bg/politics/sudzhukgeyt-e-detska-prikazka-v-sravnenie-s-haskovo-i-dobrev-smyata-joncheva.html", "text": "Разпределят се обществени поръчки в приятелски кръг, на ключови позиции са 6 човека на Делян Добрев, а кметът е само бушон, коментира Елена Йончева пред НоваТВ. Изказването ѝ е във връзка с оттегляната подкрепа от кмета на Хасково и обвинения към него от страна на Добрев.Едно семейство държи и ножа и хляба в Хасково. Ако това е законно, значи Добрев по един напълно законен начин е придобил община Хасково, допълва Йончева. \"Суджукгейт\" е детска приказка в сравнение с Хасково и Добрев, смята тя.Кметът Беливанов разбира, че го използват като бушон и се опитва да направи конкурс, чрез който да назначи други хора, продължава Йончева. Почти половината от санираните блоковете минават през фирми, в които зетят на Добрев е акционер, коментира социалстката.Томислав Дончев определи ситуацията като \"риалити\" формат, а същността според него е да се покаже и да се докаже има ли нещо незаконно, всичко останало е в областта на морала и политиката.\"Йончева изказа купища лъжи, за част от които най-вероятно ще я съдим. Роднинските връзки много лесно се доказват\", коментира в отговор Делян Добрев по повод твърденията на Елена Йончева. Смятал я за добър журналист, но явно грешал, допълни Добрев.\"Аз зет нямам, Човекът, за когото говорят - Даниел Гаргов, е съпруг на моя братовчедка\", коментира Делян добрев. Той уточни и обясни, че мажоритарният собственик на въпросната фирма е \"червеният\" Величко Минев, който е ментор на зам.-министър на регионалното развитие и благоустройството в кабинета на тройната коалиция Димчо Михалевски.Депутатът от ГЕРБ смята, че в момента се създавал изкуствен скандал, с който се опитват да прикрият един друг скандал. В последните 2 години БСП буквално успяли да вербуват кмета на Хасково чрез скъпи екскурзии. \"Аз нося вината за Добри Беливанов. Аз го номинирах, като мислех, че е честен и почтен човек. Искам да се извиня на съгражданите ми\", допълни Делян Добрев.", "date": "2017.09.28", "title": "Суджукгейт е детска приказка в сравнение с Хасково и Добрев, смята Йончева"}
{"url": "https://news.bg/education/roditeli-i-grazhdani-skochiha-sreshtu-zadalzhitelnata-preduchilishtna-za-4-godishnite.html", "text": "Близо 50 граждански и родителски организации са изпратили отворено писмо до министъра на образованието и депутатите, в което протестират срещу игнорирането на гласа на гражданското общество във връзка с подновените опити за узаконяване на задължителната предучилищна подготовка за 4-годишните деца.Те посочват, че според Конституцията задължително е единствено училищното образование, и че отглеждането и възпитанието на детето е право на родителите и държавата не може да го измества чрез свои услуги със задължителен характер.Задължителната предучилищна подготовка за 4-годишните деца нарушавала и редица международни спогодби, по които България е страна, и според които семейството е водещо за начина на образоване на своите деца, се казва още в писмото.\"Неправомерно е да се наказват с глоби родители, които са намерили начин да осигурят подходяща семейна среда и искат да се погрижат за развитието на детето си в предучилищна възраст,\" посочват организациите.Подобни мерки нарушавали правата и най-добрия интерес на децата, които в тази възраст имали предимно нужда от лично внимание, индивидуална работа, много обич и подкрепа, отколкото от институционализация.Според организациите подобни действия биха отклонили нужните ресурси за постигане на качествени реформи в началния и среден курс на образованието.Организациите призовават управляващите да отхвърлят въвеждането на задължителната предучилищна подготовка за децата на 4-годишна възраст, за организиране и провеждане на широк обществен дебат по темата и становище от страна на институциите по повдигнатите проблеми.Според организациите задължителното образование в европейските държави било изключително преобладаващо от 6-годишна възраст, като не съществувал европейски документ, който да изисква въвеждане на задължително предучилищно образование за 4-годишните.Проведени изследвания в областта показвали, че резултатите от предучилищната подготовка зависят не от нейната продължителност или начална възраст, а от подкрепящата семейна среда, се казва още в писмото.Родителските движения и гражданските организации уведомяват управляващите, че ще призоват всеки загрижен за бъдещето на децата гражданин да оттегли подкрепата си към тях на предстоящите местни избори и да предприеме активни граждански действия, в случай, че правото на родителите за начина на образоване на децата им бъде отнето.Всеки, който желае, може да се включи с подкрепа на петицията \"\" в интернет.", "date": "2017.09.28", "title": "Родители и граждани скочиха срещу задължителната предучилищна за 4-годишните"}
{"url": "https://news.bg/economics/sindikati-i-rabotodateli-se-karat-dali-klas-prosluzheno-vreme-e-protivokonstitutsionen.html", "text": "Шефът на Българската стопанска камара (БСК) Божидар Данев и шефът на КНСБ Пламен Димитров се скараха в сутрешния блок на БиТиВи по темата дали \"клас прослужено време\" е противоконституционен.\"В конституцията пише, че заплатата се определя съгласно извършената работа - няма възраст, няма опит\", категоричен беше Божидар Данев.Пламен Димитров контрира, че това не било вярно. \"Законно и незаконно не определяме в студиото, добавките се определят със закон\", категоричен е той.По думите му, проблемът, че младите хора в България са дискриминирани на пазара на труда бил измислен. \"Има системи за допълнително заплащане\", допълни още Димитров.Според него премахването на \"клас прослужено време\" ще доведе до дестабилизация на работната сила в България, защото работещите хора са на възраст от 40 нагоре.\"Трябва да премахнем тази неясна, неевропейска система и механизъм\", контрира Данев.\"За мен е странно може ли един министър да сменя една поръчка и да я дава на друг завод. Работа на политик ли е това\", коментира Данев ситуацията с \"Дунарит\".\"Или държавата, или индърграунда, искат да се намесят в разпределението на тези финансови потоци\", допълни още той.", "date": "2017.09.28", "title": "Синдикати и работодатели се карат дали \"клас прослужено време\" е противоконституционен"}
{"url": "https://news.bg/crime/sindikati-alarmirat-che-mvr-zakriva-pozharni.html", "text": "Синдикат \"Огнеборец\" към КНСБ предупреждава, че ръководството на МВР и на Главна дирекция \"Противопожарна безопасност и защита на населението\" планират закриване на противопожарни служби и участъци с мотива, че не са достатъчно натоварени.Това заплашва живота и здравето на хората, които живеят в набелязаните населени места. Времето за реакция ще се увеличи в пъти, което ще доведе както до по-големи материални щети, така и до загуба на човешки животи.Националният синдикат на пожарникарите и спасителите \"Огнеборец\" алармират с писмо президента Румен Радев, премиера Бойко Борисов и председателя на парламента Димитър Главчев.Мотивите на МВР и ГДПБЗН са несъстоятелни. Основната причина за планираното закриване на участъци, основно в малки общини и населени места, не е тяхната неефективност, а липсата на хора, твърдят пожарникарите и спасителите.Причината е, че с промяна на подзаконовата нормативна база, влязла в сила от 1 август, се регламентира минималния брой пожарникари в състава на екип за ликвидиране на произшествия да е от трима човека. Поради недостатъчния щат в ГДПБЗН този норматив не се изпълнява, което налага при ликвидиране на произшествия екипите да са от двама пожарникари.Екипите в такъв състав са неефективни и освен, че е застрашен живота на пожарникарите, не може да се окаже адекватна помощ и на гражданите.Вместо да осигури допълнителен щат обаче, ръководството на МВР предпочита да мине към съкращения на цели участъци, жертвайки сигурността на гражданите, казват от \"Огнеборец\".Националният синдикат на пожарникарите и спасителите \"Огнеборец\" изразява несъгласието си с така готвената реформа, като заявява готовността си да сезират компетентните европейски синдикални организации и органи.Призовават, вместо да бъдат закривани служби за ПБЗН, да бъде осигурен допълнителен щат за изпълнение на нормативното изискване за трима пожарникари в екип.", "date": "2017.09.28", "title": "Синдикати алармират, че МВР закрива пожарни"}
{"url": "https://news.bg/politics/za-silna-evroagentsiya-kibersigurnost-nastoyava-rosen-zhelyazkov.html", "text": "Необходима е регулация, свързана със сертифицирането на информационни и комуникационни технологии, която да гарантира ниво на сигурност в мрежата. Това е мнението на Росен Желязков, председател на Държавна агенция \"Електронно управление\".В изказването си по време на международната конференция \"Колаборацията в основата на критичните данни\" той открои като важни марките, които се предприемат, в посока засилване на капацитета на европейската агенция \"Киберсигурност\".Мрежата обаче освен информация и забавление, носи и рискове и заплахи. Желязков използва терминологията на Айзък Азимов и подчерта, че днес не е възможно с декрети от типа на Първия закон на роботиката да се противодейства на заплахите. Те са свързани не само с кражби и измами, а с информационен тероризъм.От името на министъра на отбраната Красимир Каракачанов, приветствие прочете Георги Шарков -съветник по киберсигурността на военния министър.В него военният министър, отчита нарастващото влиянието на световната мрежа, а с това и на новите заплахи, свързани и с националната сигурност. Киберпространството се разглежда като среда за провеждане на операции срещу националните интереси и сигурността на държавите.Въпросите на киберсигурността е във фокуса и на МО. Разработват се политики за киберотбрана и ефективно противодействие на кибератаки. В Министерство на отбраната се изгражда Център за кибер отбрана за наблюдение на комуникационните и информационни системи и анализ на заплахите и оценки на уязвимостите в реално време. Той ще координира информацията с държавните институции и ще сътрудничи с бизнеса и други общности.Николай Ненков, заместник -директор на ДАНС, обърна внимание, че киберсигурността е неделима част от националната сигурност. Той определи фалшивите новини като елемент с непрекъснато растящ деструктивен потенциал.Само съвместни усилия могат да противодействат на кибератаките, заключи той.", "date": "2017.09.28", "title": "За силна евроагенция \"Киберсигурност\" настоява Росен Желязков"}
{"url": "https://news.bg/politics/upravlyavashtite-priemat-predsedatelstvoto-kato-natsionalna-kauza.html", "text": "\"Приемаме председателството на Съвета на Европейския съюз като национална кауза.\" С тези думи министърът на транспорта Ивайло Московски откри форум, посветен на на българското председателство в сектора.В публичното обсъждане на програмата за сектор транспорт участваха заместник-министрите Велик Занчев, Ангел Попов и Димитър Геновски.Московски заяви, че акцентът е поставен върху развитието на интермодалните, мултимодалните превози, конкурентноспособността, постигане на напредък по законодателните предложения и така наречения автомобилен пакет. \"В немалка степен разглеждаме развитието на единен цифров пазар като източник на растеж и конкурентоспособност\", обясни министърът и добави, че друг приоритет е осигуряването на сигурността на личните данни в цифровото пространство. Московски изтъкна и факта, че еврокомисарят Мария Габриел е поела темата за развитието на дигитална Европа и цифров пазар.Зам.-министър Велик Занчев представи приоритетите за развитието на въздушния транспорт. Той изтъкна, че над 1.450 млрд. пътници заминават или пристигат на европейските летища годишно.Проучванията показвали, че инвестиция от 1 евро в сектора на въздушния транспорт дават почти 3 евро добавена стойност на икономиката като цяло. По думите на Занчев едно работно място създавало повече от три работни места в други сектори на икономиката.\"Поради липсата на международна рамка, която да определя условията за конкуренция на въздушните превозвачи е възможно да възникват практики за различно третиране на превозвачите в различните държави. В рамките на ЕС това не е възможно. Има правила, които гарантират на всички превозвачи еднакви права и възможности за достъп до въздушноплавателните услуги\", посочи Занчев.Той изтъкна още, че българското председателство ще продължи работата по предложението на ЕК за регламент за защита на конкуренцията в областта на въздушния транспорт.", "date": "2017.09.28", "title": "Управляващите приемат Председателството като национална кауза"}
{"url": "https://news.bg/crime/kola-ubi-zhena-na-peshehodna-pateka-v-sofiya-1.html", "text": "Възрастна жена почина в София, след като автомобил я блъсна на пешеходна пътека тази сутрин. Инцидентът е станал на зебра на столичния булевард \"Никола Вапцаров\".67-годишната жена била ударена от лек автомобил, докато пресичала на обозначеното за това място.В 7.20 часа в столичната полиция е получен сигнал за пътен инцидент, станал в 6.55 часа на столичния бул. \"Никола Вапцаров\" и ул. \"Атанас Дуков\" в близост до болница Токуда. Жената е блъсната от автомобил, шофиран от 43-годишен мъж.По първоначална информация жената е починала на път за болницата. Пробата за алкохол на водача е отрицателна. На мястото се извършва оглед, образувано е досъдебно производство.", "date": "2017.09.28", "title": "Кола уби жена на пешеходна пътека в София"}
{"url": "https://news.bg/world/kitay-obeshta-da-zashtiti-suvereniteta-si-pri-konflikt-na-koreyskiya-poluostrov.html", "text": "Военното министерство на Китай съобщи, че армията на страната ще предприеме всички необходими приготовления, за да защити националния си суверенитет и регионалния мир и стабилност, информира Ройтерс.Говорител на министерството направи коментара на месечен брифинг в Пекин, след като беше запитан каква подготовка Китай ще предприеме в случай на война на Корейския полуостров.Говорителят също повтори, че според Пекин проблемът трябва да бъде разрешен с разговори, а не с военни средства, което не е вариант за намаляване на напрежението.", "date": "2017.09.28", "title": "Китай обеща да защити суверенитета си при конфликт на Корейския полуостров"}
{"url": "https://news.bg/world/tereza-mey-napadna-boing.html", "text": "Британският премиер Тереза Мей заяви, че \"Боинг\" подкопава отношенията с Великобритания с поведението си в спор с канадския конкурент \"Бомбардие\", съобщава Ройтерс.4 200 работни места са под риск в Северна Ирландия заради спора., отговори Мей на въпрос по време на събитие, организирано от Банката на Англия.Във вторник търговското ведомство на САЩ наложи 220% данък върху самолети Cseries на \"Бомбардие\", чиито крила се произвеждат в завод в Белфаст. Митото е наложено след оплакване на \"Боинг\". Компанията обвинява Канада, че несправедливо субсидира \"Бомбардие\".В същото време Мей заяви, че отворени и свободни пазарни икономики гарантират лични свободи и водят до ново развитие, което спасява човешки живот.Тя направи коментара след речта на лидера на лейбъристите Джереми Корбин, който вчера на конференция на партията заяви, че британската икономическа система е \"разбита\".По време на събитието на Банката на Англия, с което се отбелязва 20 г. от правото на банката да определя лихвите независимо, Мей добави, че макар някои хора да поставят под въпрос пазарната икономика, отказване от нея би било във вреда за най-бедните и най-уязвимите в сравнение с другите.Обаче Мей предупреди, че поддръжниците на пазарната икономика трябва да бъдат реалисти, че има и недостатъци.Според британския премиер основната цел на нейната икономическа политика е да се увеличи стандартът на живот и да се откриват работни места за обикновените хора, докато насърчава растежа на Острова.Относно Брекзит Мей подчерта, че иска по-тясно икономическо партньорство, но с балансирани права и задължения.", "date": "2017.09.28", "title": "Тереза Мей нападна „Боинг”"}
{"url": "https://news.bg/crime/granichni-politsai-otkriha-1300-butilki-nelegalen-alkohol.html", "text": "Граничните полицаи откриха 218 кашона, съдържащи 1302 еднолитрови бутилки с различен вид алкохол - уиски, водка и джин, без акцизен бандерол.Служители на ГПУ-Златарево са извършили проверка на дворно място и къща в село Микрево, община Струмяни, обитавани от 54-годишен мъж където намерили нелегалната стока.Цялото количество алкохол е предадено с протокол. Уведомена е районната прокуратура в Сандански. По случая в ГПУ-Златарево е образувано досъдебно производствоГраничните полицаи са разкрили, че алкохолът е разтоварен в имота от 34-годишния Б. Ж. от същото село. Той е задържан.Повдигнато му е обвинение и е разпитан в качеството на обвиняем. Разследването по случая продължава. ", "date": "2017.09.28", "title": "Гранични полицаи откриха 1300 бутилки нелегален алкохол "}
{"url": "https://news.bg/bulgaria/borisov-nastoyava-za-garantsii-za-pravata-na-maltsinstvoto-ni-v-albaniya.html", "text": "България настоява да бъдат гарантирани правата на българското малцинство в Албания, заяви министър-председателят Бойко Борисов в телефонен разговор с албанския премиер Еди Рама. Причина за разговора на високо ниво беше готвеният от албанското правителство проектозакон за защита на малцинствата. Борисов изтъкна очакванията си проектозаконът да съдържа текстове, които да защитават правата на българското малцинство в страната.Премиерът на Албания Еди Рама увери българския си колега, че проектозаконът все още е в процес на изготвяне. Той е поел ангажимент, Албания да не наруши интересите на българското малцинство. Рама подчерта, че комуникацията по законопроекта с България ще продължи, така че интересите на българите в Албания да бъдат защитени.", "date": "2017.09.28", "title": "Борисов настоява за гаранции за правата на малцинството ни в Албания"}
{"url": "https://news.bg/world/pekin-naredi-da-se-spre-biznesat-s-kndr.html", "text": "Министерството на търговията на Китай съобщи, че севернокорейските фирми или съвместните предприятия на китайска територия ще бъдат затворени в рамките на 120 дни, информира Ройтерс.Това е част от последната резолюция със санкции на Съвета за сигурност на ООН срещу КНДР, приета на 12 септември.Съвместните китайско-севернокорейски бизнеси в чужбина също ще бъдат затворени, се казва в съобщение на ведомството.Китай е най-големият и основен търговски партньор на КНДР.На 12 септември ООН единодушно наложи нови санкции на Северна Корея. Рестрикциите бяха наложени заради шестото ядрено изпитание и ракетните тестове на КНДР по-рано този месец.За девети път ООН налага санкции на Пхенян.", "date": "2017.09.28", "title": "Пекин нареди да се спре бизнесът с КНДР"}
{"url": "https://news.bg/politics/dva-zakonoproekta-predlagat-pensii-za-detsata-na-pochinali-olimpiytsi.html", "text": "Бонбони и сръдни в парламентарната комисия за младежта и спорта. Повод станаха два проекта на Закон за физическото възпитание и спорта, чиито текстове са позитивни за олимпийците ни и техните наследници.Децата на починалите ни пенсионирани олимпийци да получават пенсия до навършване на пълнолетие, настоява ГЕРБ. Такова предложение имат и от ДПС. И двата проекта са подкрепени.Лично Даниела Дариткова, председател на здравната комисия, дойде да представи проекта на ГЕРБ, но шефът на спортната комисия Славчо Атанасов я поряза и не й даде думата. Нямало смисъл, според него, тъй като и двата проекта били ясни и вече обсъждани два пъти. Прехвърчаха и искри между двамата председатели на комисии. Дариткова видимо се ядоса и се оплака, че не й дават думата. Атанасов пък настоя, че той е председател на тази комисия.Дариткова обаче не отстъпи и нанесе удар \"под кръста\" със заявката, че има рожден ден и поканата към председателя и присъстващите да се почерпят.Славчо Атанасов се сконфузи: \"Трябваше по-рано да кажете. Ще взема и аз да дойда на здравна комисия\".\"Заповядайте, има какво да научите\", отговори му Дариткова на излизане от залата.Колежките й в комисията за младежта и спорта я защитиха и също бяха недоволни, че двата законопроекта не са представяни и аргументирани в комисия. Славчо Атанасов обаче остана на позицията си.Нека да не бъдем като дебили и папагали едно и също нещо няколко пъти да го аргументираме, репликира ги той и допълни: \"Нека не си меним капите\". ", "date": "2017.09.28", "title": "Два законопроекта предлагат пенсии за децата на починали олимпийци"}
{"url": "https://news.bg/int-politics/severna-koreya-se-nahvarli-na-izkufeliya-starets-tramp.html", "text": "Северна Корея повтори позицията си, че американският студент Ото Уормбиър не е бил измъчван по време на неговото 17-месечно задържане от изолираната комунистическа държава.По-рано съдебният лекар, който е направил аутопсия на тялото на Уормбиър, обяви, че няма ясни следи от изтезание върху американския гражданин, което е в противоречие с изявленията както на родителите на студента, така и на американския президент Доналд Тръмп, който написа във вторник в профила си в \"Туитър\", че \"Ото е бил изтезаван по невъобразим начин от Северна Корея\".Според \"Франс прес\" Пхенян е обвинил \"изкуфелия старец\" Тръмп, че се е възползвал от смъртта на Уормбиър, за да дискредитира Северна Корея, същевременно твърдейки, че е осигурил медицинска помощ на американския студент въпреки неговите \"враждебни действия\".Уормбиър беше освободен от затвор в Северна Корея на 15 юни в състояние на кома, като само дни по-късно почина в американска болница.Той беше задържан от властите в Пхенян през януари 2016 г. заради това, че се опитал да открадне пропаганден плакат от неговия хотел и впоследствие заради това беше осъден на 15 години тежък труд.", "date": "2017.09.28", "title": "Северна Корея се нахвърли на \"изкуфелия старец\" Тръмп"}
{"url": "https://news.bg/world/strelba-stresna-horata-v-metroto-na-madrid.html", "text": "Две метролинии в испанската столица Мадрид са спрени, след като е чута стрелба. Това съобщи испанската полиция, цитирана от местни медии.Според разпространяваната информация полицейски екипи са изпратени на мястото на инцидента. Частично метрото е спряно като предохранителна мярка.В социалните мрежи са публикувани снимки, на които се виждат пътници, коленичили, за да се защитят.През август 14 души бяха убити, а повече от 100 души пострадаха при нападение с ван в централната част на Барселона. ДАЕШ (\"Ислямска държава\") пое отговорност за атаката.", "date": "2017.09.28", "title": "Стрелба стресна хората в метрото на Мадрид"}
{"url": "https://news.bg/crime/bivshiyat-shef-na-sgs-kaloyan-topalov-izprati-otchet-za-deynostta-si.html", "text": "Напусналият председател на Софийския градски съд (СГС) Калоян Топалов изпрати отчет за дейността на ръководството на СГС от 07 юли 2015 г. до 29 септември 2017 г. Документът е изпратен до Съдийската колегия на ВСС, председателя на ВКС Лозан Панов и председателя на САС Даниела Дончева, съобщиха от СГС.Отчетът показва предприетите от председателя Калоян Топалов и екипа му мерки по организационното и административно управление на най-големия окръжен съд в страната. В синтезиран вид са изброени осъществените структурни промени и утвърдените вътрешно нормативни актове за преодоляването на недобрите съдебни практики.Отчетени са извършените действия по отношение на заварените съществени пропуски в правораздавателната дейност, липсата или лошата организация на администрацията и дейността на съда като цяло.В документа са посочени и предприетите мерки по отношение на кадровия дефицит при магистратите и съдебните служители в условията на изключителна натовареност на съда, огромни обществени очаквания и въпреки често срещаното неразбиране от страна на част от магистратите, съдебните служители и кадровиците от ВСС.Отчетени са извършените действия по отношение на заварените съществени пропуски в правораздавателната дейност, липсата или лошата организация на администрацията и дейността на съда като цяло. В документа са посочени и предприетите мерки по отношение на кадровия дефицит при магистратите и съдебните служители в условията на изключителна натовареност на съда, огромни обществени очаквания и въпреки често срещаното неразбиране от страна на част от магистратите, съдебните служители и кадровиците от ВСС.Постигнатите резултати са резултат от усилията както на ръководството на съда, така и на ръководителите на отделните административни служби в него и на самата администрация, пише още в доклада си Калоян Топалов.", "date": "2017.09.28", "title": "Бившият шеф на СГС Калоян Топалов изпрати отчет за дейността си "}
{"url": "https://news.bg/society/otkriha-pametna-plocha-v-bivshata-evreyska-bolnitsa-v-sofiya.html", "text": "Зам.-кметът на София Тодор Чобанов и председателят на организацията на евреите в България \"Шалом\" д-р Александър Оскар откриха възпоменателна плоча в памет на евреите, които са се сражавали и загинали за България през войните.Паметната плоча бе открита в някогашната Еврейска болница в София (на ул. \"Бъкстон\", днешна \"Дамян Груев\").Председателят на организацията на евреите Александър Оскар посочи, че в навечерието на Балканската война 25 офицери в Българската армия са били от еврейски произход. По думите му през Балканските войни над 5500 евреи са се сражавали за България. Над 230 от тях дават живота си във войните. През Първата Световна война евреите, които са били мобилизирани са наброявали над 7300 души, а 700 от тях са загинали.\"Гордея се с факта, че в историята на България няма нито един случай на евреин, който да е уличен в държавна измяна\", допълни Оскар. По думите му Еврейската болница е завършена през 1934 г. И от тогава е известна като паметник за всички тези евреи, които са дали живота си за България.Зам.-кметът на София Тодор Чобанов заяви, че дължим вечна признателност на загиналите евреи в тези войни. Пред плочата граждани поднесоха венци и цветя.", "date": "2017.09.28", "title": "Откриха паметна плоча в бившата Еврейска болница в София"}
{"url": "https://news.bg/bulgaria/oshte-dvama-sluzhiteli-na-obshtinata-v-haskovo-podavat-ostavka.html", "text": "Двама служители на възлови позиции в община Хасково подадоха оставки в сектор \"Човешки ресурси\" в администрацията днес, съобщава БТА, позовавайки се на общинския пресцентър.Биляна Димитрова - секретарят на община Хасково и директорът на дирекция \"Финансово-счетоводни дейности и отчет\" Росица Гаргова са депозирали заявления за напускане.В началото на тази седмица оставки подадоха и зам.-кметовете Евгени Консулов и Милена Трендафилова. Като мотив заместник-кметовете посочиха невъзможност да продължават да работят с кмета Добри Беливанов.Припомняме, Беливанов изцяло се бил отклонил от обещанията, които дадохме през последните няколко години, обясни Цветан Цветанов оттеглянето на доверието на партията от кмета.Самият Делян Добрев се извини, че е издигнал преди години Добри Беливанов. \"Аз нося отговорността, моя е грешката, че преди две години номинирах Добри Беливанов\", сподели той. Властовият център не е бил в общината, а в офиса, къщата, на луксозните екскурзии на въпросния бизнесмен, коментира депутатът.Хасковският кмет спечелил изборите заради подкрепата на ГЕРБ. Беливанов бил разочарование като кмет още от първите си дни, споделиха и Добрев, и Цветанов.От друга страна социалистката Елена Йончева нападна Добрев. \"Разпределят се обществени поръчки в приятелски кръг, на ключови позиции са 6 човека на Делян Добрев, а кметът е само бушон\", критикува тя. ", "date": "2017.09.28", "title": "Още двама служители на общината в Хасково подават оставка"}
{"url": "https://news.bg/int-politics/poroshenko-dopuska-promeni-v-zakona-za-obrazovanieto.html", "text": "Украинският президент Петро Порошенко допусна, че е възможно да промени езиковите норми в новия закон \"За образованието\". За него са  дискусиите с европейските ни партньори, обяви Порошенко в четвъртък по време на изявление пред работещи в сферата на образованието, цитиран от ТАСС.\"Новият закон за образованието не трябва да отделя Украйна от Европа, а обратното - да я приближава. И както разбирам, от министерството на образованието вече са се обърнали по мое нареждане към Съвета на Европа и Венецианската комисия. Бих помолил нашият министър да не сме пасивни, а активно да защитаваме своето виждане за задължителните права на националните малцинства\", заяви президентът.\"Подписвайки законите, които поддържат украинския език, следя за това да остави широко пространство за използване на други езици, на които говорят гражданите на Украйна. Разбира се, не сме длъжни и не бива да обръщаме внимание на заявленията на Държавната дума\", заяви той.", "date": "2017.09.28", "title": "Порошенко допуска промени в закона \"За образованието\""}
{"url": "https://news.bg/bulgaria/imalo-chadar-nad-mareshki-v-gorivata.html", "text": "Бюджетът губи милиарди от контрабандни горива. Проблем е и така нареченият феномен \"Марешки\".От Българската петролна и газова асоциация обвиниха държавата в бездействие и настояха за специален закон, който да регулира играчите на пазара, както и да се конфискуват колите на онези, които ползват контрабандни горива.Нейните членове се срещнаха с депутати.\"Говорим за феномен, човек, седящ на трибуната на българския парламент. Твърдя че има тежък политически чадър над него. Откъде са тези горива, които влизат толкова евтино, че да продава, така че да печели.Дайте всички да купуваме от там. Смразяващо е бездействието на държавната когато виждаме, че имаме 1 милиард не събрани и се чудим как да увеличим пенсиите на хората с 10 лева\", коментира Валентин Златев, председател на \"Газовата и петролна асоциация\".Само от акцизи хазната губи 1 милиард, а всеки втори литър вносно гориво е минало границата ни контрабандно.От Асоциацията настояват да бъдат създадени равни условия за всички участници на пазара. Сред предложенията са да бъде въведен регистрационен режим на фирмите в бизнеса, както и да има по-строги санкции за хората, които използват контрабандно гориво, включително и конфискация на превозното им средство.От Асоциацията са готови да обсъдят с депутатите конкретните законодателни промени, които да ограничат злоупотребите в бранша.", "date": "2017.09.28", "title": "Имало чадър над Марешки в горивата"}
{"url": "https://news.bg/world/sasht-pritiskat-hizbula-s-novi-sanktsii.html", "text": "САЩ притискат Хизбула с нови санкции, предаде АП.Комисията по външна политика в четвъртък одобри два законопроекта за засилване на натиска на санкции срещу шиитската групировка.Първата инициатива, предложен от председателя републиканецът Ед Ройс, има за цел да ограничи достъпа на Хизбула до международната финансова система, както и възможност за получаване на средствата и от финансови институции.Според текста на законопроекта, президентът на САЩ ще трябва да наложи санкции срещу всеки чужденец, който е известен, че предоставя значителна финансова, материална и технологична подкрепа на редица структури от Хизбула, включително т.нар Министерството на външните отношения, организацията, която отговаря за въпросите на външната сигурност, Ливанската медийна група и други.Освен това държавният глава ще трябва да наложи санкции срещу всички агенции и институции от други страни, които подкрепят Хизбула, включително доставката на оръжия. Предвижда се тези санкции да бъдат отменени, но Белият дом първо трябва да увери съответните комисии в Конгреса, че това е в интерес на националната сигурност.Вторият законопроект е посветен на наказателните мерки срещу членовете на групировката, които използват цивилното население като \"човешки щит\".В текста на първата инициатива Иран не се споменава директно, но самият автор признава, че законопроектът е насочен, наред с други неща, към Ислямската република. \"Днес комисията е предприела действия срещу\" Хизбула \"и нейния спонсор Иран \", разкри Ройс.", "date": "2017.09.28", "title": "САЩ притискат Хизбула с нови санкции"}
{"url": "https://news.bg/world/rusiya-ne-se-e-mesila-v-referenduma-na-kataluniya.html", "text": "Русия не се месила в референдума на Каталуния. Това обяви пред РИА Новости Игнасио Ибанес.\"Не виждаме потвърждение на информацията, публикувана в испанските медии\", каза Ибанес.Според него \"в руската преса, както и в средствата за масова информация на други държави, се натъкнахме на статии, в които бяха съпричастни към проблема за независимостта, но според нас те не отразяват това, което се случва.Посланикът добави, че не мисли, \"че това е типично за Русия\".По-рано руският президентски прессекретар Дмитрий Песков заяви, че Москва не смята, че е възможно да се намеси в ситуацията в Каталуния, където е планиран да се проведе референдум за независимост. Той е насрочен за 1 октомври, но испанското правителство не признава допитването.", "date": "2017.09.28", "title": "Русия не се е месила в референдума на Каталуния"}
