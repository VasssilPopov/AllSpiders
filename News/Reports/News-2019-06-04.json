{"url": "https://news.bg/world/chetirima-ubiti-pri-strelba-v-avstraliya.html", "text": "Най-малко четирима души са загинали при стрелба в Дарвин, Австралия, предаде CBS. Нападателят е бил задържан. Той е 45-годишен мъж, стар познайник на полицията. По-рано тази година е бил пуснат под гаранция. Носел е електронна гривна след освобождаването си. Жертвите са застреляни на няколко различни места в северния град. Нападението не се разглежда като терористичен акт. Полицията описва случилото се като шокиращо и неочаквано за града. Това е и едно от най-кървавите нападения за страната. Австралия е сред страните с най-строги правила относно притежаването на оръжие. ", "date": "2019.06.04", "title": "Четирима убити при стрелба в Австралия "}
{"url": "https://news.bg/world/v-ungariya-otkriha-tyaloto-na-deseta-zhertva-sled-korabokrushenieto-v-dunav.html", "text": "Унгарски спасители съобщиха, че броят на загиналите при инцидента в река Дунав е достигнал 10 души, след като извадиха още едно тяло, информира АП.При инцидента миналата седмица туристическа лодка се сблъска с голям круизен кораб в Будапеща.Водолазите са открили тялото в потъналата лодка, която е превозвала южнокорейски туристи. 18 от 35-те души на Hableany са изчезнали. Седем са спасени.Властите заявиха, че основната цел на операцията е да се извади потъналата лодка от дъното на реката. Спасително-издирвателната операция е затруднена от бързите течения и почти нулевата видимост.В операцията участват унгарски и южнокорейски водолази.", "date": "2019.06.04", "title": "В Унгария откриха тялото на десета жертва след корабокрушението в Дунав"}
{"url": "https://news.bg/politics/danail-kirilov-othvarli-vazmozhna-ostavka-na-goranov.html", "text": "Мога да предам категорично: Не! Ние не смятаме, че има грешка по отношение на финансовия министър. Това заяви правосъдният министър Данаил Кирилов по време на заседанието на правната комисия. Той обясни, че на миналото заседание на Министерски съвет премиерът му е възложил какво да каже на БСП по темата.Ако държите, пак казвам, държите много да се обвинява някой, изчакайте, обърна се към представителят на опозицията Крум Зарков.\"Считам че не е работа на финансовия министър да извади химикала и да смята\", коментира още Данаил Кирилов.По-късно правният министър допълни пред журналисти, че според него няма грешка в законодателството. Въпросът е в методиката, по която се правят изчисленията.Припомняме, тази сутрин стана ясно, че след проверка на Върховна административна Прокуратура на , че партиите всъщност са получили не 11 на глас, а над 13 лв., е разпоредено на министъра на финансите Владислав Горанов в срок от 30 дни да поправи неправомерно по-високите субсидии, които са получили политическите партии. Според разпореждането на прокуратурата Горанов трябва да започне действия за събиране и възстановяване на изплатените в повече суми по годишните субсидии на правоимащите партии за периода 2016 г.- 2018 г. Трябва и да се организира стриктно спазване на чл.25- 28 от ЗПП, така че те да получават реално определения им по закон размер на партийната субсидия. и Сметната палата да осъществи финансов контрол, както и Върховна касационна прокуратура предвид събраните данни за извършени престъпления от общ характер от служители на Министерство на финансите.От , но отхвърлиха всякакви други въпроси. .", "date": "2019.06.04", "title": "Данаил Кирилов отхвърли възможна оставка на Горанов"}
{"url": "https://news.bg/disasters/poveche-ot-2000-zaboleli-ot-ebola-v-kongo.html", "text": "Смъртоносното огнище на болестта ебола в източната част на Конго надмина 2 000 случая и скоростта на разпространението на болестта се увеличава, съобщава \"Асошиейтед прес\".Броят на потвърдените случаи е достигнал 2000 души три пъти по-бързо, отколкото това е станало при първите 1000 заболели.Епидемията, обявена през август миналата година, уби повече от 1 300 души в нестабилен регион, където нападенията на бунтовници и съпротивата на местните хора накърниха опитите за ограничаване на болестта.Говорителят на Световната здравна организация Тарик Ясаревич изтъкна пред журналисти в Женева, че цифрата от 2000 души е \"тъжно и разочароващо събитие. Несигурността ни пречи\".Всяка атака не позволява на здравните работници да вършат изключително важната работа по ваксиниране на хората и проследяване на хиляди контакти на заразените жертви.Хуманитарни групи, включително Международният спасителен комитет, твърдят, че е необходима \"пълна пренастройка\" в отговор на една от най-опасните болести в света.", "date": "2019.06.04", "title": "Повече от 2000 заболели от ебола в Конго"}
{"url": "https://news.bg/world/fides-shte-podkrepi-veber-i-ostava-v-enp.html", "text": "Евродепутатите от унгарската управляваща партия ФИДЕС ще подкрепят преизбирането на Манфред Вебер като лидер на Европейската народна партия на гласуване в сряда. Това обяви високопоставен източник от Европейския парламент пред Евронюз.Това е обратен завой на унгарския премиер Виктор Орбан, който многократно заявява, че Вебер опетнява унгарците и следователно той не е подходящ за председател на Европейската комисия.Източникът също потвърди информация на Népszava, че евродепутатите от ФИДЕС ще продължат да бъдат членове на Европейската народна партия, въпреки че временно са им отнети членските права.Напрежението между Орбан и Вебер се засили през февруари, когато германският евродепутат заяви, че не иска да бъде председател на Европейската комисия с подкрепата на ФИДЕС.Миналата седмица със съобщение в \"Туитър\" Вебер обяви, че групата е единна в битката за поста шеф на ЕК.", "date": "2019.06.04", "title": "ФИДЕС ще подкрепи Вебер и остава в ЕНП?"}
{"url": "https://news.bg/politics/obshtinski-savetnik-kani-fandakova-da-proveryat-zaedno-remont-v-uchilishte.html", "text": "Столични общински съветници поканиха кмета на София Йорданка Фандъкова заедно да разгледат как е ремонтирано 70-о Основно училище \"Св. Климент Охридски\" в квартал \"Модерно предградие\", съобщиха от БСП-София. Ремонтът е срещу 2 млн. лева европейски пари по Оперативна програма \"Региони в растеж\".Училището е в столичния квартал \"Модерно предградие\", район \"Връбница\". То от година е в ремонт, извършван с европейски средства. Едновременно с ремонта се провеждат и учебните занятия.На 4 април заместник-председателят на СОС от БСП Милка Христова и председателят на групата на социалистите в СОС и лидер на БСП - София Калоян Паргов направиха официално питане до кмета Йорданка Фандъкова.От БСП искат да знаят дали са контролирани доставките на материали,  в това число и за лошо качество, има ли наложени глоби и санкции на изпълнителя и в какъв размер...Отговорът пристига след почти два месеца - на 30 май 2019 г. От БСП не са удовлетворени, защото не получават конкретни отговори. По искане на левите общинари, разглеждането на отговора ще стане на сесията на СОС на 13-и юни.По договор ремонтът трябва да е приключил в края на март, но на 30 май Христова се е уверила, че училището продължава да бъде работна площадка, а ремонтните дейности са много далеч от \"рязане на лентата\". В ранния следобед в ден петък работниците от строителната фирма, които извършват някаква дейност в училището, са по-малко от пръстите на едната ръка, пишат от БСП.\"В отговора на кмета Фандъкова пише, че  на влаганите строителни материали и изпълнените строително-монтажни работи. Кметът твърди също, че , като \", коментира Христова.Тя цитира отговора от столична община, че   - Столична община., (когато трябва да е приключил ремонта - б.р.).Въпреки питането на представителите на БСП в общината, не е посочено какви са нередностите. При последваща проверка . Неустойката тече от 1 април до отстраняването на недостатъците, но и до днес няма информация дали са отстранени и какъв е размера на неустойката.Според Милка Христова е възможно тези установени недостатъци да са провокирани от тяхното питане. \"В количествено-стойностните сметки , на обща стойност около 58 000 лв., без ДДС; фаянс на цена от 43 лева, без ДДС, теракот за 53 лева на кв.м., без ДДС. Това, което видях с очите си на място беше .Тя определя фасадата на училището като някакъв странен пачуърк (вид ръкоделие, пришиване на отделни парчета плат от различни материи и цветове - б.р.) от ярки, крещящи цветове, който е крайно неподходящ за учебно заведение.По думите й . По примера на .\"Очевидно това \", иронизира Милка Христова.\"Вътре в училището стените на коридорите и на стаите са боядисани в изключително неподходящ тъмносин цвят. Новият дъбов паркет от почти 70 лв./кв.м. с ДДС изобщо не изглежда нов, освен това е изкривен, надут и неизползваем в този му вид. От пръв поглед става ясно, че фаянсът и теракотът в тоалетните изобщо не отговарят на цените от количествено-стойностните сметки. Освен това са поставени изключително некачествено - . Озеленяването в двора се състои от няколко полуизсъхнали дръвчета и храсти\", установи на място зам.-председателят на столичния общински съвет.От отговора на кмет Фандъкова става ясно, че \" и че тези мостри отговарят на поставените материали в училището.Христова се съмнява в това и по тази причина кани на съвместна проверка столичния кмет. \"Да каже . Да посочи кметът Фандъкова къде в училището е поставен дъбов паркет, първо качество, за 52 лв./кв.м., без ДДС. Да каже тя като учител и директор на училище, дали фасадата на едно училище трябва да изглежда така, като тази на 70-о ОУ. \", призовава Милка Христова.", "date": "2019.06.04", "title": "Общински съветник кани Фандъкова да проверят заедно ремонт в училище"}
{"url": "https://news.bg/world/nad-50-gradusa-po-tselziy-v-indiya-otne-zhivota-na-desetki.html", "text": "В последните няколко дни температурата в Северна Индия надвиши 50 градуса по Целзий по време на гореща вълна, която отне живота на повече от 20 души за около три седмици, съобщават медии.На места температурата достигна 50,6 градуса по Целзий.Експерти от Центъра за наука и околна среда в Индия вярват, че горещината може да е проявление на екстремно метеорологично явление. Засилващите се горещи вълни са в резултат на увеличаващите се световни температури от климатичните промени, отбелязват учените.Индийската метеорологична служба предвижда рекордните температури да се запазят още една седмица.Много градове алармират за риск от недостиг на вода заради възникналото засушаване.", "date": "2019.06.04", "title": "Над 50 градуса по Целзий в Индия отне живота на десетки"}
{"url": "https://news.bg/int-politics/premierat-na-chehiya-obyavi-oditen-doklad-na-es-za-nego-za-ataka-sreshtu-stranata.html", "text": "Чешкият премиер Андрей Бабиш отвърна срещу доклада на Европейската сметна палата за евентуалните му конфликти на интереси, наричайки го атака срещу Чешката република, съобщава \"Ройтерс\".Бабиш, който е бизнесмен милиардер, превърнал се в политик, е изправен пред все по-големи протести през последните седмици, след като срещу него се води полицейско разследване за предполагаеми измами със средства от Европейския съюз, както и обвинения в конфликт на интереси заради бившата му бизнес империя.Одит на Европейската сметна палата, показващ предварителни резултати, който изтече през миналата седмица, установи, че бившата му компания, конгломератът Agrofert, не трябва да има достъп до средствата за развитие от Европейския съюз, защото Бабиш е останал облагодетелствано лице.Докладът повдига необходимостта страната да връща евросредства.Бабиш, говорейки в парламента, заяви, че страната няма да загуби средства от ЕС, които са предимство както за развитието, така и за управлението на бюджета.\"Съмнителен одит, атака срещу Чешката република и аз отново повтарям, нищо няма да бъде върнато\", зарече се Бабиш пред депутатите.Говорител на Европейската комисия заяви, че Сметната палата е спазила всички правила в одитния процес.Десетки хиляди хора протестират срещу Бабиш и новия му министър на правосъдието от края на април насам заради притеснения за намеса в казуса срещу Бабиш, в който полицията препоръча да му бъдат повдигнати обвинения. Очаква се около 100 000 души да протестират отново тази вечер.Казусът включва твърдения, че той е получил 2 млн. евро субсидия от ЕС за ферма и конгресен център преди повече от десетилетие, като е скрил собствеността си, което Бабиш отрича. Прокуратурата все още не е решила дали ще внесе обвинителен акт в съда.През 2017 г. Бабиш прехвърли собствеността си в Agrofert, конгломерат от повече от 200 компании в хранителната индустрия, земеделието, химикалите и медиите, за да се съобрази с чешкото законодателство.", "date": "2019.06.04", "title": "Премиерът на Чехия обяви одитен доклад на ЕС за него за атака срещу страната"}
{"url": "https://news.bg/world/gartsiya-prizova-germaniya-da-pregovaryat-za-reparatsiite-ot-voynite.html", "text": "Посланикът на Гърция в Берлин връчи вербална нота на германското външно министерство и призова Германия да преговаря с балканската държава за репарациите и компенсациите от Първата световна война и Втората световна война, информират гръцки медии.Дипломатическият ход е предприет след одобрение на парламента на Гърция. На 17 април гръцкият парламент приет доклад на парламентарна комисия по казуса.Депутатите призоваха правителството да поиска 300 милиарда евро репарации от Германия. Поместените в доклада открития се описват като първото пълно представяне на нацистките зверства в Гърция.Берлин твърди, че въпросът е разрешен още през 1960 г., когато са изплатени на Атина 115 милиона дойче марки.", "date": "2019.06.04", "title": "Гърция призова Германия да преговарят за репарациите от войните"}
{"url": "https://news.bg/world/stachka-na-zh-p-sluzhitelite-vav-frantsiya-sabra-hilyadi.html", "text": "Стачка ж.п. служителите във Франция се провежда днес. Синдикатите в страната са организатори на проявата в столицата Париж, предадоха световните информационни агенции. Причината е недоволство от реформите в сектора в страната. Срещу тях се обявяват хиляди, работещи в системата. Според тях, те влошават обществените услуги и условията за работа. От нея до момента няма никаква полза, убедени са те. Притесненията са за конкуренцията на частни фирми и правата им при пенсиониране. Сред демонстрантите са и пенсионирани служители. Очаква се демонстрации да се проведат и утре. Това е вторият голям протест от приемането на реформата. ", "date": "2019.06.04", "title": "Стачка на ж.п. служителите във Франция събра хиляди "}
{"url": "https://news.bg/regions/i-fandakova-ne-haresa-nyakoi-stroezhi-v-borisovata-gradina.html", "text": "Столичният кмет Йорданка Фандъкова също не е съгласна с някои части от плана за Борисавата градина. Това става ясно от неин пост във профила й във фейсбук. Утре предстои представянето и първото обществено обсъждане на проекта. Документът на архитект Ковачев ще бъде представен пред гражданите в УАСГ.Според столичния кмет обаче се и спекулира с Плана на Борисовата градина. Фандъкова отрича, че с плана за Борисовата градина се цели сеч и строителство в Борисовата градина. Забележките й били в посока запазване историческия вид на Борисовата градина.Йорданка Фандъкова описва позициите, които ще защитава при обсъждането и приемането на плана на Борисовата градина:Фандъкова все пак се хвали с първия студентски кампус в столичния Студентски град, който е на финала. , където се обособяват четири от съществуващите общежития - три на . Предвиден е и .\"С плана за Студентски град обособихме 10 кампуса и спасихме от застрояване 220 дка. . Най-фрапиращо беше, че . Затова \", пише Фандъкова.", "date": "2019.06.04", "title": "И Фандъкова не хареса някои строежи в Борисовата градина"}
{"url": "https://news.bg/world/gartsiya-i-kipar-razshiriha-sayuza-si-s-vklyuchvane-na-armeniya.html", "text": "Кипър и Гърция разшириха споразуменията за тристранно сътрудничество отвъд региона на Източното Средиземноморие с включването на Армения, обяви кипърският външен министър Никос Христодулидес, цитиран от \"Катимерини\".Армения е новото попълнениe към серията от споразумения за тристранно сътрудничество на Кипър и Гърция с Израел, Египет, Йордания и Ливан.На пресконференция с колегите си от Гърция и Армения, Христодулидес отбеляза, че трите държави положиха основата за по-тясно сътрудничество и решиха скоро да проведат среща на върха.\"Целта на споразумението за тристранно сътрудничество е да се поощри мирът, сигурността, стабилността и просперитетът чрез засилване на политическия диалог\", поясни министърът. Той добави, че Кипър и Гърция ще настояват за засилване на отношенията между Армения и ЕС.Арменският външен министър Зохраб Мнацаканян каза от своя страна, че новата платформа е много важно. Според министъра трите държави са съгласували следващите съвместни действия. Мнацаканян отбеляза, че Армения ще е домакин на среща на трите държави в близко бъдеще.Министърът на външните работи на Гърция Йоргос Катругалос смята, че трите държави споделят исторически връзки и общи позиции.\"Съгласихме се да си сътрудничим в международните организации по въпроси като признаването на арменския геноцид\", поясни Катругалос.", "date": "2019.06.04", "title": "Гърция и Кипър разшириха съюза си с включване на Армения"}
{"url": "https://news.bg/int-politics/doklad-preduprezhdava-za-kray-na-choveshkata-tsivilizatsiya-do-2050-a.html", "text": "Човешката цивилизация, каквато я познаваме, може вече да е влязла в последните си десетилетия. Това се предупреждава в тревожен нов доклад, който изследва вероятното бъдеще на обитаемостта на нашата планета, съобщават британски медии.Все по-катастрофалните последици от климатичната криза, съчетани с бездействие за справяне с нея, изпращат нашата планета по мрачен път към все по-голям хаос, който би могъл да завладее обществата по света, твърдят авторите на доклада.Докладът, създаден от базирания в Мелбърн мозъчен тръст Национален център за възстановяване на климата, е бил представен от бившия началник на въоръжените сили на Австралия и адмирал от запаса Крис Бари.В представянето му той е изтъкнал, че авторите на доклада \"са разкрили неподправената истина за отчайващата ситуация, в която се намират хората и нашата планета, рисувайки тревожна картина на реалната възможност човешкият живот на Земята да е на път да изчезне, по най-ужасния начин\".Документът твърди, че \"климатичните промени сега представляват екзистенциална заплаха за човешката цивилизация в средносрочен план\" и призовава за пренастройка на начина, по който правителствата отговарят на прогнозираните климатични сценарии, така че те да вземат на-лошите прогнози по-сериозно.Той също така твърди, че вредните последици от климатичната катастрофа, като увеличаване на недостига на храна и вода, ще действат като катализатор за налични социално-политически нестабилности, за да ускорят безредието и конфликтите през следващите три десетилетия.За да се подготвим добре за подобно въздействие, докладът призовава за преразглеждане на управлението на риска в страните, \"което е фундаментално различно от конвенционалната практика\".Изследването е дело на Дейвид Спрат, директор изследвания на Breakthrough, и Иън Дънлоп, бивш изпълнителен директор в нефтената, газовата и въгледобивната промишленост, който е работил за петролния гигант Royal Dutch Shell и е бил председател на Австралийската въглищна асоциация.Въз основа на липсата на значими глобални действия за бързото намаляване на всички емисии на парникови газове през следващото десетилетие, авторите очертават сценарий, в който глобалните емисии достигат връхната си точка през 2030 г.В този случай, използвайки няколко съществуващи проучвания, те предполагат, че средните глобални температури могат да се увеличат с 3 градуса над равнищата преди индустриалната епоха до 2050 г., което ще има пагубно влияние върху живота на планетата.", "date": "2019.06.04", "title": "Доклад предупреждава за край на човешката цивилизация до 2050-а"}
{"url": "https://news.bg/world/hilyadi-arzhentinki-na-protest-sreshtu-nasilieto-nad-zhenite.html", "text": "Хиляди аржентинки се събраха днес на протест в Буенос Айрес срещу насилието над жените, съобщиха световните информационни агенции. Те призоваха властите за спешни мерки срещу \"епидемията\" от насилие в страната, както я определят. Според тях, все още в страната не е сложен край на печалната традиция жени и момичета да мълчат за преживяно насилие. Само за януари тази година, повече от 20 жени са били убити. Това показва сериозно увеличение спрямо същия период за миналата година. Демонстрантите имат и други искания, свързани с правата им. Сред тях са правото на аборт, правното уреждане на надомната работа и други. Абортът дълго време бе незаконен в Аржентина, освен в случаи на изнасилване или когато животът или здравето на жената са изложени на риск. Жените, които искат аборт, трябваше  да подадат молба до съдия за разрешение, което според критици, това може да забави ненужно процедурата.Конгресътчрез законопроект това да бъде променено, въпреки че се сблъска и с противници в предимно католическата страна. ", "date": "2019.06.04", "title": "Хиляди аржентинки на протест срещу насилието над жените "}
{"url": "https://news.bg/world/v-bryuksel-zelenski-prizova-es-i-nato-da-zasilyat-natiska-nad-rusiya.html", "text": "Новият президент на Украйна Владимир Зеленски призова ЕС да засили натиска върху Москва за прекратяване на войната в източната част на страната, информира АФП.41-годишният бивш актьор избра Брюксел, дом на институциите на ЕС и НАТО, за първата си официална визита като държавен глава на Украйна. Той се срещна с председателя на Европейската комисия Жан-Клод Юнкер.По-късно Зеленски проведе среща и с генералния секретар на НАТО Йенс Столтенберг.\"НАТО напълно подкрепя суверенитета и териториалната цялост на Украйна, Алиансът не признава незаконното анексиране на Крим от Русия, ние осъждаме агресивните действия на Русия в региона на Черно море\", обяви Столтенберг.Зеленски призова европейските приятели на Украйна да притиснат Русия да прекрати войната.Президентът потвърди европейския и евроатлантически курс на Украйна и благодари на ЕС за специалната роля в сдържането на руската агресия.Запитан от журналисти дали му липсва Петро Порошенко, Юнкер отговори, че \"имам нов приятел\".\"Аз съм по-добър. Новият приятел е по-добър от стария\", добави Зеленски.Държавният глава обяви, че е готов да договори мирно споразумение за Донбас с Русия и да се приложат Минските споразумения.\"Готови сме да преговаряме с Русия. Готови сме да приложим Минските споразумения. Но ние първо трябва да се защитим и да станем по-силни икономически, политически и военно\", каза той на пресконференция със Столтенберг в Брюксел.Според него въоръжената агресия на Русия е голямо предизвикателство за евроатлантическата сигурност.", "date": "2019.06.04", "title": "В Брюксел Зеленски призова ЕС и НАТО да засилят натиска над Русия"}
{"url": "https://news.bg/world/v-italiya-upravlyavashtite-se-razbraha-da-rabotyat-zaedno.html", "text": "Kоалицията в Италия ще продължи да управлява през следващите четири години.Това стана ясно от коментар на вицепремиера и лидер на Движение \"Пет звезди\" Луиджи ди Майо, съобщават медии.Ди Майо поясни, че е провел разговор с вицепремиера и вътрешен министър Матео Салвини и са постигнали споразумение \"да работят заедно\". Той добави, че възнамеряват правителството на Италия да продължи да ръководи страната през следващите четири години и поясни, че е важно да се осигури стабилност на държавата.По-рано Салвини, цитиран от АП, предупреди, че е неизбежна правителствена криза, ако партията му \"Лига\" не започне да работи конструктивно с Движение \"Пет звезди\" в рамките на две седмици.Вчера премиерът на Италия Джузепе Конте заплаши да подаде оставка, ако двете партии не разрешат различията и не продължат работата по правителствената програма.Салвини подчерта, че иска да се продължи напред с реформите на правителството, но е нужен пробив най-скоро време.Ако се случи, че след 15 дни ние се върнем тук и кажем същите неща, същите отлагания, това ще е проблем, предупреди той пред италианското радио RTL.", "date": "2019.06.04", "title": "В Италия управляващите се разбраха да работят заедно"}
{"url": "https://news.bg/regions/katastrofiral-tir-zatrudni-dvizhenieto-prez-prohoda-na-republikata.html", "text": "Катастрофа ограничи временно движението през Прохода на Републиката. Това съобщиха от АПИ. Катастрофира ТИР.Временно движението по път II-55 при км 333 в посока Гурково - В. Търново се осъществяваше в една лента. Вече движението е възстановено. ", "date": "2019.06.04", "title": "Катастрофирал ТИР затрудни движението през Прохода на Републиката "}
{"url": "https://news.bg/politics/prezidentat-sezira-ks-za-promenite-v-zakona-za-darzhavnata-sobstvenost.html", "text": "Президентът Румен Радев сезира Конституционния съд за разпоредби на Закона за изменение и допълнение на Закона за държавната собственост, съобщиха от администрацията на държавния глава.Припомняме,  върху промените в Закона за държавната собственост, но то  с единодушие.Искането на Радев е конституционните съдии да обявят за противоконституционни и за несъответстващи на международни договори отделни разпоредби от промените в Закона за държавната собственост (обн. ДВ бр. 44/4.06.2019).Сезирайки съда президентът отстоява своята позиция, изразена с наложеното вето върху законовите разпоредби, се казва в съобщението.Припомняме, на 27 май върху Закона за държавната собственост. Сред мотивите му тогава бе, че част от промените не защитават правото на частна собственост.На 17 май по време на парламентарен контрол регионалният министър Петя Аврамова обясни, че има по Южната дъга на Околовръстния път. Тя изтъкна, че приетите промени в Закона за държавната собственост облекчават процедурите за отчуждаване на имоти за държавни нужди. По думите на Аврамова се очаква имотите, които са в регистрите за общинска собственост, и тези, които по документи са собственост на Столична община, да бъдат одържавени. Има искане към Столичния общински съвет и се очаква решение, каза Аврамова.Това не е първото вето на държавния глава Румен Радев върху промените в Закона за държавната собственост. На 17 октомври 2018 г. той , което  2018 г.Тогавашните мотиви на Радев бяха, че е недопустимо правната уредба да се превръща от средство за защита в законодателни решения, които увреждат обществения интерес. Според Румен Радев общественият интерес изисква разпореждането с държавно или общинско имущество да се подчинява на ясни правила, които  във всички случаи. стигнаха и до президент с исканията си. Те се противопоставят на плановете на Столична община да изгради парк на техни терени. Няколко пъти през април месец те б ", "date": "2019.06.04", "title": "Президентът сезира КС за промените в Закона за държавната собственост"}
{"url": "https://news.bg/society/parvite-probi-otchetoha-chista-morska-voda-kray-varna.html", "text": "Морската вода край Варна и курортите е чиста. Това показват резултатите от първите проби на Здравната инспекция преди началото на летния сезон, съобщи БНТ.До края на септември качеството на водата ще се проверява поне 2 пъти месечно.И тази година на Офицерския плаж във Варна указателни табели ще предупреждават туристите, че той е категоризиран като \"лош\".Според началникът на отдел \"Профилактика на болестите и промоция на здравето\" при РЗИ-Варна д-р Веселина Божилова, въпреки че резултатите сега са добри, там трябва да има предупреждение за постоянна забрана на къпането.Причината е, че според европейските директиви зоните за къпане се квалифицират според данните за последните 4 години.Божилова отбеляза още, че се изготвят писма до концесионерите и наемателите на плажове за табелите, които те трябва да поставят на съответния плаж с класификацията за 2018 година.Като отлични са категоризирани само два плажа в района - Златни пясъци и Бяга юг.Здравното министерство определя състоянието на повечето градски плажове във Варна като задоволително. Продължават проверките и на басейните преди отварянето им в началото на сезона.Водата в басейните ще се контролира и по сигнали на граждани.", "date": "2019.06.04", "title": "Първите проби отчетоха чиста морска вода край Варна "}
{"url": "https://news.bg/int-politics/vashington-e-gotov-na-pryak-dialog-s-moskva-za-venetsuela.html", "text": "САЩ са готови да продължат прекия диалог с Русия за Венецуела, доколкото признават интересите на Москва в региона. Това заяви в интервю за ТАСС заместник-посланика на САЩ в Русия Антъни Годфри.Той коментира, че Русия може да играе продуктивна роля в разрешаването на кризата.\"Както каза държавният секретар на САЩ Майк Помпео, когато се срещна с ръководството на Руската федерация в Сочи, очакваме тази роля да се увеличи. Готови сме да продължим пряк диалог с Руската федерация, защото признаваме, че тя има интереси в този регион\", обяснява дипломатът.Той коментира, че проблемите във Венецуела не възникват поради санкциите на САЩ. \"Това се случи поради антидемократичната политика и много лошите икономически решения на Мадуро\".\"Нямам конкретна информация, но както каза държавният секретар Помпео, те ще бъдат там заедно и ще бъде много странно, ако не се срещнат\", допълва Годфри относно шансовете за среща между президентите Тръмп и Путин по време на Г-20 в Осака.Относно Иран, дипломатът обясни, че \"видяхме действията на Иран извън плана (Съвместния цялостен план за действие по иранската ядрена програма) и други действия в региона, които станаха по-агресивни, по-опасни за света. Ние предприемаме мерки, за да привлечем вниманието на нашите партньори и нашите събеседници към това\".", "date": "2019.06.04", "title": "Вашингтон е готов на пряк диалог с Москва за Венецуела"}
{"url": "https://news.bg/regions/v-gorna-oryahovitsa-otmenyat-chastichnoto-bedstveno-polozhenie.html", "text": "В Горна Оряховица отменят частичното бедствено положение, което беше , съобщи БНР.Комисии обхождат селото, за да правят оценка на щетите. Общината е платила 10 000 лв. на частни фирми, които са изчистили държавния Александровски мост.Съоръжението беше затлачено с много дървета и коренища и се превърна в бент, а река Янтра излезе от коритото си затова беше обявено и частично бедствено положение.Кметът Горна Оряховица Добромир Добрев заяви, че най-важно е да се възстанови начина на живот село Първомайци.Гръмотевична буря и пороен дъжд имаше и този следобед в Първомайци.Припомняме, че вчера в Горна Оряховица беше  заради пороините дъждове, а заради придошлите води на река Янтра Малко по-късно през деня още ", "date": "2019.06.04", "title": "В Горна Оряховица отменят частичното бедствено положение"}
{"url": "https://news.bg/politics/za-gazoviya-hab-balkan-tryabvat-promeni-v-zakona-za-energetikata.html", "text": "Необходимо е да се изработи регулаторна рамка, за да се реализира газовият план на България, включително и изграждането на газовия хъб \"Балкан\". Това стана ясно по време на обсъждане в сградата на Народното събрание за представяне на концепцията за реализацията на газовия хъб.Припомняме, идеята за хъба бе лансирана първо от .Новата газова стратегия на България цели .По думите на министъра на енергетиката Теменужка Петкова диверсификацията на източниците на доставка на природен газ е . .Според нея, сигурност на доставките и конкурентни цени, съответно и конкурентна икономика, са в основата на повишаване на стандарта на българите и увеличение на доходите. Затова , каза Петкова, приветствайки промени в Закона за енергетиката.Изпълнителният директор на Булгаргаз ЕАД  обясни, че са предприети всички стъпки по енергийната стратегия. За да бъде създадена стабилна правна рамка, са .Изпълнителният директор на . Създаването на единна газова борса дава възможност за окрупняване на дейността на едно място, изтъкна той. По никакъв , а се създава алтернатива за достигането на легитимност. Равначки настоява за засилване правомощията на КЕВР с цел контрол и мониторинг, както и за .За създаването на ликвиден пазар на газ в страната са необходими , продажба от \"Булгаргаз\" на излишъците само по борсов път, както и .Включва се и нов участник на пазара - .Очаква се с въведените стратегически промени да преминат , нови възможности за търговците и ефективна либерализация на енергийния пазар. Съгласно оценката по методиката на Европейската федерация на търговците на енергия (EFET), от 2018 година България се нарежда сред средно развитите газови пазари.Прогнозата за .Председателят на комисията по енергетика в Народното събрание Валентин Николов увери, че промените в Закона за енергетиката ще бъдат внесени от народни представители, а не от Министерския съвет, за да започне бързото обсъждане на първо четене.", "date": "2019.06.04", "title": "За газовия хъб „Балкан“ трябват промени в Закона за енергетиката"}
{"url": "https://news.bg/int-politics/oon-politikata-na-sasht-za-abortite-e-ekstremistka-omraza-i-iztezanie.html", "text": "Политиката на САЩ по отношение на абортите е форма на екстремистка омраза, която е равнозначна на изтезанията на жени. Това обяви заместник върховният комисар на ООН за правата на човека Кейт Гилмор, цитирана от \"Гардиън\".Атаката срещу правата на жените беше \"криза\", организирана и добре финансирана от силно екстремистки групи, твърди тя.\"Не го изкарахме наяве по същия начин, по който го правехме с други форми на екстремистка омраза, но това е насилие, основано на пола, срещу жени, без съмнение\", коментира Гилмор.\"Ясно е, че това е изтезание - това е лишаване от правото на здраве\", предупреди тя, като посочи, че комисията от експерти, натоварена да наблюдава изпълнението на деветте основни инструмента на ООН за правата на човека, всеки от тях \"независимо обяви, че абсолютната забрана на абортите... е срещу правата на човека\".Гилмор, назначена за заместник върховен комисар през 2015 г., настоя, че забраната на абортите в някои американски щати и опитите на администрацията на президента Доналд Тръмп да премахне езика от ключови международни документи е \"дълбоко обезпокоително\".\"Това е криза. Това е криза, насочена срещу жените\", подчерта тя, предупреждавайки, че все още не сме усетили пълния ѝ обхват.Гилмор каза, че противопоставящите се групи - най-влиятелните от които са консервативни и християнски организации - били добре организирани и добре обезпечени, и пренебрегвали доказателства в преследването на идеологическите си цели.\"Това е атака срещу истината, науката и универсалните ценности и норми\", твърди тя.\"Имате право на собствено мнение, но нямате право на собствени факти\", подчерта Гилмор.", "date": "2019.06.04", "title": "ООН: Политиката на САЩ за абортите е \"екстремистка омраза\" и \"изтезание\""}
{"url": "https://news.bg/economics/iznasyame-nay-mnogo-chasti-na-elektrotehnika-gashi-drob-i-pshenitsa.html", "text": "на българския износ продължава. Българските предприемачи намират своето място в глобалната верига на доставки. Износът расте дори за държави с активна експортна насърчителна политика, съобщава в свой анализ Българска стопанска камара - БСК. и се влияе по-малко от курса на щатския долар и цените на енергоносители и суровини. Този износ формира около 24% от общия, при това тук не е включен износът на специална продукция. Износът на суровини и материали с ниска степен на преработка продължава да намалява своя дял и за 2018 г. се оценява на 29-30%.Групи стоки в експортна листа с относително по-висока добавена стойност са: Наситени интегрални платки, с който продукт България проби редица силно конкурентни пазари - САЩ, Япония, Югоизточна Азия; Компоненти за автомобилостроене и машиностроене, хидравлика, машинни възли, акумулатори, лагери, кабели, електротехнически и електронни изделия, електрически ръчни инструменти; изчислителни устройства; Хладилници, фризери; Някои фармацевтични и медицински изделия; Оптични изделия, сензори; Някои софтуерни продукти за управление на процеси, игри; Любителска радиотехника, ски, сноуборд, велосипеди.Основни пазари за стоки с по-голяма добавена стойност са Германия, Италия, Франция, но изделията ни се вграждат там и след това се реализират в целия свят.България може да увеличи износа си за развитите държави, като стане подизпълнител на големите фирми и се включи в глобалните вериги на доставки. С течение на времето ще се придобият знания и умения за по-широко самостоятелно навлизане на световните пазари под собствена марка и със собствени разработки., и по-малко на местни фирми. Независимо от ползите от чуждестранните инвеститори, редица суровини и материали не се преработват достатъчно задълбочено и килограмовите цени на българския износ са сравнително ниски.В ход е ускорено технологично обновление, което все по-често се цели във външни пазари, отколкото в българския. .Българските предприемачи като че ли имат повече доверие на чуждестранни разработки и технологии, отколкото на българските. Технологичното обновление се случва чрез внос на технологии и индустриални права. Приложната продукция на българските учени, доколкото се среща, се внедрява в големи западноевропейски фирми и се ползва за нарастване на конкурентоспособността им. Скъсана е връзката между университети и институти, от една страна, и индустрията, от друга.Макар българският износ да отбеляза нов исторически рекорд през 2018 г. - 33,205 млрд. щ. д., България отстъпва позиции и е на 64 място сред всички износители в света (61 за 2017 г.). Ръстът на износа ни за 2018 г. спрямо 2017 г. е 6%, при ръст на световния внос 10%.Групите стоки с най-голям износ са електротехника и електроника, мед и изделия от мед, енергоносители (горива и електроенергия) и машини и апарати. Тези 4 групи стоки формират 36% от износа ни. Група стоки под митнически код 99 за поредна година е на 5-та позиция в експортната ни листа, но ще бъде изключена от анализа ни, защото описанието не дава точна представа за какво става дума.От анализа са изключени доставките на стоки за отбраната, НСИ третира тази информация като конфиденциална. Според неокончателни данни на вносителите, България е изнесла стоки за отбраната поне за 777 мил. щ.д. Редица държави, които са пазар за българска специална продукция, не предоставят данни за търговията си с нея.За периода 2014-2018 г. българският износ, измерен в щатски долари, нараства с 5% годишно, докато световният внос нараства с 2%. Тези тенденции са различни по групи стоки.Изделията на електрониката и електротехниката продължават своя експортен възход с 10% средногодишен ръст за последните пет години, докато за същия период световният внос се е увеличил с 4%. Това се дължи в голяма степен на ръста през последната година - 19%. Това означава, че тези . Износът на машини и апарати също се представя добре и бележи ръст от 5%, докато световният внос расте с 2%. За последната година износът на тази група стоки расте с 10%Изключвайки специфичните доставки, износът на зърно заема пета позиция. Следват фармация, автомобилна индустрия, изделия от желязо и стомана, пластмасови изделия, облекла.По експертни оценки, износът на специална продукция (над 777 млн. щ. д.) би трябвало да е на единадесето място сред водещите стокови групи в износа ни. Ако този износ се добави към посочените 33,2 млрд. щ. д., България ще изпревари Литва (с износ 33,404 млрд. щ.д.) в световната ранглиста.Стоката с   е катодната мед - 1,251 млн. щ. д., при спад в износа 3% спрямо 2017 г. Леките горива са на второ място с 1,089 мил. щ.д., следва анодната мед с 1,075, средно тежки горива 1,014 и пшеница 759 мил. щ.д. Тези 5 стоки формират 15,6% от износа. По експертна оценка суровини и енергоносители формират 29-30% от износа.Добре се представят износът на медикаменти, кабелни снопове за автомобилистроенето, маслодаен слънчоглед, части и възли за машини и апарати, руди на благородни метали. Впечатление прави ръст от 113% на биодизел и тръби за газ - 228%, докато износът на електроенергия спада със 7%.Сред изброените по-горе стоки, увеличение в пазарния дял (положителна разлика между нашия износ и глобалния внос) имат пшеница, кабелни снопове, части и възли за машини, биодизел и тръби за газ.С  са анодна и катодна мед, леки горива, пшеница, кабелни снопове.С  са приспособения за стомия - 10 пъти, оловен скрап, велосипеди със спомагателен двигател, тръби за газ, измервателни апарати за флуиди.Ръстът в стойност на износа. е най-голям при ветеринарни ваксини, семена за посев, части за мотоциклети и мотопеди, кожи от норки, надуваеми салове.Нашите най-успешни експортни стоки срещат различна динамика на световните пазари.  при смеси от каучук, ванилия, литиеви карбонати, автомобили за превоз на хора, ванадиев оксид.България държи 24,5% от световния пазар на патешки черен дроб. Временно консервираните череши имат 19,7% дял, пшеница за посев 14,5%, патешкото месо - 13,3%, руди на благородни метали 11,6%, маслодаен слънчоглед 11,1%, анодна мед 10,8%.Стоките, с които България заема водещо място в световния износ, показват известна устойчивост.Диверсификацията на пазарите е един от проблемите пред износа ни. Според Herfindahl-Hirschman Index (HHI), добра диверсификация има при стойност на индекса под 0.10, умерена концентрация има при стойности от 0.10 до 0.18. При над 0.18 се счита, че е налице прекомерна концентрация, а България има стойности на индекса над 0.3 при важни продукти.Сред водещите по стойност стоки налице е прекомерна концентрация при: Катодна мед, индекс 0,37, Китай, Турция, Италия; Анодна мед - 0,51, Белгия, Германия; Кабелни снопове - 0,34, Турция, Чехия, Германия, Франция, Словения; Руди и концентрати от благородни метали - 1, единствен пазар - Германия; Тръби за газ - 1, Турция; Масла от кокс - 0,96, Сингапур; Калцинирана сода - 0,53, Специални категории на територии; Стоманени пръти - 0,42, Румъния; Необработено олово - 0,51, Турция; Ски за зимни спортове - 1, Австрия;Прекомерната концентрация е опасна, защото всяко смущение във функционирането на купувача води до подобно по размер смущение в работата на българския доставчик. Част от концентрацията се дължи на факта, че ред сравнително големи български предприятия са с преобладаваща чуждестранна собственост и продукцията им се изкупува от фирмата майка. Това води след себе си износ на стоки за последваща преработка (а не крайни продукти, които са с по-висока добавена стойност), сравнително по-ниска производителност на труда, по-високи енергийни разходи за единица добавена стойност, ниски килограмови цени и др.Липсата на диверсификация се отразява на усреднената дистанция до експортните ни пазари за някои продукти. Така най-далеч пътуват: Масла от кокс за Сингапур, 13,000 км; Индустриални роботи за САЩ и Китай, над 7,000 км; Електронни интегрални схеми за Германия, САЩ, Хонконг, Тайланд, Филипини, Тайван, Япония, Китай, Малайзия - средно 6,600 км; Медни концентрати за Намибия и Германия, 6,400 км.През 2018 г. сме осъществили износ за 198 държави и територии. В редица държави имаме малък износ на нишови продукти. Най-важните пазари са Германия, Италия, Румъния, Турция и Гърция, които общо допринасят за 46,4% от износа.Следват Франция, Белгия, Холандия, Китай, Испания, Великобритания, Полша, Чехия, Сърбия, Австрия, Унгария, САЩ, които добавят още 32,5%. С всеки от първите 7 търговски партньора имаме положителен търговски баланс общо за 2 млрд. щ.д.Измежду значимите партньори над 10% ръст за миналата година имаме с Германия 22%, Италия 15%, Румъния 15%, Гърция 15%, Холандия 23%, Китай 15%. Спад има с Турция, Франция и Испания.", "date": "2019.06.04", "title": "Изнасяме най-много части на електротехника, гъши дроб и пшеница"}
{"url": "https://news.bg/regions/evakuirat-kashti-v-s-tutrakantsi-zaradi-prelyal-yazovir.html", "text": "Преля язовирът край провадийското село Тутраканци. Водата вече прехвърля стената, пише \"24 часа\". Мобилизирани са групи, които пътуват към мястото.Според областния управител на Варна .\"\", каза той.Уведомена е гражданска защита. По думите на Пасев водата (засега) не е стигнала до къщите на хората в най-близкото село.Малко по-късно bTV, позовавайки се на кмета Росен Горанов съобщи, че е започнала евакуацията на обитателите на 20 къщи. Изведени са хората в домовете, разположени най-близко до стената.Има опасения, че тя може да поддаде. Язовирът е с площ от около 30 дка. Той е общински, даден е на концесия.От пожарната съобщиха, е обявено частично бедствено положение след сигнал за преливане на язовир \"Тутраканци\" на територията на община Провадия. Два екипа на пожарната и хидромодул с изпратени на място. Над язовирната стена се поставени чували с пясък. С багер разширяват преливника на язовира. .Предупреден е и кметът на съседно село Бозвелийско, както и областният управител за готовност за евакуация, ако се наложи.От 12:00 часа до 15:00 часа екипите на пожарната във Варна са реагирали на 12 сигнала, свързани с наводнени мазета, приземни етажи и мазета.Пожарникарите и спасителите в Бургас са реагирали на 10 сигнала, отново свързани с наводнени мазета, приземни етажи и мазета.В област Пловдив пожарните екипи са реагирали на 36 сигнала за наводнени мазета, приземни етажи и мазета и дворове, вследствие на падналите проливни дъждове. Продължават работата на още 4 екипа в Пловдив.От националната пожарна до 18 часа са реагирали на 72 сигнала за произшествия. От тях 18 пожара и 54 аварийно-спасителни дейности. Към момента спасителите се справят с отстраняване на последиците от 17 произшествия.", "date": "2019.06.04", "title": "Евакуират къщи в с. Тутраканци заради прелял язовир"}
{"url": "https://news.bg/bulgaria/i-posolstvoto-na-sasht-u-nas-uspokoyava-za-tsenovata-ramka-na-f-16.html", "text": "Нотификацията за продажбата на F-16 на България включва като цена на програмата 1,6 милиарда долара, но това не е крайната цена. Действителните окончателни разходи на програмата ще се основават на окончателните български изисквания.Това стана ясно от изявление на посолството на САЩ до медиите.В него се обяснява, че нотификацията, изпратена до Конгреса, е само една стъпка в процеса за чуждестранни военни продажби. След като процесът по уведомяване приключи, Министерството на отбраната на САЩ ще предостави предложение за сключване на сделка.На този етап ще започнат окончателни преговори и българското правителство може да преразгледа или предефинира изискванията, преди да се стигне до крайната цена.Американското законодателство изисква изпълнителната власт да уведоми Конгреса за потенциална продажба на въоръжениe на съюзници в НАТО, стойността на коeто надхвърля 50 милиона долара. Планираната от България придобивка на осем изтребителя F-16 попада в тази категория.От посолството подчертават, че вчерашната нотификация до Конгреса е рутинна процедура и не се очаква възражение от негова страна.Държавният департамент и Министерството на отбраната на САЩ дават възможност за горна граница във всички нотификации, в случай че чуждестранните партньори разширят обхвата на програмата извън първоначално заявеното. Това избягва необходимостта от промени в нотификацията до Конгреса и намалява времето, необходимо за приключване на чуждестранна военна продажба.Припомняме, че по-рано днес от АБВ заявиха, че  Според лидерът на партията Румен Петков САЩ гледа на нас като на портмоне, от което може да вземе близо 3 млрд. лв. за 8 изключително скъпи \"прахосмукачки\". Преди това военния министър Красимир Каракачанов обясни, че Американският конгрес еСлед това от Локхийд Мартин обясниха в съобщение до медиите, че . През януари депутатите за правителството да започне преговори със САЩ за закупуване на самолетите, като за решението гласуваха 130 народни представители, а 84 бяха против.", "date": "2019.06.04", "title": "И посолството на САЩ у нас успокоява за ценовата рамка на F-16"}
{"url": "https://news.bg/int-politics/bum-na-prodazhbite-na-orazhie-ot-frantsiya-na-sauditska-arabiya.html", "text": "Продажбите на оръжие от Франция на Саудитска Арабия са нараснали с 50 процента през 2018 г., въпреки призива на френското правителство за прекратяване на \"мръсната война\" в Йемен, съобщава \"Ройтерс\".Годишен правителствен доклад показа, че общите продажби на оръжие са нараснали с 30 процента до 9,1 млрд. евро през 2018 г., задвижени от рязкото увеличение на продажбите за европейските съюзници.Франция е продала оръжие на Саудитска Арабия на стойност около 1 млрд. евро, като основният артикул е бил патрулни катери. Частична морска блокада на пристанища, контролирани от бунтовниците хуси, е една от тактиките, използвани от оглавяваната от Саудитска Арабия коалиция в Йемен, която е критикувана от правозащитници за влошаване на хуманитарната криза там.\"С такива трансфери, разкриващи геополитически съюз с тези режими и пълно нарушение на международните ангажименти, може да се очаква само влошаване на конфликтите в Йемен или в Африканския рог, където Обединените арабски емирства (ОАЕ) и Саудитска Арабия започват да се прегрупират в партньорство с Франция\", коментира Тони Фортин от Центъра за въоръжаване, чието седалище е в Париж.Френското правителство твърди, че продажбите му на оръжие се ръководят от стриктни процедури, които са в съответствие с международните договори.\"Поддържането на икономически отношения с тези страни означава запазване на присъствието в ключови региони заради интересите ни от гледна точка на сигурността и енергийните ни доставки. Става дума и за борба с тероризма и за защита на нашите граждани на място \", изтъкна френският министър на отбраната Флоранс Парли.Франция е сред водещите световни износители на оръжие, като нейните продажби се увеличават през последните години в резултат на първите ѝ доходоносни задгранични договори за изтребители Rafale, особено за Индия и Катар, както и многомилиардна сделка за подводници с Австралия.Париж се опита да увеличи дипломатическата си тежест в Близкия изток чрез продажбата на военни кораби, танкове, артилерия и боеприпаси на ОАЕ, Саудитска Арабия и Египет.Това доведе до критики от страна на неправителствени организации и някои депутати, които призоваха френските управляващи да намалят подкрепата за арабските държави, които са част от водената от Саудитска Арабия офанзива в Йемен срещу подкрепяните от Иран хуси, които контролират столицата.Износът на френски оръжия за Близкия изток е нараснал до 4 млрд. евро от 3,9 млрд. евро през миналата година, но поради по-големите увеличения на други места, сега съставляват по-малък дял от общите продажби.", "date": "2019.06.04", "title": "Бум на продажбите на оръжие от Франция на Саудитска Арабия"}
{"url": "https://news.bg/health/ananiev-predlaga-bolnitsite-da-davat-pone-50-ot-prihodite-si-za-zaplati.html", "text": "Министърът на здравеопазването Кирил Ананиев предлага болниците да дават поне 50% от приходите си за заплати. Това стана ясно в рамките на Отрасловия съвет за тристранно сътрудничество в \"Здравеопазването\", където министърът представи пред синдикати и работодатели Методиката за образуване на разходите за персонал и работните заплати на медицинския и немедицинския персонал в държавните и общинските лечебни заведения за болнична помощ.Акцент в предложението на МЗ е минимум 50% от приходите от дейности, финансирани от НЗОК и МЗ, както и приходи от потребителски такси, наеми и други услуги, да се разпределят за възнаграждения за персонала в болниците.С Методиката се цели да бъдат гарантирани справедливи, обективни и прозрачни процедури при определяне на индивидуалните работни заплати, както и да не се допуска дискриминация или неравностойно третиране на персонала при определяне размера на заплатите. \"Предлагаме лечебните заведения за болнична помощ да определят размера и структурата на разходите за персонал чрез вътрешни правила, които да са съобразени с настоящата Методика. Всяка болница ще съгласува вътрешните си правила с представените на ниво лечебно заведение синдикални организации\", обясни здравният министър.Той уточни, че вътрешните правила ще се утвърждават от директора или управителя на лечебното заведение и ще бъдат синхронизирани със Стандарта за финансова дейност, който прилагат държавните и общински болници.След като са обезпечени приоритетните разходи за персонал и са изпълнени условията на Стандарта за финансова дейност, болниците ще могат да изплащат допълнителни възнаграждения за извършени дейности и постигнати резултати.Допълнителните възнаграждения ще бъдат определяни според индивидуалния принос на работещите за постигнатите резултати от дейността.Предложението на МЗ е средствата за допълнителни възнаграждения да не могат да превишават 50% от общите разходи за персонал. Това стана ясно още от думите на здравния министър.Социалните партньори са поели ангажимент до края на седмицата да изпратят становищата си по Методиката за определянето на заплатите. ", "date": "2019.06.04", "title": "Ананиев предлага болниците да дават поне 50% от приходите си за заплати"}
{"url": "https://news.bg/bulgaria/obshtestvenitsi-skochiha-na-chudovshtnata-kampaniya-za-vsyavane-na-psihoza-sred-balgarite.html", "text": "Отворено писмо, подписано от общественици, по повод \"разпространение на дезинформация\" в предаването \"Карбовски: Втори план\" и всяването на необоснована паника сред българските родители бе разпространено днес. Писмото е адресирано до редица български институции, включително до президента, премиера, Народното събрание, СЕМ, но и ДАНС и прокуратурата и други и е подписано от редица представители на неправителствени организации.Писмото бе разпространено от Държавна агенция за \"Закрила на детето\".Позицията в отвореното писмото е, че материалът на Карбовски за историята на български баща, чието дете е било отнето в Холандия \"дезинформира и всява необоснована паника сред българските родители и съдържа твърдения, които не отговарят на истината\".Според отвореното писмо случаят за български баща с отнето дете е \"твърде комплексен\" и не за пръв път бива отразяван сензационно и едностранчиво, като за последно не е дадена гласност на решението на съда в Холандия за реинтеграция, но постепенно. Освен това твърдят авторите на писмото, твърдението че детето се отглежда от чернокожа гей двойка не е истина, но се изтъква в предаването на Карбовски.Според обществениците материалът в предаването на Карбовски е \"в унисон с цялостната кампания срещу Стратегията за детето\", a дори се правят препратки към \"хибридната пропаганда от последните години\". Като доказателство се сочи използването на израза \"ювенална юстиция\" - термин, взет от руските сайтове и неприсъстващ в българското законодателство.Обществениците призовават политиците и държавните служители, включително и СЕМ да се противодейства срещу \"създаването на психоза сред българите, че някой ще дойде да им вземе детето\".\"Вече трети месец в ход е чудовищна кампания. Това не може да продължава повече! Всички институции трябва да поемат ангажимент и да противодействат срещу създаването на психоза сред българите, че някой ще дойде да им вземе детето. Призоваваме медиите да бъдат особено внимателни към дезинформацията по отношение на \"норвежката система\", \"педофилията в Швеция\", \"лошите социални работници\" и други подобни, тъй като това е откровена и целенасочена пропагандна кампания. Тя нанася огромни вреди на хора и организации, които се грижат за най-важното - благосъстоянието на децата и семействата в България\", заявяват обществениците.Авторите на отвореното писмо настояват bTV да свали видеото от сайта си и да преразгледат договора си с Мартин Карбовски. Очакват и СЕМ да проведе среща по въпроса за дезинформацията и фалшивите новини, също така и да се проведе широк дебат по темата, организиран от парламентарната комисия по култура и медии в Народното събрание. \"Не можем да допуснем тенденциозни предавания, излъчвани по национална телевизия, да дават трибуна на хора и организации, които целенасочено спъват работата на държавата по закрила на детето. Настояваме държавата да започне да работи в интерес на своите граждани, а не да бездейства, докато пропагандата и дезинформацията всяват страх в българското общество.\"В отвореното писмо се задават и поредица от въпроси, предизвикани от предаването на Мартин Карбовски.Припомняме, в продължение на месец обществени групи подеха кампания срещу готвената Стратегия за детето, което принуди лично премиерът Борисов . Министерство на труда изтегли проекта, но кампанията не спря. Последната неделя събра .От Министерството на труда и социалната политика, както и от  излизаха с , които се разпространяват от протестиращите организации.", "date": "2019.06.04", "title": "Общественици скочиха на чудовщната кампания за всяване на психоза сред българите"}
{"url": "https://news.bg/regions/arheolozite-na-ban-kandidatstvat-za-prouchvane-na-am-ruse-veliko-tarnovo.html", "text": "Археолози на БАН кандидатстват за проучване на трасето на АМ ,,Русе - Велико Търново\", съобщиха от АПИ.От пътната агенция уведомиха, че е отворена една оферта на Националния археологически институт с музей при БАН за \". Осигурени са 102 000 лв. без ДДС, а срокът за извършването им е 35 календарни дни.Издирването на археологически обекти е начален етап от археологическото проучване, в който . По време на разкопките задължително се документират всички археологически обекти, структури и следи от древността, независимо от техния вид и хронология, уверяват от АПИ.", "date": "2019.06.04", "title": "Археолозите на БАН кандидатстват за проучване на АМ \"Русе-Велико Търново\""}
{"url": "https://news.bg/regions/11-godishno-momche-vleze-v-bolnitsa-sled-sbivane-v-uchilishte.html", "text": "11-годишно момче е откарано в безсъзнание в спешния център на \"Пирогов\" след сбиване между ученици в село Джурово, съобщи БНР, позовавайки се на болницата.От пресцентъра на здравното заведение уточняват, че момчето е с рана на главата.Сигналът за пострадалото дете е получен в 14:47 часа в Спешна помощ - Правец и на 19-ата минута екип е бил на мястото.", "date": "2019.06.04", "title": "11-годишно момче влезе в болница след сбиване в училище"}
{"url": "https://news.bg/world/tramp-podkrepi-brekzit-i-poiska-fenomenalna-targovska-sdelka-s-velikobritaniya.html", "text": "САЩ желаят да сключат \"феноменално\" търговско споразумение с Великобритания щом напусне ЕС.Това заяви президентът на Съединените щати Доналд Тръмп по време на пресконференция с премиера на ВеликобританияТръмп поясни, че всичко е на масата по време на преговорите за търговско споразумение с Великобритания.Има потенциал за споразумение, което ще удвои и дори ще утрои търговията между двете държави, смята той.Мей отбеляза, че с Тръмп са се съгласили, че искат амбициозно търговско споразумение след Брекзит. Но Мей подчерта, че ще има споразумение само ако двете държави се договорят.По време на пресконференцията Тръмп нападна кмета на Лондон Садик Хан и лидера на Лейбъристката партия Джереми Корбин. Той гледа на тях като на \"негативна сила\". Американският президент разкри, че е отклонил покана на Корбин за среща. Но се изказа ласкаво за Борис Джонсън и Джереми Хънт, които са кандидати за лидер на Консервативната партия.Мей и Тръмп похвалиха \"специалните отношения\" между Великобритания и САЩ. Според държавния глава съюзът между САЩ и Великобритания е най-великият, който светът някога е виждал.Президентът на САЩ подкрепи Брекзит и повтори, че Лондон трябва да съди ЕС.Американският лидер обяви, че вчера хиляди хора по улиците на Лондон са го посрещнали. Той определи като \"фалшива\" новина информацията за протести срещу него вчера, а днешните според него са много малки.Акценти от пресконференцията:", "date": "2019.06.04", "title": "Тръмп подкрепи Брекзит и поиска “феноменална” търговска сделка с Великобритания"}
{"url": "https://news.bg/regions/poroen-dazhd-s-gradushka-navodni-tsentralnite-ulitsi-vav-veliko-tarnovo.html", "text": "Пороен дъжд, придружен с градушка наводни централни улици във Велико Търново, съобщи БНТ.Десетки автомобили са блокирани. На места има и отнесена пътна настилка.Наводнен е приземният етаж на Факултета по изобразителни изкуства към Великотърновския университет. Нивото на река Янтра също се покачва.Тежка остава обстановката и в района на Дряново, където водата е отнесла моста на Дряновския манастир. Екипи работеха по разчистване на щетите, но в ранният следобед там се изсипа нов проливен дъжд, нивото на реката се е повишило с един метър.Бурята събори и няколко дървета, които за кратко блокираха единствения път към манастира.В момента движението там се осъществява нормално, но опасността от ново наводнение остава.Припомняме, че малко по-рано стана ясно, че  Там е започнала и евакуация на жителите на 20 къщи. след пороите вчера. Преди това градушка с големината на орех ", "date": "2019.06.04", "title": "Пороен дъжд с градушка наводни централните улици във Велико Търново"}
{"url": "https://news.bg/int-politics/kim-chen-un-nedovolen-ot-nepravilniya-duh-na-propagandni-predstavleniya.html", "text": "Влиятелната по-малка сестра на севернокорейския вожд Ким Чен-ун се появи на обществено място за първи път от повече от 50 дни, присъствайки на пропагандните представления \"Масови игри\", които вождът по-късно разкритикувал за техния \"неправилен дух\", пише британското издание \"Гардиън\".Сестрата Ким Йо-чен, която присъстваше заедно с Ким по време на двете му срещи с американския президент Доналд Тръмп, беше показана седнала до брат си на събитието в Пхенян.Информации сочат, че той ѝ е наредил да се скрие от светлините на прожекторите след провала на неотдавнашната му среща с Тръмп във връзка с ядреното разоръжаване на Корейския полуостров.Ким също така е бил придружен от съпругата си Ри Сол-джу и висши представители на комунистическия режим на стадион \"1 май\", който побира 150 000 души, за да наблюдават хиляди изпълнители в откриващата вечер на събитието.Въпреки очевидната висока оценка на сестра му за усилията на гимнастиците и танцьорите, вождът на Северна Корея бил недоволен от представлението.Държавната новинарска генция уточни, че Ким е \"привикал създателите на спектакъла и сериозно ги е разкритикувал за техния неправилен дух на творчество и безотговорно отношение към работата, посочвайки съдържанието и формите на творчеството\".Отбелязвайки, че артистите \"имат много важен дълг в социалистическото културно изграждане\", Ким \"постави важни задачи за правилното прилагане на революционната политика на нашата Партия по отношение на литературата и изкуството\", добави севернокорейската държавна новинарска агенция.След репетициите в продължение на няколко месеца, голям брой хора в цветни костюми взеха участие в прецизното синхронизирано представление, изобразявайки моменти от корейската история и съвременния живот.Севернокорейските артистични представления се гледат внимателно от наблюдатели за следи за приоритетите на властите, като например дали те подчертават икономически постижения или военен напредък.Сред висшите представители на режима, присъствали на игрите, са били Ким Чен-чол, който води ядрените преговори с американския държавен секретар Майк Помпео.Южнокорейски вестник погрешно съобщи по-рано, че Ким Чен-чол е бил изпратен в трудов лагер, след като втората среща между Ким Чен-ун и Тръмп беше прекъсната без постигане на споразумение в Ханой през февруари.", "date": "2019.06.04", "title": "Ким Чен-ун недоволен от \"неправилния дух\" на пропагандни представления"}
{"url": "https://news.bg/society/nad-1200-dushi-iskat-obezopasyavane-na-peshehodkata-pateka-na-koyato-zagina-dete-v-sofiya.html", "text": "Живеещи в района на тежката катастрофа в София, при която внесоха подписка в Столичната община с искане за спешни мерки за обезопасяване на мястото, съобщи bTV.То беше блъснато на пешеходна пътека на булевард \"Цар Борис III\".Хората настояват за изграждане на повдигната пешеходна пътека, удължаване на зеления сигнал и ограничаване на скоростта в този участък.Сред подписалите се над 1200 души е и майката на загиналото в катастрофата дете.Тя призова да не се позволява още деца да загинат на мястото. По думите ѝ колите преминават на червен светофар с много висока скорост.", "date": "2019.06.04", "title": "Над 1200 души искат обезопасяване на пешеходката пътека, на която загина дете в София"}
{"url": "https://news.bg/interviews/dbg-tarsi-kurazhlii-koito-da-osporyat-reshenieto-na-tsik.html", "text": "Господин Делчев, защо процедурата по отстъпване на място в евролистата е незаконна?Процедурата по отстъпване на място в евролистата е незаконна, защото противоречи на българския закон и на няколко решения на Конституционния съд, които много ясно казват как се обявяват кандидатите. Централната избирателна комисия миналия петък взела решение, с което обяви избраните за евродепутати, но без господин Делян Пеевски и Мустафа Карадайъ, като се обоснова, че те са оттеглили съгласието си да бъдат кандидатите за евродепутати. В случая ЦИК прави изключително превратно тълкуване на закона, вкарвайки собствена дискреция в целия процес за обявяване на кандидатите, каквато ЦИК няма. ЦИК на практика си присвоява правомощия, които няма и които всъщност в момента са в Европейския парламент.Единственото място, където всеки кандидат за евродепутат, след като бъде избран, може да се оттегли, е Европейският парламент, а не Централната избирателна комисия. В случая ЦИК трябваше да обяви господин Делян Пеевски и господин Мустафа Карадайъ за избрани евродепутати и те в срока, в който имат - до една седмица преди първата сесия на Европейския парламент, чак тогава имат право да се оттеглят, както във всички останали европейски държави. Но с това си решение ЦИК направиха България уникална, защото само в България има възможност ти да си бил кандидат, да си бил гласуван от хората, да си бил избран от хората в изборния ден и Централната избирателна комисия да каже \"ама ти никога не си бил кандидат\". Това е пълен абсурд.Казвате, че това не е прецедент. Кой може да оспори това решение, включително и решението за ЦИК?По закон това решение може да се оспори от всеки, който е бил регистриран за кандидат за евродепутат. Това са 318 човека на последните евроизбори. Ние, от \"Движение България на гражданите\" започваме една инициатива, която се казва \"Търси се\". Ние търсим достатъчно смел един човек от тези 318 регистрирани кандидати за евродепутати, който да оспори решението на ЦИК като незаконно, каквото то е, и по този начин да направи така, че господин Делян Пеевски и господин Мустафа Карадайъ да отидат в Европейския парламент и ако желаят да се откажат. Но знаете ли всъщност къде е заровено кучето? Ако те бъдат обявени от ЦИК и имат този срок, който трябва да се оттеглят пред Европарламента, те в същото време са си български депутати и стават в несъвместимост. Тоест, те при определена хипотеза трябва да се оттеглят от българския парламент и може да се окаже, че техният мандат в българския парламент се прекратява. Така че, ако има достатъчно куражлия от тези 318 кандидати за евродепутати, аз не съм, защото ДБГ отказахме да се явяваме на тези избори. Но ако има някои с достатъчно кураж, той може да извади Делян Пеевски и Мустафа Карадайъ и от българския парламент.На изминалите избори ДБГ не се явиха със собствена листа, а знаете ли вашите симпатизанти кои кандидати са подкрепили. Вие призовахте неведнъж на разговори десните партии, остатъците от Реформаторския блок?Ние не се явихме, защото отказахме да участваме в \"поредната братоубийствена битка в дясно\". Десницата не се обедини и на тези избори и доказа, че старите уроци не са научени. Не малка част от нашите симпатизанти подкрепиха кандидати на ВМРО, а друга по-малка част гласуваха, разбира се, за \"Демократична България\". Но все пак те допринесоха за резултата на \"Демократична България\", които успяха да влезнат с доста малко, с някакви хиляди гласове успяха да прескочат изборната бариера. Но при всички положения това, което се случи преди тези избори беше крайно обезкуражаващо за всички десни избиратели, защото ако беше постигнато едно широко обединение на десницата, както ние твърдяхме, че трябва да стане, демократичната общност можеше да има не един на косъм, а двама евродепутати, можеше и повече и най-вероятно щеше да бъде трета политическа сила.Това не стана, защото \"Демократична България\" не търсеха партньори. Шест месеца преговаряхме с тях и се убедихме, че те не търсят партньори. Те търсеха патерици, някои, който отстрани да клакьорства, а не да допринася в тяхната предизборна кампания. И затова ДБГ не беше част от \"Демократична България\". Нямам впечатление това тяхно отношение и това тяхно желание да се променило и затова не съм особен оптимист за след евроизборите.Ще повторите ли призива си сега преди местните избори, към които други партии или ще заложите на свои кандидати. Какво липсва за едно дясно обединение?Вижте, ние мислим как да се явим на тези избори, така че да направим най-правилните хора кандидати за техните места. Добрич и Плевен доказаха, че когато \"Движение България на гражданите\" издига и подкрепя консенсусни и правилни личности, те биват припознати от широката общественост. Не случайно нашият кандидат за кмет спечели в Добрич. Не случайно нашият кандидат спечели в Плевен и това не са нито прекалено десни кандидати, каквито ще предложат от \"Демократична България\", нито прекалено леви кандидати, които ще предложат от БСП. Това са консенсусни и умерени личности, които доказаха, че могат да работят за хората.И за да се пребори модела на управление на ГЕРБ, каквато е нашата дългосрочна цел, да се разбие това феодално управление, което по места изсмуква ресурсите и на практика задушава местните инициативи, ние трябва да търсим точно такива личности. Ние от ДБГ вървим точно в такава посока и в този смисъл не трябва да се затваряме в някакъв тясноидеологически разговор кой десен, кой центрист, кой достатъчно десен и кой недостатъчно десен. Това вече омръзна на хората и трябва да видим, че хората в България търсят алтернатива.70% от хората в България отказаха да гласуват на тези избори, с което доказаха, че тези партии, които се явиха - нашата не се яви, но останалите, които се явиха - не представят никакви решения и никаква алтернатива за тях на сегашния модел на управление. Тоест трябва да се търси нещо личностно, нещо мажоритарно и нещо ново.За какво призовавате, господин Делчев?Вижте, аз призовавам за пълна мобилизация за местните избори към членовете симпатизанти на \"Движение България на гражданите\", защото това са едни от най-важните избори. На второ място призовавам хората да открият тези лица, които смятат за честни, за почтени, за можещи да свършат работа и да изберат тях, а не да гласуват по инерция за най-голямата партия или за тези, които се пишат техни опоненти.Видя се, че нито най-голямата партия може да оправи живота им в лицето на ГЕРБ, нито БСП могат да бъдат някаква алтернатива. Но това през месните избори, - нека да променим феодалния модел на управление в България.", "date": "2019.06.04", "title": "ДБГ търси куражлии, които да оспорят решението на ЦИК"}
{"url": "https://news.bg/regions/prolivniyat-dazhd-navodni-2-detski-gradini-v-burgas.html", "text": "Проливният дъжд наводни 2 детски градини в Бургас, информира БНР. Дъждът продължава вече повече от час.Прокапал е покривът на детското заведение \"Делфинче\" в \"Меден Рудник\".От полицията съобщават, че децата са изведени оттам.Наводнени са и избите на бл. 431 в комплекса, има наводнени и мазета в кв. \"Победа\".Падналият дъжд е 9-10 л./кв.м.", "date": "2019.06.04", "title": "Проливният дъжд наводни 2 детски градини в Бургас"}
{"url": "https://news.bg/world/v-kipar-se-boryat-za-zhivota-na-balgarin-napadnat-ot-svoy-sanarodnik.html", "text": "46-годишен българин е в критично състояние в болница в Кипър, съобщава БНР по информация на местни медии.Предполага се, че той е пострадал при сбиване с 44-годишен сънародник, който в момента се издирва.По данни на полицията вчера следобед българинът е бил открит в дома си в полусъзнание заради сериозна травма на главата. Първоначално е бил транспортиран в болница в Ларнака, но заради тежкото си състояние е бил прехвърлен в Никозия.Извършена му е операция. Състоянието му е стабилизирано, въпреки че остава критично.", "date": "2019.06.04", "title": "В Кипър се борят за живота на българин, нападнат от свой сънародник"}
{"url": "https://news.bg/crime/mitnitsite-prodavat-na-targ-drehi-i-suveniri.html", "text": "Териториална дирекция Северна морска във Варна продава на търг с тайно наддаване девет групи различни стоки, изоставени или отнети в полза на държавата, съобщиха от Агенция \"Митници\".Сред обявените за публична продажба стоки са 7618 броя дънкови якета, 110 вази от стъкло, 125 бронзови статуетки, също дървени сувенири, маси и столове, заготовки за паркет.На търга се предлагат още и градински електрически уреди, косачки за трева, както и лек автомобил и микробус.Всяка стока или група от стоки има начална тръжна цена.За участие в търга се внася депозит от 20% от началната тръжна цена. Спечелилият купувач трябва да заплати и дължимите мита.", "date": "2019.06.04", "title": "Митниците продават на търг дрехи и сувенири"}
{"url": "https://news.bg/politics/karakachanov-1-8-mlrd-lv-za-novi-iztrebiteli-e-samo-ramka.html", "text": "Военният министър Красимир Каракачанов обясни, че българският парламент е гласувал рамка от 1.8 млрд. лева за избор и закупуване на нов изтребител за нуждите на българските ВВС.\"Смятам, че може да се отклоним в рамките на разумното и изгодното за България - около 2 млрд. лв.\", заяви Каракачанов пред bTV по повод новината, че а придобиване на.. Пакетът включва стойността на осемте самолета с \", всички допълнителни системи на самолета, както и бъдещите модернизации и нововъведени оръжейни системи.Каракачанов уточни, че тази цена е таван и ще се преговаря за намаляването ѝ.Припомняме, на 16 януари депутатите за правителството да започне преговори със САЩ за закупуване на самолетите, като за решението гласуваха 130 народни представители, а 84 бяха против.На 7 май българска делегация, водена от зам.-министър , за да преговаря за закупуване на изтребителите.Очаква се в двуседмичен срок американското правителство да предостави на българската страна  (). Очаква се цената за придобиване на първите осем самолета с пакет от необходимите бойни способности да е в рамките на 1,2 млрд. долара.Първоначално българският парламент даде разрешение ., но след това бе прието допълнително решение, според което се допуска отклонение от посочената цена.Към момента има неяснота за схемата за плащане. От България настояват парите да се превеждат разсрочено. Искането на САЩ е за еднократно плащане. Планира се след изтичане на двуседмичния срок да продължат преговорите и след получаване на договора.", "date": "2019.06.04", "title": "Каракачанов: 1.8 млрд. лв. за нови изтребители е само рамка"}
{"url": "https://news.bg/crime/presyakoha-nelegalen-prevoz-na-tsigari-i-puri-kray-teteven.html", "text": "Митничари пресякоха нелегален превоз на цигари и пури край Тетевен, съобщават от Агенция \"Митници\".На 28 май при проверка на камион \"Фиат Дукато\" с българска регистрация митническите служители открили 12 902 кутии бездимни цигари, 205 къса пури и пурети, 3.5 кг тютюн за пушене и половин килограм тютюн за наргиле с валиден български бандерол, както и 76 кутии цигари с български бандерол с изтекъл срок на валидност.При проверката обаче било установено, че фирмата собственик на камиона не е подала уведомление за идентификационните данни на автомобила за извършване на разносна търговия.По случая ще бъде образувано административнонаказателно производство.", "date": "2019.06.04", "title": "Пресякоха нелегален превоз на цигари и пури край Тетевен"}
{"url": "https://news.bg/int-politics/avstraliya-pritiska-zhurnalist-obvinil-darzhavata-v-shpionazh-na-grazhdani.html", "text": "Австралийската полиция е нахлула в дома на журналист, който съобщава, че правителството обмисля таен план да шпионира своите граждани. Австралийската федерална полиция е изпълнявала заповед за претърсване като част от разследване на предполагаемото изтичане на класифицирана информация, съобщава БиБиСи.News Corp Австралия осъжда претърсването на дома на Аника Смитърст като \"скандално и тежко престъпно\". Журналистите изразяват тревога за нахлуването.Говорител на медиите в парламента го определя \"скандален ход, който трябва да засяга всички австралийци, които ценят свободата си в отворено общество\".Асоциацията на медиите обвини полицията, че се стреми да \"накаже журналист, че съобщава за легитимна новина, която очевидно е в обществен интерес\".Смитърст, която е редактор по национална политика на Sunday Telegraph и други издания на News Corp Австралия, съобщи, че австралийските министерства на отбраната и вътрешните работи обсъждат предложение, което ще предостави нови правомощия на австралийската дирекция за сигнали (ASD), агенция за кибернетична информация.Тя пише, че според плана, имейлите, банковите документи и текстовите съобщения на австралийците могат да бъдат достъпни за ASD, ако двете министерства дадат своето одобрение. Понастоящем на ASD не е позволено да шпионира австралийците, въпреки че местната шпионска агенция ASIO може да разследва граждани с разпореждане.Статията на смитърст включва изображения от строго секретен документ.Двете министерства и ASD публикуват съвместно изявление, в което се казва: \"Няма предложение за увеличаване на правомощията на ASD за събиране на разузнавателни данни за австралийците или за прикрит достъп до техните лични данни\".Полицията е била в дома на смитъсрт във вторник, повече от седем часа, според Sydney Morning Herald. Постановлението позволява на полицията да претърси компютъра и мобилния й телефон.\"Тази заповед се отнася до публикуваната на информация, класифицирана като служебна тайна, което е изключително сериозен въпрос, който има потенциал да подкопае националната сигурност на Австралия\", се казва в изявление на федералната полиция.News Corp Австралия, която е собственост на Рупърт Мърдок, News Corp, заяви, че нападението е \"опасен акт на сплашване\".\"Това, което е станало тази сутрин, изпраща ясни и опасни сигнали на журналисти и редакционни бюра в Австралия\", се казва в него.Отделно във вторник Бен Фордхам, известен радио журналист, заяви, че правителството разследва как е получил информация, че шест лодки, които превозват търсещи убежище, наскоро са се опитали да стигнат до Австралия.\"Шансовете да разкрия източниците си е нула. Не днес, не утре, следващата седмица или следващия месец. Няма надежда и в ада това да се случи\", коментира Фордхам.", "date": "2019.06.04", "title": "Австралия притиска журналист, обвинил държавата в шпионаж на граждани"}
{"url": "https://news.bg/tech/novo-prisposoblenie-vazstanovyava-shtetite-prichineni-ot-infarkt.html", "text": "\"Изпомпващ\" пластир, съдържащ милиони живи, биещи стволови клетки, може да помогне за възстановяване на щетите, причинени от инфаркт, разкриха изследователи.Пришит за сърцето, пластирът с размери 3 на 2 сантиметра, е отгледан в лаборатория от проба от собствени клетки на пациента, след което се превръща в здрав работещ мускул.Той също така освобождава химикали, които възстановяват и регенерират съществуващите сърдечни клетки.Тестовете на зайци показват, че приспособлението изглежда безопасно, увериха експерти от Imperial College в Лондон на конференция в Манчестър.Изпитания върху пациенти трябва да започнат през следващите две години, е станало ясно на конференцията на Британското дружество по сърдечно-съдови заболявания.Инфарктът се случва, когато задръстена артерия блокира притока на кръв към сърдечния мускул, лишавайки го от кислород и хранителни вещества.Това може да увреди изпомпващата сила на сърцето и да доведе до нелечима сърдечна недостатъчност.Сърдечната недостатъчност засяга около 920 000 души във Великобритания, уточнява Би Би Си.Изследователят д-р Ричард Джабур подчертава: \"Един ден се надяваме да добавим сърдечните пластири към леченията, които лекарите могат обичайно да предлагат на хората след сърдечен удар. Бихме могли да предписваме един от тези пластири заедно с лекарства за човек със сърдечна недостатъчност, които можете да вземете от рафта и да имплантирате направо на човек.\"От своя страна Проф. Метин Авкиран от Британската сърдечна фондация, която е финансирала изследването, изтъква: \"Сърдечната недостатъчност е състояние на инвалидизация и промяна на живота без лечение, което прави ежедневните задачи изключително трудни. Ако можем да закърпим сърцето и да му помогнем да се излекува, бихме могли да променим перспективата за тези хора.\"", "date": "2019.06.04", "title": "Ново приспособление възстановява щетите, причинени от инфаркт"}
{"url": "https://news.bg/health/spasiha-29-godishna-rodilka-i-bebeto-y-v-pazardzhishkata-bolnitsa.html", "text": "Лекарите спасиха 29-годишна родилка и бебето ѝ в Пазарджишката многопрофилна болница, съобщи БНР.Жената е развила заболяване, което се явява веднъж на 30 хиляди раждания. Вследствие на амнеатичната емболия младата жена изпаднала в клинична смърт, тъй като е получила срив на жизнените си показатели. Въпреки състоянието ѝ лекарите са спасили плода операционно, след което успели да спасят и майката. Два дни са продължили животоспасяващите интервенции. Майката и бебето се възстановяват, а до дни се очаква да бъдат изписани от болницата.В световен мащаб при такива усложнения в 80% от случаите приключват със смърт.", "date": "2019.06.04", "title": "Спасиха 29-годишна родилка и бебето й в Пазарджишката болница"}
{"url": "https://news.bg/regions/piyan-tiyneydzhar-bez-knizhka-predizvika-katastrofa-v-perushtitsa.html", "text": "Пиян тийнейджър без книжка предизвика катастрофа в Перущица, съобщават от Областната дирекция на МВР в Пловдив.Пътният инцидент е станал около 18.40 часа в неделя на ул. \"Анка Райкова\" в града.В полицията постъпил сигнал, че лек автомобил \"Хюндай\" се е блъснал в паркирано \"БМВ\". Пристигналите на мястото служители на реда установили, че зад волана на катастрофиралата кола бил 16-годишен неправоспособен младеж. Последвалият тест с дрегер пък отчел 1,7 промила алкохол.Момчето е задържано за 24 часа. По случая е образувано бързо производство.", "date": "2019.06.04", "title": "Пиян тийнейджър без книжка предизвика катастрофа в Перущица"}
{"url": "https://news.bg/energy/ombudsmanat-sreshtu-istoricheski-nay-visokata-tsena-na-parnoto.html", "text": "Минути след приключване на заседанието на КЕВР националният обществен защитник заяви: \"Според мен би било нормално представители на енергийните дружества да представят своите аргументи в присъствието на граждански организации, на институциите, да има диалог\".Единствените мерки на КЕВР срещу задлъжнялостта на топлофикациите е поскъпване на цената на парното, която за 3 години в София - от юли 2016 г., се е повишила с повече от 50%.\". Аз твърдя, че \", заяви Манолова.Тя посочи, че хората не могат да плащат исканите от топлофикациите сметки, защото са много високи и защото са много нечестни. \"Хората нямат доверие в начина, по който се определят сметките, включително и в начина, по който се вдигат цените\", аргументира позицията си омбудсманът.На днешното заседание в КЕВР е имало искане за повишаване на работните заплати в топлофикациите.\"Като омбудсман подкрепям повишаването на работните заплати, но те би следвало да бъдат обвързани с конкретни икономически резултати, а \", каза Манолова.. Мая Манолова се обяви срещу начина, по който в Комисията за енергийно и водно регулиране бяха обсъдени исканите по-високи цени на тока и парното от 1 юли 2019 г.Тя се опасява, че поскъпването ще стане реално след свършен факт, тъй като от електро-разпределителните дружества и топлофикациите вече ще са изразили своите позиции, без да са чули възраженията на гражданите.Според гражданските експерти, петъчното заседание ще е безсмислено, тъй като остава открит въпроса дали докладите на КЕВР ще бъдат коригирани след становищата на енергийните дружества.Според Манолова, .Нейното обяснение е, че евентуалната причина е предложението на \"Булгаргаз\" . Предложеното намаление е незначително - с 10 ст., но искането на топлоенергийните дружества е за увеличение. Парното се влияе много от цената на това газта, а исканото увеличение на парното е до 17%\", заяви Манолова.Запазва се порочната тенденция, когато се повишава цената на природния газ, да се повишава и цената на парното, а .\", нарастване на дела на разходите в себестойността на произведените количества топлинна енергия\", цитира Манолова и поясни, че тези данни са останали без коментар.", "date": "2019.06.04", "title": "Омбудсманът срещу исторически най-високата цена на парното"}
{"url": "https://news.bg/regions/pravyat-peshehodna-aleya-mezhdu-pomorie-i-aheloy.html", "text": "Изграждат пешеходна алея между Поморие и Ахелой, съобщи БНР.Идеята е дигата между Поморие и Ахелой да се превърне в крайбрежна алея. Тя разделя морето със соленото езеро.Реализацията до този момент в забавена заради законови процедури.Кметът на Поморие Иван Алексиев поясни, че Поморийското езеро е държавна собственост, като преди няколко години им е предоставено за стопанисване и управление. След това била включена към него и дигата.По думите му вече има възможност да се разработи проект за пешеходката алея.Алексиев уточни, че се работи и по проект, във водоемите в началото на Поморие, да се развие воден атракцион, с каране на водни ски и друго забавления.", "date": "2019.06.04", "title": "Правят пешеходна алея между Поморие и Ахелой"}
{"url": "https://news.bg/regions/avtobus-pomete-pet-koli-na-cherven-svetofar-v-sofiya.html", "text": "Автобус помете пет автомобила в София, съобщава Нова телевизия.Инцидентът е станал около 14.30 часа днес на булевард \"Дойран\". Колите са чакали на червен светофар, когато върху тях е връхлетял автобус от градския транспорт, движещ се по линия 204.Няма данни за пострадали. Причините за катастрофата се изясняват.", "date": "2019.06.04", "title": "Автобус помете пет коли на червен светофар в София"}
{"url": "https://news.bg/int-politics/bivshiyat-shef-na-pentagona-uilyam-peri-preduprezhdava-za-risk-ot-yadren-konflikt.html", "text": "Рискът от ядрен конфликт се увеличава поради липсата на редовен диалог между Вашингтон и Москва по въпросите на стратегическата стабилност и контрола над въоръженията. Това заяви бившият американски министър на отбраната, професорът от Станфордския университет Уилям Пери, на откриването на конференция на Международния Люксембургски форум за предотвратяване на ядрена катастрофа \"Контрол на въоръженията: тежестта на промяната\", цитиран от ТАСС.Според него, един от основните проблеми при контрола на оръжията и предотвратяването на ядрени конфликти е прекратяването на нормалния диалог на ниво ръководители на отдела за външни работи и отбрана на Русия и САЩ, в които той лично участва.\"В продължение на няколко десетилетия геополитически различия между Вашингтон и Москва тези различия бяха предмет на активни двустранни преговори между нашите външни министри и министри на отбраната. Това беше нормален начин на взаимодействие, с който нашите страни се опитаха да се справят с екзистенциалната опасност от използване на ядрени оръжия\", обяснява той, подчертавайки, че днешните контакти не са достатъчни.Пери обяснява, че неразбирането на взаимните позиции увеличава риска от политическа грешка, която ще бъде причина за сблъсъка между Русия и САЩ.\"Убеден съм, че единствената причина за военния конфликт между двете страни може да бъде грешка в политическите изчисления. Нова аномалия на липсата на доверие и взаимно разбирателство на ниво министри на външните работи и на отбраната може да бъде важен фактор, допринасящ за възникването на катастрофа в бъдеще\", допълва той.Според него, \"при липсата на смислен официален диалог по ядрени въпроси, бихме искали тази празнина да бъде запълнена с неофициален или вторичен диалог, както беше в продължение на много години по време на Студената война\".\"За администрацията на Тръмп, новата нормалност бе отказът да се водят преговори за нови договори и систематично излизане от съществуващите споразумения. През последните две години те постигнаха \"брилянтни\" успехи в тази разрушителна операция\", коментира Пери. \"Заслужава да се отбележи, че ключовият играч, който управляваше процеса на вземане на решения, беше Джон Болтън, който 20 години популяризира оттеглянето на САЩ от Договора за противоракетна отбрана\".\"Изглежда, че администрацията на Тръмп чака момента, в който Договорът за настъпателни стратегическите оръжия (START-3) ще престане да съществува и не възнамерява да го удължи или договори нов договор. И ако това се случи, няма да има споразумения за ограничаване на ядрените оръжия\", коментира бившият министър на отбраната на САЩ.", "date": "2019.06.04", "title": "Бившият шеф на Пентагона Уилям Пери предупреждава за риск от ядрен конфликт"}
{"url": "https://news.bg/politics/tsvetozar-tomov-tsik-ne-mozhe-da-prenarezhda-listite.html", "text": "Решението на Централната избирателна комисия (ЦИК) за пренареждане на листата на ДПС след отказ на Мустафа Карадайъ и Делян Пеевски да станат евродепутати се различава от правилата. Това обяви социологът и бивш член на ЦИК Цветозар Томов пред bTV.Припомняме, според него Карадайъ и Пеевски трябва да се откажат от своето място не пред ЦИК, а пред Европарламента и тогава на тяхно място да бъдат избрани следващите в листата.Томов припомни подобен казус от преди 5 години, когато Пеевски също се отказа от европарламента. Тогава ЦИК първоначално е отказала той да бъде освободен, а после решението е било прегласувано.\".  е\", заяви Томов.Според него, ако един .За казуса с еврокомисария ни Мария Габриел, която водеше листата на ГЕРБ за европарламента и после реши да се откаже от депутатското място в ЕП, Томов е категоричен, че трябва да се мине през решение на Европапарламента.Томов отново обясни как е станало избирането на Радан Кънев от \"Демократична България\" за евродепутат, опонирайки на социолога Михаил Мирчев.\"В закона изрично е записано, че . ЦИК е длъжна да махне тези 60 000 гласа, защото така е разписано в закона\", допълни Цветозар Томов.", "date": "2019.06.04", "title": "Цветозар Томов: ЦИК не може да пренарежда листите "}
{"url": "https://news.bg/world/protesti-na-vtoriya-den-ot-darzhavnata-vizita-na-tramp-na-ostrova.html", "text": "Протести са планирани на втория ден от държавната визита на президента на САЩ Доналд Тръмп във Великобритания.Тръмп е на . Вчера той официално беше посрещнат от кралица Елизабет и кралската фамилия, а вечерта кралицата организира държавен банкет.За днес графикът на американския лидер включва посещение на \"Даунинг стрийт\" за разговори с премиера Тереза Мей и пресконференция. В същото време хиляди хора се очакват да излязат по улиците на Лондон за протест срещу посещението на Тръмп. Някои лидери на опозицията, включително Джереми Кобрин на лейбъристите, бойкотираха държавния банкет и призоваха за демонстрации. Освен в Лондон, протести ще има също така в Единбург, Глазгоу и Дънди.Американският лидер отново ще посети Бъкингамския дворец, а по-късно ще проведе среща с бизнес лидери. След това Тръмп ще разговаря с Мей и други министри. Те ще имат работен обяд, а след това пресконференция на двамата лидери. Вечерта президентът на САЩ ще е домакин на вечеря с Мей и други британски гости в резиденцията на американския посланик. Принцът на Уелс ще представлява кралицата.", "date": "2019.06.04", "title": "Протести на втория ден от държавната визита на Тръмп на Острова"}
{"url": "https://news.bg/int-politics/rusiya-pokaza-video-ot-izpitaniya-na-nova-pro-sistema.html", "text": "Руското военно министерство публикува видео на тестово изстрелване на нова система за противоракетна отбрана (ПРО), съобщават руските медии.Тестовете са били проведени на полигона Сари-Шаган в Казахстан. Кадрите показват как се разгръща и се подготвя ракетата за изстрелване. Моментът на изстрелването може да се наблюдава от няколко ъгъла.Според заместник-командира на руските противоракетни войски полковник Владимир Сергиенко ракетата е ударила условната цел със зададената точност, потвърждавайки всички заложени характеристики.Системата за противоракетна отбрана е на въоръжение във въздушно-космическите сили на Русия, като тя била необходима за защита от въздушно-космически нападения.", "date": "2019.06.04", "title": "Русия показа видео от изпитания на нова ПРО система"}
{"url": "https://news.bg/int-politics/kongresat-na-sasht-zapochva-antitrastovi-proverki-na-tehnologichni-giganti.html", "text": "Конгресът на САЩ започва антитръстови проверки на технологичните гиганти. В изявление, юридическият комитет обеща \"проверка от най-ниско до най-високо ниво на пазарната сила на големите технологични платформи\", което ще бъде първото по рода си, съобщава АП.По-рано през деня, акциите на Facebook, Google, Amazon и Apple спаднаха значително, след като публикации сочат, че федералните власти се подготвят за разследване на антиконкурентно поведение на няколко от тези технологични гиганти.Акциите на Facebook паднаха със 7,5%. Акциите на Alphabet на Google паднаха с 6,1%. Amazon спадна с 4,6%. Apple, която е леко спомената в тези доклади, спада с 1%.Изглежда, че ще има разделяне на разследването между антитръстовите следователи на Министерството на правосъдието и Федералната търговска комисия - ФТК, която също притежава антитръстов орган. Според съобщенията, Министерството на правосъдието ще разследва Google и Apple, което ФТК ще вземе под внимание при разследванията на Facebook и Amazon.Министерството на правосъдието подготвя разследване за конкуренцията на Google. В понеделник Wall Street Journal цитира неназовани източници, че ФТК си осигурява правото за разследване на Facebook. Инвеститорите може да реагират незабавно на несигурността, но разследванията, ако има такива, ще отнемат години.\"Ясно е, че правителството обръща все по-голямо внимание на действията на големите технологични компании, но резултатите могат да бъдат различни. Най-вероятно, може да е регулиране на различните практики на компаниите, включително политиките за поверителност\", коментира Блеър Левин, сътрудник на института Брукингс, който преди това е бил шеф на щаба на председателя на Федералната комисия по комуникациите.Налага се натиск върху правителството да контролира компаниите за известно време, тъй като реакцията срещу достъпа и мощта на технологичните компании нараства сред потребителите и политиците. Разделянето на юрисдикции между Федералната търговска комисия и Министерството на правосъдието може да бъде просто отговор на натиска, допълва Сандип Вахисан, правен директор на Института за отворени пазари, който е против монополите.\"Все още има дълъг път, преди да има разследване. И разследването може да бъде продължителен процес\", обяснява той.Вахисан би искал правителството да се стреми към доминиращите на пазара практики от големите компании - като големите придобивания, които технологичните гиганти правят, включително придобиването на Instagram от Facebook от Facebook и на YouTube от Google.Но други смятат, че е малко вероятно правителството да предприеме такива широки действия.Федералната търговска комисия вече разследва Facebook за възможни нарушения на поверителността. ФТК и Facebook отказват да коментират. Facebook е заделил 3 милиарда долара за възможна глоба за това разследване и заявява, че може да са и 5 милиарда долара.", "date": "2019.06.04", "title": "Конгресът на САЩ започва антитръстови проверки на технологични гиганти"}
{"url": "https://news.bg/regions/puskat-bezplatni-avtobusi-mezhdu-vidin-i-kalafat.html", "text": "Безплатни автобуси между Видин и Калафат осигуряват от дружеството за управление на \"Дунав мост 2\", съобщава БНР.Поводът за инициативата, която започва на 8 юни, е шестата годишнина от откриването на моста.Изпълнителният директор Любомир Низамов посочи, че ще бъде осигурен превоз за всички граждани, които желаят да се разходят от Видин в Калафат и от Калафат във Видин.Безплатните автобуси ще са със следните разписания: 08:30 - от Видин, 09:30 - от Калафат, 10:30 - от Видин, като последният курс от Калафат е в 15:30 часа.Низамов подчерта, че за първи път инициативата се е провела миналата година и се е радвала на голям интерес. На хората им е приятно да се разходят, някои нямат възможност да разгледат Калафат или обратно - от Калафат за Видин, така че това е една възможност да се разходят в отсрещния град, обясни той. От откриването си насам трафикът по \"Дунав мост 2\" непрекъснато расте, но с по-малки темпове (1-2%) в сравнение с предходните години (10-20%).По данни на Низамов дневно в двете посоки преминават между 2 400 и 2 800 автомобила, като най-интензивен е трафикът през август и септември.Низамов изтъкна и че много шофьори вече се възползват от новото мобилно приложение на \"Дунав мост\" Видин-Калафат, за да се информират за опашките и времето за изчакване.", "date": "2019.06.04", "title": "Пускат безплатни автобуси между Видин и Калафат"}
{"url": "https://news.bg/crime/avtobus-blasna-66-godishna-peshehodka-v-kardzhali.html", "text": "Автобус блъсна 66-годишна жена на пешеходна пътека в Кърджали, съобщиха от ОД на МВР в града.Възрастната жена е пресичала на червен светофар на кръстовището между бул.\"Беломорски\" и ул.\"Капитан Петко войвода\". Автобусът, който бил управляван от 47-годишен водач, извършвал ляв завой.Пострадалата е прегледана в Спешното отделение в областния град и освободена.Тестът на алкохол на шофьора е отрицателен. На водача е съставен акт, а на пешеходката фиш.", "date": "2019.06.04", "title": "Автобус блъсна 66-годишна пешеходка в Кърджали"}
{"url": "https://news.bg/regions/do-kraya-na-godinata-priklyuchvat-remontite-na-nyakolko-viadukta-po-am-hemus.html", "text": "Екипи ремонтират няколко виадукта по автомагистрала \"Хемус\", съобщиха от Министерството на регионалното развитие и благоустройството. По-рано през деня министър Петя Аврамова се разходи по няколко от ремонтираните участъци.До края на годината приключват довършителните работи по виадукт \"Разлив\" на 51-ви км от АМ \"Хемус\". За улеснение на трафика .. Предстои полагането на хидроизолация и асфалт. След 1 юли остават довършителни работи от долната страна на съоръжението, които ще приключат в края на годината. Те няма да затрудняват трафика, уверяват от регионалното ведомство.За възстановяване на виадукта, който е силно амортизиран, държавната компания \"Автомагистрали\" ЕАД изгражда нови стоманобетонови плочи и тротоари. При ремонта монтират . г.. Ремонтът на дясното му платно включва възстановяване и на долното строене.Движението по други два виадукта на АМ \"Хемус\" - г.Текущият ремонт на виадукт \"Потоп\" е заради цялостното му лошо състояние. Строителните работи включват премахване на съществуващата настилка и пластовете под нея до горния ръб на стоманобетонната плоча..Ремонтираните виадукти ще осигурят не само комфорт при пътуване, но и ще отговарят на най-високите европейски критериите за устойчивост при земетресение.", "date": "2019.06.04", "title": "До края на годината приключват ремонтите на няколко виадукта по АМ \"Хемус\""}
{"url": "https://news.bg/education/chetvartoklasnitsite-otgovaryat-na-testa-no-ne-mogat-da-pishat.html", "text": "Вече са ясни резултатите от националното външно оценяване на четвъртокласниците.И тази година то включваше четири учебни предмета - български език и литература, математика, човекът и обществото, както и човекът и природата.Над 60 500 ученици от 1796 училища положиха изпитите от националното външно оценяване.От Министерството на образованието и науката изтъкват, че резултатите показват висока степен на постигане на държавните образователни изисквания за учебното съдържание за началния етап на основното образование. По БЕЛ успеваемостта е 77,69%, по математика - 75,25 %, по човекът и обществото - 77,80%, а по човекът и природата - 81,28 %.При въпросите с избираем отговор четвъртокласниците се справят много добре и там се запазва тенденцията за висока постижимост, посочват от МОН. Най-много учениците са затруднени с въпросите със свободен отговор, които предполагат допълване и/или създаване на кратък текст.През тази година резултатите по критериите от диктовката също са по-високи.Спрямо предишните години най-високи отново са постиженията по човекът и природата. Тенденция към повишение показват и резултатите по БЕЛ, които са с 5,01% по-високи в сравнение с 2018 г. и с 6,02% в сравнение с 2017 г.По останалите учебни предмети резултатите са в близък диапазон - по математика са с 1,69% по-ниски спрямо миналата година, но с 4,95% по-високи в сравнение с 2017 г. По човекът и обществото и човекът и природата също се отбелязва понижение спрямо 2018 г. съответно с 4,44% и 1,53 %.Според общия среден резултат от четирите предмета за поредна година най-висока успеваемост имат учениците от Смолян, София-град и Варна. На последните места по три от предметите се нареждат Шумен, Монтана и Сливен, а по БЕЛ - Монтана, Силистра и Сливен.", "date": "2019.06.04", "title": "Четвъртокласниците отговарят на теста, но не могат да пишат"}
{"url": "https://news.bg/crime/potvardiha-postoyanniya-arest-na-shumenetsa-opital-da-ubie-bivshata-si-sapruga.html", "text": "Варненският апелативен съд потвърди първоначалния арест на Нелгин А., който преди 12 дни в околностите на Шумен Втората съдебна инстанция остави без уважение жалбата на защитата му срещу определената от съда в Шумен мярка. Припомняме, че 30 годишният Нелгин е привлечен като обвиняем за опит за убийство извършено в условията на домашно насилие и в изпитателния срок на предходно осъждане.Нелгин преследвал често бившата си съпруга. Ден преди инцидента тя била подала втора жалба за домашно насилие срещу него. На 22 май жената пътувала към работа в автомобила на свой колега. Нелгин принудил водача на автомобила да спре, извадил оръжие и стрелял в главата на бившата си жена. След това направил обратен завой, произвел още един изстрел и избягал.Животът на 26-годишната Нурсел, в чиято глава са попаднали две сачми е бил спасен в болницата.Варненският съд определи като правилни, законосъобразни и обосновани всички аргументи на първата съдебна инстанция, която е постановила първоначалния арест.Събраните доказателства, както и пълните самопризнания на обвиняемия обосновават категорично предположението, че Нелгин е извършител на тежкото престъпление.Определението на Апелативен съд - Варна е окончателно.", "date": "2019.06.04", "title": "Потвърдиха постоянния арест на шуменеца, опитал да убие бившата си съпруга"}
{"url": "https://news.bg/int-politics/rusiya-otgovarya-na-tramp-voenniyat-ni-personal-vse-oshte-e-vav-venetsuela.html", "text": "Изявлението на американския президент Доналд Тръмп, в което се твърди, че Русия е изтеглила \"повечето от хората си\" от Венецуела, не отговаря на действителността и военното сътрудничество продължава, съобщава \"Ройтерс\", цитирайки \"Интерфакс\".Пълното изтегляне на руските военни специалисти от Венецуела би било удар за президента Николас Мадуро, който смята Москва за близък съюзник.Тръмп публикува съобщение в Туитър от Лондон, че \"Русия ни информира, че те са изтеглили повечето си хора от Венецуела\".По-рано The Wall Street Journal съобщи, че Русия, е започнала да изтегля някои от военните си съветници от Венецуела. Публикацията, позовавайки се на руски източник, близък до руското министерство на отбраната, твърди, че \"Ростек\", които обучават местни специалисти за използването и поддръжката на военно оборудване, доставено от Русия, е намалил броя на своите съветници от 1000 на няколко дузини, съобщава \"Интерфакс\".Според \"Ростек\" обаче, \"съставът на представителството остава непроменен в продължение на много години. Що се отнася до техническите специалисти, те периодично пристигат в страната за ремонт и поддръжка на предварително доставеното оборудване. Напоследък например са завършени техническите работи по поддръжката на самолети\", допълва \"Ростек\".\"Цифрите, дадени в статията на The Wall Street Journal във връзка с присъствието на персонала на Ростек във Венецуела, са преувеличени десетки пъти\", коментира представителят на държавната корпорация.Говорителят на руския президент Дмитрий Песков заяви, че информацията за руските специалисти не е въпрос към Кремъл, а към онези организации, които отговарят за обслужването на доставеното там специално оборудване.Русия предостави на Венецуела държавен заем за закупуване на военно оборудване. Както се съобщава, размерът на договорите в областта на военно-техническото сътрудничество между Русия и Венецуела се оценява на 11 млрд. долара.По-специално Венецуела придобива руски мобилни системи за противовъздушна отбрана Бук-М2 и Антей-2500, доставени са и 100 000 автомата Калашников модификация \"АК-103\".Каракас е придобил изтребители Су-30МК2, хеликоптери Ми-35М, танкове Т-72, ​​БМП-3 и БТР-80.", "date": "2019.06.04", "title": "Русия отговаря на Тръмп:  Военният ни персонал все още е във Венецуела "}
{"url": "https://news.bg/int-politics/meksiko-predupredi-tramp-mitata-shte-udaryat-tezhko-sasht.html", "text": "Мексико предупреди американския президент Доналд Тръмп, че митата върху мексикански стоки могат да влошат нелегалната имиграция в САЩ и в крайна сметка да навредят и на двете страни, съобщават американски медии.Предупреждението дойде, след като Тръмп написа в \"Туитър\", че Мексико биха могли \"да спрат потока от хора и наркотици\" през граница, \"ако искат\".Мексикански и американски официални лица преговарят, докато Тръмп е във Великобритания.Американският президент заяви, че планира да наложи 5% мито върху всички мексикански стоки от следващата седмица.След това митата ще нарастват с 5% всеки месец, докато достигнат 25 процента през октомври, ако Мексико не предприеме действия да спре мигрантите, които преминават през южната граница на САЩ.Това става, докато САЩ водят търговска война на няколко фронта, включително с Китай. Тръмп често използва митата при дипломатически спорове след встъпването си в длъжност.Говорейки във Вашингтон, мексикански представители настояха, че действат, за да спрат потока от хора, много от които се опитват да се доберат до САЩ, за да могат да поискат убежище там.Външният министър на Мексико Марсело Ебрард заяви пред журналисти, че остават ангажирани с решаването на проблема и предупреди, че ако не са правили нищо, 250 000 мигранти щели да достигнат САЩ през тази година, уточнява \"Ройтерс\".Той също така отхвърлил предложението Мексико да се превърне в \"безопасна трета страна\" като \"неприемливо\". Някои американски представители искат имигранти от Централна Америка, търсещи убежище в САЩ, вместо това да кандидатстват за него в Мексико.Междувременно министърът на земеделието на Мексико заяви, че според тях цената на митата само за селскостопанския сектор ще бъде около 117 млн. долара месечно в двете страни.Министърът на търговията на САЩ Уилбър Рос, който се срещна с икономическия министър на Мексико Грасиела Маркес, разкри, че ѝ е казал, че Мексико трябва да увеличи усилията си за справяне с нелегалната имиграция.Мексико е бил вторият най-голям доставчик на стоки за САЩ през миналата година, като вносът възлиза общо на 352 млрд. долара според \"Голдман Сакс\".Въпреки това отношенията са обтегнати, като Тръмп твърди, че Мексико не прави достатъчно, за да попречи на хората да достигат до южната граница.В резултат на това Тръмп обяви извънредно положение на американско-мексиканската границата през февруари.", "date": "2019.06.04", "title": "Мексико предупреди Тръмп: Митата ще ударят тежко САЩ"}
{"url": "https://news.bg/health/oblastniyat-upravitel-na-vratsa-otricha-da-ima-iztichane-na-serovaglerod.html", "text": "Няма изтичане на серовъглерод в почвата и въздуха от площадката на \"Камибо\" ООД, информират от администрацията на областния управител на Враца Малина Николова.Повод за изявлението на областния управител са публикации в местни медии.Според съобщението, на \" .Химикалът е взривоопасен при контакт с въздуха и за това се , уверяват от областната управа.Съдовете, в които се съхранява серовъглерода са стари и  е необходимо химикалът в най-кратки срокове да бъде премахнат от площадката.Предстои да се вземат проби от почвите от три точки, за да се установи има ли . Пробите ще вземат експерти от РИОСВ-Враца. Те са възложени от Регионална лаборатория-Враца към Изпълнителна агенция по околна среда. Трите точки са - под басейните, над басейните и фонова проба (извън площадката).Резултатите от извършените анализи показват, че . От това може да се направи заключение, че , уточняват от областната управа на Враца.От страна на контролните органи на предприятие .", "date": "2019.06.04", "title": "Областният управител на Враца отрича да има изтичане на серовъглерод"}
{"url": "https://news.bg/regions/43-godishen-se-udavi-v-reka-iskar-sled-zapoy.html", "text": "43-годишен мъж се удави в река Искър след запой, съобщават от Областната дирекция на МВР във Враца.Инцидентът е станал на 30 май в Мездра, но за него полицията съобщи едва днес.Близките на починалия подали сигнал, че той повече не се прибрал в дома си, когато излязъл, след като изпил голямо количество алкохол. При предприетото издирване служителите на реда открили безжизненото тяло на мъжа върху скара за шумопочистване на ВЕЦ-Мездра във водите на реката. По трупа не са открити следи от насилие.По случая е образувано досъдебно производство.", "date": "2019.06.04", "title": "43-годишен се удави в река Искър след запой"}
{"url": "https://news.bg/bulgaria/glasuvanoto-ot-kongresa-ne-e-finalnata-tsena-obyasnyavat-ot-lokhiyd-martin.html", "text": "\"Преговорите за сключване на договор между правителствата на България и САЩ продължават и сме уверени, че Ф-16 Блок 70 е най-добрата комбинация от оперативни способности, най-ниски разходи за експлоатационния цикъл и цялостни разходи за програмата, която ще отговори на изискванията на българските военновъздушни сили в бъдеще.\"Такъв коментар направиха от Локхийд Мартин по повод  България да получи възможност за закупуване на цялостен пакет за 8 многоцелеви изтребителя Ф-16В съобщението си до медиите те уточняват, че оценките за разходите, включени в нотификацията на Конгреса, дават максималната обща цена.По думите им така се предоставя възможност за допълнително разширяване на програмата, без да се изисква повторно одобрение от американския Конгрес.\"Тази цена обаче не е показателна за крайната стойност на договора и не трябва да се разглежда по този начин\", пишат още в позицията си от Локхийд Мартин.По думите на Джон Нилсън, директор Комуникации на Локхийд Мартин за Европа и Израел, одобрението на Конгреса е важна стъпка в процеса по чуждестранни военни продажби. То е необходимо условие преди правителството на САЩ да може да изпрати финалната си оферта до правителството на България, подчертава той.Първоначално българският парламент даде разрешение цената на 8 нови многоцелеви изтребителя да не надхвърля 1, 8 млрд. лв. По-късно депутатите приеха допълнително решение международният договор за придобиване на нов тип боен самолет да се отклони от посочената цена.През януари депутатите за правителството да започне преговори със САЩ за закупуване на самолетите, като за решението гласуваха 130 народни представители, а 84 бяха против.В края на миналата седмица министъртъ на отбраната Карасимир Каракачанов заяви, чеНа 20 май той направи коментар, че някои от параметрите, които се предлагат от американска страна не са изгодни. По думите му", "date": "2019.06.04", "title": "Гласуваното от Конгреса не е финалната цена, обясняват от Локхийд Мартин"}
{"url": "https://news.bg/int-politics/pompeo-preduprezhdava-shveytsariya-za-tesnite-y-kontakti-s-kitay-i-za-huawei.html", "text": "Държавният секретар на САЩ Майк Помпео предупреди Швейцария за тесните й бизнес контакти с Китай и неутралната европейска страна се излага на опасност от нарушения на личния живот, ако позволи на китайските компании да помогнат за изграждането на инфраструктурата, съобщава \"Ройтерс\".Администрацията на Доналд Тръмп предупреждава съюзниците да не използват мобилната технология и оборудване от следващо поколение на Huawei Technologies Co Ltd поради опасения, че Китай може да шпионира чувствителни комуникации и данни. \"Швейцарците отдават голямо значение на защитата на личния им живот, и това от е от много време. Но ако работите с китайски технологии, вие предоставяте информация на китайската комунистическа партия. Няма поверителност\", обяснява той.Помпео хвали Швейцария, която действа като , като страна с дълбоки демократични традиции, върховенство на закона и подобна на САЩ гледна точка за това как светът трябва да функционира.\"Но ние също работим заедно по важни въпроси за сигурността\", допълва държавният секретар на САЩ.Швейцарският президент Уели Маурер се срещна с Тръмп в Белия дом миналия месец и с китайския президент Си Дзинпин в Пекин през април.Маурер коментира във Вашингтон, че Швейцария е избрала различен път в отношенията с Китай, предпочитайки да се застъпва за своите ценности директно с Пекин.Той обясни, че Швейцария е забранила на всички чуждестранни компании да предоставят услуги или хардуер за критичната си инфраструктура, но Huawei присъства на частния търговски пазар.", "date": "2019.06.04", "title": "Помпео предупреждава Швейцария за тесните й контакти с Китай и за Huawei"}
{"url": "https://news.bg/society/kpkonpi-s-nay-mnogo-otmeneni-otkazi-za-obshtestvena-informatsiya.html", "text": "Броят на отказите за достъп до обществена информация се увеличава. От 501 през 2016 г., две години по-късно те вече са над 1000. Паралелно с разширяващата се прозрачност се засилват и негативните практики, а тук контролът трябва да се прилага от съдилищата, показва доклад за състоянието на достъпа до обществена информация за 2018 година.Правото за достъп до информация е едно от средствата за борба с корупцията, а се оказва, че КПКОНПИ, която е антикорупционен орган, е с най-много като процент отменени откази за достъп до обществена информация. Това заяви адвокат Александър Кашъмов, член на правния съвет на Програма \"Достъп до информация\" по време на представянето на доклада на пресконференция в БТА. Правото на достъп до информация трябва да остане гарантирано и незасегнато от засиления режим за защита на личните данни, убеден е адвокатът.Според него в областта на законодателството се наблюдават активни усилия от страна на цялата държавна машина да се изпълняват задълженията. \"За съжаление не спират да работят и тъмните сили\", заяви той. С непрозрачна законодателна инициатива в правната комисия на парламента е внесена в последния момент поправка, с която се отменя цялата втора съдебна инстанция, даваща възможност за подаване на касационни жалби, поясни Кашъмов.Налага се въвеждане на общ модел на интернет страниците поради слабите търсачки и трудния достъп до обществена информация според изпълнителния директор на Програма \"Достъп до информация\" Гергана Жулева.Необходима и е актуализация на вътрешните правила в институциите по изпълнение на Закона за достъп до обществена информация.По отношение задълженията за публикуване изпълнителният директор на ПДИ Гергана Жулева препоръчва да се обърне внимание на целта на секциите за достъп до информация. Не просто да се качва някаква информация, която няма отношение към заявителите, каза още тя.Проучване показва, че само 10% от институциите са създали система за работа с електронните заявления. Това са само 56 от 654 органи на власт, уточни Жулева. Това е особено важно по думите й поради факта, че вече е подготвена платформата за достъп до информация от страна на Министерския съвет.Необходим е орган - информационен комисар, който да координира и контролира изпълнението на задълженията по изнасяне на обществена информация, акцентира изпълнителният директор.", "date": "2019.06.04", "title": "КПКОНПИ с най-много отменени откази за обществена информация"}
{"url": "https://news.bg/politics/gabriel-iska-silen-resor-v-ek-uvazhavat-ya.html", "text": "\"Иска ми се България да се пребори за силен ресор в следващата Европейска комисия, който носи ползи и за нашата страна, и за Европа\", коментира пред НоваТВ еврокомисарят по цифрова икономика и цифрово общество Мария Габриел.\"Дадох облик на ресор, който почти не съществуваше допреди две години. Срещам много голямо уважение от страна и на колегите, и на кандидатите за председател на ЕК\", обясни Габриел надеждите си за преизбиране като еврокомисар.Тя  поне до 31 октомври, когато трябва да приключи мандатът на ЕК, но Габриел предполага, че процесът може да се забави заради големия брой партии в новия ЕП. Тя бе и водач на листата на ГЕРБ за евровота, но вчера се отказа от мястото си в ЕП, за да остане комисар, а вместо нея за Брюксел заминава Лиляна Павлова.Относно  от всички ръководни постове в ГЕРБ, Габриел коментира, че \"трябва работа, смирение и постоянна връзка с хората. Виждаме желанието на председателя ГЕРБ г-н Бойко Борисов партията да бъде жив организъм, който се развива\".Управляващите са си направили необходимите изводи и си дават сметка за допуснатите грешки. \"Хората прощават само веднъж. Имиджовият проблем ще продължава да намира своето добро развитие дотолкова, доколкото всеки един от нас е откровен и показва, че иска да работи с хората\", допълни тя.Лидерът на ГЕРБ винаги дава шанс да се поправят нещата и когато това не се случва, се той проявява безкомпромисност и прави радикални промени.Габриел обясни сравнително ниската избирателна  с \"отвращението\" на гласоподавателите от това, че част от предизборната кампания не е била изградена върху идеи.\"Иска ми се 17-те българи в новия ЕП да останат обединени и да работят като един. Не носи полза в националната делегация да няма разбирателство по важни теми\", добави тя\"Единната позиция има шанс да бъде чута и отразена в решението\", коментира Мария Габриел.", "date": "2019.06.04", "title": "Габриел иска силен ресор в ЕК, уважават я"}
{"url": "https://news.bg/society/po-180-leva-se-predlagali-ochilata-mente-v-internet.html", "text": "Над  задържа ГДБОП при акция вчера. Те са били предназначени за продажба по сергии по морето през предстоящия летен сезон.Пред bTV началникът на Отдел \"Компютърни престъпления\" към ГДБОП Явор Колев обясни, че фалшификатите могат да навредят на здравето, тъй като нямат съответните UV защити и не са произведени по стандартите. Освен това нарушават правата върху търговската марка на над 50 световноизвестни марки и ощетяват фиска на държавата, тъй като в търговията с нелегални стоки не се плащат данъци.По негова информация един чифт, внесен от Китай, струва на вносителя 6-8 лева, а по сайтовете същите артикули се продават по 120-180 лева.Колев посочи, че срещу вносителите на стоките ментета са образувани досъдебни производства и подлежат на санкция. Той уточни, че става въпрос за хора с криминални регистрации от 2011 г., които са действали по същата схема и преди, което било доказателство, че този бизнес е печеливш.По данни на Колев от началото на 2019 г. са затворени над 54 сайта, които предлагат фалшификати - очила, парфюми, спортни стоки и др.Относно случаите на сексуално насилие над деца той посочи, че за последните 2 месеца са , а от началото на годината са заловени 25 сексуални насилници над деца. Колев обясни, че най-често те стигат до жертвите си чрез фалшиви профили във Фейсбук. Най-уязвими са децата между 7 и 12 години, които са без достатъчен родителски контрол. Той бе категоричен, че за да се предотвратят подобни случаи, родителите трябва да знаят с кого се сприятеляват децата им в социалните мрежи, а самите деца не трябва да предоставят информация за себе си.Родителите трябва ежедневно да разговарят с децата си. От нашето наблюдение, едва когато детето е станало жертва на сексуално насилие, се обръща към родителите, каза Колев.", "date": "2019.06.04", "title": "По 180 лева се предлагали очилата менте в интернет"}
{"url": "https://news.bg/politics/borisov-i-radev-pozdraviha-myusyulmanite-za-ramazan-bayram.html", "text": "Президентът Румен Радев поздрави мюсюлманите у нас по повод празника Рамазан Байрам.Мъдростта на празника учи на искрено милосърдие, осъзнато покаяние, споделяне на изпитанията и разкрива способността за съпричастност и единство в дните на радост, когато вярващите почитат дълговечни, съкровени за тях традиции, казва се в поздравлението на държавния глава.Радев посочва, че съхранението на разбирателството и взаимното уважение между изповядващите различни религии са в основата на българската култура на толерантност.Според него отбелязването на Рамазан Байрам ще разкрие обединяващата духовна сила на цялото българско общество.От своя страна премиерът Бойко Борисов също поздрави мюсюлманите за празника. Той обаче го направи във Фейсбук.\"Честит Рамазан байрам на всички мои приятели мюсюлмани! Бъдете живи и здрави!\", написа министър-председателят на своята официална страница.", "date": "2019.06.04", "title": "Борисов и Радев поздравиха мюсюлманите за Рамазан Байрам"}
{"url": "https://news.bg/politics/promenyat-naredbata-za-gorite-zaradi-naprezhenie-v-darvodobivniya-bransh.html", "text": "Създават работни групи, които да обмислят промени в наредбата за ползването на дървесина, съобщава БНР по информация на директора на Югозападното държавно горско предприятие Дамян Дамянов.Предвижда се това да се случи до края на месеца. Целта е да се потуши напрежението в сектора.Припомняме, преди дни представители на дърводобивния бранш алармираха, че ни не поставя условия на равна конкуренция.Според Дамянов държавата трябва да стимулира фирмите, които инвестират в техника и работна ръка, тъй като в момента те се явяват равнопоставени с фирми, в които \"има двама работници с две резачки\". Той е категоричен, че това не е нормално.По тази причина от бранша настояват за категоризация на фирмите, което ще позволява диференциран подход.Промените в правилата за дърводобив обаче тепърва ще се уточняват от държавата и бранша.", "date": "2019.06.04", "title": "Променят наредбата за горите заради напрежение в дърводобивния бранш"}
{"url": "https://news.bg/int-politics/cnn-ekzekutiraniyat-diplomat-na-severna-koreya-vsashtnost-e-zhiv.html", "text": "Ким Хьок Чол, специалният представител на Държавния съвет на КНДР за политиката на САЩ, чиято предполагаема екзекуция е съобщена от южнокорейския вестник Chosun Ilbo е все още жив, но в ареста, съобщава .Според тях севернокорейското следствие се опитва да установи каква роля има Ким Хюк Чол в неуспешната среща на върха на лидерите на КНДР и Съединените щати, Ким Чен-ун и Доналд Тръмп, която се проведе през февруари в Ханой.Един от източниците каза, че съдбата на дипломата все още не е определена, но може да получи \"сериозно наказание\". Интервюираните от CNN заявяват също, че преводачът на лидера на КНДР, Син Хие Йонг е задържан и срещу него се предприемат разследващи действия.Източници на телевизията в отговор на въпрос за точността на информацията на Chosun Ilbo обясниха, че \"новината не е вярна.\"Що се отнася до ръководителя на отдел \"Обединен фронт\", Ким Йонг Чол, който според същия вестник е изпратен на каторжен труд, той не е, но сега той просто \"почти е лишен\" от власт.В края на май южнокорейският вестник Chosun Ilbo съобщи, че Ким Йонг Чол, главният човек, който отговаря за преговорите със САЩ, е бил отстранен от поста си и изпратен на каторжен труд в една от северните провинции на страната.Освен това публикацията твърди, че след неуспешното приключване на срещата на върха в Ханой със Съединените щати, са екзекутирани четирима дипломати от КНДР, които подготвят срещата на върха, както и специалният представител на Държавния съвет на КНДР за политиката на Съединените щати Ким Хьок Чол.Южнокорейският вестник съобщи също, че по-младата сестра на лидера на КНДР Ким Йо-йонг, която заема длъжността първи заместник-началник на отдела за пропаганда и агитация на Централния комитет на Корейската работническа партия, е поставена под домашен арест като наказание за това, че не се е срещнала с Тръмп.Корейската централна телеграфна агенция скоро след това публикува снимки от последните публични събития, където заедно с лидера на КНДР, неговата сестра Ким Йо-йонг и Ким Йонг Чол.", "date": "2019.06.04", "title": "CNN: \"Екзекутираният\" дипломат на Северна Корея всъщност е жив"}
{"url": "https://news.bg/int-politics/erdogan-otnovo-potvardi-angazhimenta-na-turtsiya-za-ruskite-s-400.html", "text": "Президентът на турция Реджеп Ердоган коментира, че страната не може да отстъпи от споразумението си с Москва за закупуване на руски системи за противоракетна отбрана С-400, съобщава \"Ройтерс\".След сутрешните молитви, Ердоган обясни, че предложението на САЩ да продаде на Турция ракети \".\"Имаме известни стъпки, които предприехме, тук има споразумение и ние сме ангажирани с него. Не подлежи на коментар, няма да направим крачка назад\", обясни Ердоган за сделката с Москва. Сделката на Турция за закупуване на руската С-400, която може да бъде доставена в рамките на няколко седмици, разтревожи Вашингтон и другите западни съюзници на НАТО, които твърдят, че руската система е несъвместима с отбранителната мрежа на НАТО и представлява заплаха за американските изтребители F-35, които Турция също планира да купи.Ердоган коментира, че Турция е предложила да се създадат групи със САЩ, за да работят заедно по въпроса, без да казват какъв е отговорът на Вашингтон. Той също така допълва, че Турция също е обсъждала предложение на САЩ за продажба на ракети \"Пейтриът\".\"За съжаление обаче американската страна не ни е дала толкова добра оферта, колкото е С-400\", добави той.В същото време, държавният департамент на  и учебен център. По информация на РБК - санкциите са срещу производителите на \"Панцир-С\" и ракети С-400.", "date": "2019.06.04", "title": "Ердоган отново потвърди ангажимента на Турция за руските С-400"}
{"url": "https://news.bg/health/450-lekarstva-sa-trudno-otkrivaemi-u-nas.html", "text": "Общо 450 лекарства са били потърсени за една година на онлайн платформата за сигнализиране на недостиг от пациенти, съобщават от Българската асоциация за развитие на паралелната търговия с лекарства.За последните две седмици сигналите са зачестили заради нерегулярния внос и изчерпването на медикаментите, които са в процес на спиране на продажбите у нас. Освен това от организацията отчитат и активно търсене на продукти, които са със заличени досиета през последните години в страната.От БАРПТЛ посочват, че по отношение на изтегляните лекарства от нашия пазар единствената възможност за пациентите остава да търсят индивидуални решения чрез свои близки или чрез пътуване зад граница.По данни на асоциацията при 62% от случаите недостигът на лекарства се дължи на временно или трайно преустановен внос. 20% от всички сигнали са поради напускане на пазара и дерегистриране на медикаментите.Сред основните проблеми за достъпа до лекарства у нас от БАРПТЛ посочват продължаващият процес на дерегистрация на редица лекарства от България. По данни на Националния съвет по цени и реимбурсиране на лекарствените продукти през 2018 г. от българския пазар са изтеглени 158 лекарства. За периода 2014 г. - 2017 г. пък са дерегистрирани общо 1512 продукта според годишния доклад Изпълнителната агенция по лекарствата, като само за 2017 г. са били изтеглени 327 лекарства, без нито едно от тях да има проблем с лекарствената безопасност.По тази причина от БАРПТЛ настояват за нормативни промени, с които да се създаде режим за достъп на българските пациенти до лекарства, които са с доказана лекарствената безопасност, но вече дерегистрани в страната ни поради липса на икономически интерес. Асоциацията предлага и да се регламентира паралелният внос при установяване на временен недостиг поради производствени или други причини, които възпрепятстват производителите да осигуряват достатъчни количества от лекарствата.", "date": "2019.06.04", "title": "450 лекарства са трудно откриваеми у нас"}
{"url": "https://news.bg/politics/partiite-vrashtat-izplatenite-im-v-poveche-subsidii.html", "text": "Министърът на финансите Владислав Горанов има 30-дневен срок, за да поправи неправомерно по-високите субсидии, които са получили политическите партии. Според разпореждането на прокуратурата Горанов трябва да започне действия за събиране и възстановяване на изплатените в повече суми по годишните субсидии на правоимащите партии за периода 2016 г.- 2018 г. Трябва и да се организира стриктно спазване на чл.25- 28 от ЗПП, така че те да получават реално определения им по закон размер на партийната субсидия.Върховна административна прокуратура, която провери , че партиите всъщност са получили не 11 на глас, а над 13 лв. и че методиката на изчисляване на субсидиите, всъщност противоречи на закона. Шоуто на Слави се позова на получена от МФ информация, но главният прокурор .Върховна административна прокуратура е сезирала и Сметната палата да осъществи финансов контрол, както и Върховна касационна прокуратура предвид събраните данни за извършени престъпления от общ характер от служители на Министерство на финансите.Припомняме, че според оповестеното от \"Шоуто на Слави\" реално изплатената субсидия е от 38 684 384 лв. т. е. с 6 519 540 лв. повече.Проверката на ВАП води до извода, че на петте политически партии и коалиции - ГЕРБ, БСП за България, Обединени патриоти, ДПС и \"Воля\" - неправилно са изплатени суми и в нарушение на разпоредбите на чл. 25, чл. 26 и чл. 27 от Закона за политическите партии /ЗПП/. От , но отхвърлиха всякакви други въпроси. БСП поискаха и оставката на министър Горанов. По същия незаконосъобразен начин е формирана и разпределена субсидията за политическите партии, по които не са представени в Народното събрание, но са получили не по-малко от едно на сто от всички действителни гласове на последните парламентарни избори - такава е партия \"Възраждане\".По-късно през деня от Сметната палата съобщиха, че започват одит на отчета за изпълнението на държавния бюджет на Република България за 2018 година съгласно чл. 6, ал. 5 от Закона за Сметната палата.При този одит ще бъде проверен и редът за начисляване и изплащане на субсидиите на политическите партии. Ще бъдат взети предвид констатациите на Върховна административна прокуратура.", "date": "2019.06.04", "title": "Партиите връщат изплатените им в повече субсидии"}
{"url": "https://news.bg/society/borisov-pohvali-staloun-che-e-sashtiyat-rambo-ot-predi-11-godini.html", "text": "Ти си същият Рамбо от преди 11 години. Много се радвам да те видя. Така премиерът Бойко Борисов посрещна в Министерски съвет актьорът Силвестър Сталоун, който е България за снимките на филма \"Рамбо 5\".Премиерът припомни на актьора срещата им преди 11 години, когато той все още е бил кмет.Сталоун се обърна към Борисов с думите, че е обещал да говори на английски при следващата им среща. Премиерът отвърна \"so-so\".Той запита Сталоун дали му харесва България и дали тя се е променила от последния път, в който е бил в страната ни.Актьорът подчерта, че има невероятна промяна, като обърна внимание на строителството в страната.\"Нещо, което в Америка се прави за 2 месеца, тук го правите за 2 седмици\", изтъкна Сталоун.Борисов побърза да се похвали, че са построили 62 км метро, а в момента се правят паркове и градинки.Силвестър Сталоун отбеляза колко е изумен от местата, на които протичат снимките за филма. Борисов пък добави, че вече може да се съревноваваме с Хърватия, където се снима Game of thrones.", "date": "2019.06.04", "title": "Борисов похвали Сталоун, че е \"същият Рамбо от преди 11 години\""}
{"url": "https://news.bg/regions/darzhavata-si-pravi-oglushki-za-yazovirite-v-yambolsko.html", "text": "Все още няма яснота кога държавата ще поеме грижата за язовирите в Ямболско, съобщава БНР.Въпреки че преди девет месеца общините в областта са предоставили на държавата десетки от водните съоръжения, грижите за техническото им състояние продължава да се покриват от общинските бюджети.С решения на общинските съвети язовирите са били предоставени на новосформираното Държавно предприятие \"Управление и стопанисване на язовири\".По думи на кмета на Тунджа Георги Георгиев неговата община е решила да предаде 27 от своите 104 язовира. Досега обаче държавата не ги е потърсила. Той посочи, че все още общините се проверяват как поддържат съоръженията, като проверките са почти непрекъснато.До момента нито една държавна институция не е информирала общините кога язовирите ще започнат да се стопанисват от държавата.", "date": "2019.06.04", "title": "Държавата си прави оглушки за язовирите в Ямболско"}
{"url": "https://news.bg/society/zhiteli-zaplashvat-da-blokirat-patya-mezhdu-batak-i-peshtera.html", "text": "Жители от баташкото село Нова махала искат цялостен ремонт на 10-километровия път между Батак и Пещера, съобщи БНТ.Те недоволстват срещу неглижирането на проблема с периодично изкърпване на дупки по него.Според кмета Ерхан Саатчъ, през последните 20 години в Пътната агенция не са събрани достатъчно средства за извършване на ремонта.А местните хора заплашват с гражданско неподчинение и блокиране на пътища.", "date": "2019.06.04", "title": "Жители заплашват да блокират пътя между Батак и Пещера"}
{"url": "https://news.bg/regions/prevoz-na-voenna-tehnika-zatrudnyava-trafika-v-shest-oblasti.html", "text": "Превоз на едрогабаритна военна техника ще затрудни движението по основни пътища на територията на шест области - Хасково, Ямбол, Сливен, Търговище, Разград и Русе, съобщават от МВР.Трафикът ще е възпрепятстван на 5 и 6 юни. Поради провеждане на военни учения от 9.00 часа утре от ГКПП \"Капитан Петко войвода\" поема колона, която ще се придвижи до полигона в Ново село. На 6 юни пък от 9.30 часа четири колони с едрогабаритна техника ще се придвижват от ГКПП \"Капитан Петко войвода\" по маршрут - гр. Тополовград-гр. Елхово-с. Тенево, където е предвидено време за презареждане и престой. След това колоните ще продължат по маршрут с. Тенево-с. Зимница-п. в. \"Петолъчката\"-с. Мокрен-гр. Котел-гр. Омуртаг-гр. Разград-полигон \"Николово\"-ГКПП \"Русе\".От Пътна полиция призовават шофьорите, които ще пътуват по тези направления, да изберат алтернативни маршрути или часове на придвижване.", "date": "2019.06.04", "title": "Превоз на военна техника затруднява трафика в шест области"}
{"url": "https://news.bg/regions/poshtata-v-melnik-veche-raboti.html", "text": "Пощата в Мелник вече работи, информира БНР. Близо месец пощенската станция не работеше и хората бяха принудени да пътуват до Сандански, за да получат пенсиите си и да платят сметките си.В града няма и нито един банков клон. По думите обаче на кмета Наско Петев проблемът вече е решен.\"Имам уговорка с наш гражданин да поеме пощата. Днес той ще си подготви документите, които ще бъдат изпратени в София и ако ги одобрят, той ще започне редовна работа\", обясни кметът.Петев отбеляза, че работното време е 6 часа, но два часа ще бъдат дадени допълнително от кметството, за да бъдат допълнени до нормален осемчасов работен ден.Той допълни още, че протестът на жителите, който беше планиран за утре, е отменен.\"Пощата ни е необходима, защото при нас се плаща абсолютно всичко - ток, вода, телевизия, пенсиите се раздават директно на хората. Поща в Мелник е имало и ще има\", подчерта кметът.", "date": "2019.06.04", "title": "Пощата в Мелник вече работи"}
{"url": "https://news.bg/politics/izbiratelnite-komisii-nepodgotveni-za-mashinniya-vot.html", "text": "Наблюдава се устойчива тенденция за използване на преференцията от страна на избирателите, сочи анализ на Института за развитие на публичната среда на данните за европейските избори.Налице обаче са редица проблеми с преференциалното гласуване, свързани с вота за ЕП на 26 май. , като броят на гражданите в изборните списъци е намалял с 254 000 души. Данните представиха на пресконференция в БТА Диана Ефтимова и Ива Лазарова.Най-малко преференциалният вот е използван за партиите ДПС, ДОСТ и Българско национално обединение, по думите на Ефтимова. Избралите да гласуват машинно в общо 3000 избирателни секции са били 158 967 души, което е 26% от всички гласували. Най-много от избирателите на партия \"Волт\" са избрали да гласуват машинно, следвани от \"Демократична България\". В около 5% от секциите няма нито един подаден машинно глас, уточни Ива Лазарова.Проблем се е оказало гласуването чрез машина заради нейното разположение в избирателната секция. Сигнал за такъв случай в Монтана са подали от Института за развитие на публичната среда, но РИК-Монтана не са установили нарушение.Късно бяха изготвени и публикувани методическите указания относно машинното гласуване, критикува Лазарова. Обученията на районните избирателни комисии по думите й са проведени в последните дни преди изборите. Имало е много кратък срок, в който представителите на РИК-овете да се подготвят, допълни тя.Във формулярите на протоколите не е предвидено разделение между гласове с хартиена бюлетина и чрез машинен вот. Пренасяйки обобщената цифра, може да се допусне грешка, предполага Лазарова.6 702 грешки е поправила ЦИК в протоколите на територията на цялата страна. Въпреки това анализът на Института показва, че в 1139 секции има несъответствие между данните от машинните протоколи и окончателните протоколи, които съдържат данни за преференциите. Има пълна липса на пренасяне на преференции от машинното гласуване в окончателния протокол с окончателните резултати, подчерта Лазарова, а административните пропуски са останали некоригирани.Преференциите ще имат значително значение за пренареждането на листите на местните избори тази година. Препоръките на Института за избягване на административни грешки са да се публикуват своевременно методическите указания за машинно гласуване, опростяване на протоколите, както и стандарти за осигуряване на тайната на вота.По данни на агенция \"Алфа Рисърч\" 61% от избирателите знаят как да използват преференциите. Най-високият преференциален вот (48%) e подаден от граждани, гласували в чужбина.София и големите градове също заемат висок дял при преференциалното гласуване, докато в по-малките градове по-малко гласоподаватели са се възползвали от тази опция. Жителите на селата и хората с ниско образование са предпочели традиционната бюлетина.Сред мотивите, които са спирали хората да гласуват машинно, са притесненията да не се допуснат грешки и притесненията от манипулации.Относно работата на ЦИК 67% от хората не я оценяват нито положително, нито отрицателно. Това според \"Алфа Рисърч\" е индикатор, че работата на Комисията не се познава. 24% от хората оценяват длъжността й положително, а според 38% от анкетираните Комисията не упражнява достатъчно контрол върху партии и кандидати, които са извършили нарушения при предизборната кампания.", "date": "2019.06.04", "title": "Избирателните комисии неподготвени за машинния вот"}
{"url": "https://news.bg/int-politics/kitay-izrazyava-silno-nedovolstvo-ot-arogantnostta-na-pompeo-za-tyananman.html", "text": "Посолството на Китай в САЩ изрази \"силно недоволство\" по повод забележките на Съединените щати за 30-годишнината от репресиите на китайското правителство срещу протестите, водени от студенти на площад \"Тянанмън\", съобщава \"Ройтерс\".В изявление на посолството се казва, че коментарите на американския държавен секретар Майк Помпео относно годишнината са направени \"от предразсъдъци и арогантност\" и грубо се намесват във вътрешните работи на Китай. \"Човешките права на Китай са в най-добрия си период\", се казва в него.Вчера Помпео призова Пекин да отбележи 4 юни, като освободи всички затворници, които са задържани за борба с нарушенията на правата на човека в Китай.Той призова Китай да \"публично да каже колко са убитите или изчезналите, за комфорт на многото жертви в тази тъмна глава от историята\". Според Помпео, американските \"надежди са разбити\", че Китай се превръща в \"по-открито, толерантно общество\" чрез по-голяма глобална интеграция.Президентът на Тайван също критикува политиката на Китай по въпроса. \"Китайското правителство не само не е планирало да се покае, но също така продължава да прикрива истината\", коментира тайванският президент Цай Инг-уен.\"Моля, бъдете уверени - Тайван определено ще защитава демокрацията и свободата. Независимо от заплахите, докато аз съм президент, Тайван няма да се поддаде на натиск\", допълва тя.В същото време, Refinitiv блокира статии на \"Ройтерс\" за \"Тянанмън\" от платформата Eikon. Под натиска на китайското правителство, доставчикът на финансова информация Refinitiv отстрани от терминала си Eikon новините от \"Ройтерс\", свързани с 30-ата годишнина.Компанията предприе действието, след като администрация на Китай (CAC), която контролира онлайн речта, заплаши, че ще преустанови обслужването на компанията в Китай, ако не се съобрази.Намерението на Refinitiv е да блокира разпространението само в Китай. Въпреки това, много потребители извън Китай заявяват, че не могат да видят статиите. По-ранни версии на статиите са премахнати от новинарски емисии на Eikon в Китай скоро след публикуването им рано във вторник сутринта. Други нови статии на \"Ройтерс\" с \"Тянанмън\" в заглавието също не са налични. Refinitiv е сформирана миналата година, когато компанията майка \"Томсън Ройтерс\" продава 55% дял на група, ръководена от частната инвестиционна компания \"Блекстоун груп\".\"Refinitiv е доставчик на финансови новини и данни в Китай. Гордеем се с ролята, която играем в света, за да улесним прозрачните и ефективни финансови пазари. Като глобален бизнес, ние спазваме всички наши местни регулаторни задължения, включително изискванията на нашия лиценз за работа в Китай\", заявяват от компанията.Във вътрешна бележка до персонала, ръководителят на \"Ройтерс\" Майкъл Фриденберг и главният редактор Стив Адлер заявяват, че организация е разговаряла с Refinitiv и изразява своята загриженост. Те призовават персонала да \"продължи да пише, както винаги: да преследва истината без страх\".Говорителят на \"Ройтерс нюз\" Дейвид Крънвел коментира, че \"Ние продължаваме да предоставяме на Refinitiv същия обхват на съдържанието, който винаги имаме, включително истории, свързани с Китай, а решенията на Refinitiv няма да повлияят на обхвата или качеството на покритието ни. Оставаме ангажирани да разказваме важните истории.\", подразделение на \"Томсън Ройтерс\", доставя новини на Refinitiv по 30-годишно споразумение, което заплаща на \"Ройтерс\" минимум 325 млн. долара годишно, което прави Refinitiv най-големият клиент на новинарската организация.Уебсайтът на \"Ройтерс\" е блокиран в Китай от 2015 г. Сайтовете на много чуждестранни новинарски сайтове също са забранени в Китай, както и големите американски цифрови медийни платформи като Google, Facebook и Twitter.", "date": "2019.06.04", "title": "Китай изразява \"силно недоволство\" от \"арогантността\" на Помпео за \"Тянанмън\""}
{"url": "https://news.bg/crime/kat-debne-shofyorite-za-upotreba-na-alkohol-i-narkotitsi.html", "text": "\"Пътна полиция\" проверява шофьорите за употребата на алкохол, наркотични вещества и техните аналози, съобщиха от МВР.Акцията се провежда от 3 до 9 юни. Проверки се правят и на територията на всички страни членки на Европейската мрежа на службите на Пътна полиция (TISPOL).Според статистиката, една от трите основни причини за възникване на тежки инциденти по пътищата на Европа, с голям брой жертви, е управлението на МПС , след употреба на алкохол и/или наркотици.По време на проверките полицаите ще следят и за валидна задължителна застраховка \"Гражданска отговорност\" на автомобилистите, невръчени електронни фишове, както и за неплатени глоби.", "date": "2019.06.04", "title": "КАТ дебне шофьорите за употреба на алкохол и наркотици"}
{"url": "https://news.bg/weather/dazhdovete-prodalzhavat-15-oblasti-sa-s-zhalt-kod.html", "text": "Над страната ще има значителна облачност, почти навсякъде валежите продължават и, макар и краткотрайни, може да са със значителна интензивност. За 15 области е в сила жълт код.Предимно в западните и в централните райони дъждовете ще са по-обилни, придружени с гръмотевици и градушки, с временно усилване на вятъра.Към края на деня те ще отслабнат и на много места дори ще спрат. Над източната част от страната облачността временно ще се разкъсва и ще намалява, а валежите ще са по-малко и по-слаби.В западната половина ще бъде почти тихо с изключение на краткотрайните периоди със засилване на валежите. В източните райони се очаква до умерен вятър от югоизток.Максималните температури са в интервала 20-25 градуса.Минималните в по-голямата част от страната са между 11 и 15, малко по-високи по Черноморието.Жълт код за обилни валежи и гръмотевична активност е в сила за областите Видин, Монтана, Враца, Плевен, Ловеч, Габрово, Пловдив, Пазарджик, Кърджали, Смолян, Благоевград, Кюстендил, Перник, София и София-град.", "date": "2019.06.04", "title": "Дъждовете продължават, 15 области са с жълт код"}
{"url": "https://news.bg/press/mariya-gabriel-ostava-evrokomisar-pavlova-vliza-v-ep-sds-i-gerb-zaedno-na-mestniya-vot.html", "text": "Решението на Мария Габриел да остане еврокомисар и влизането на нейно място на Лиляна Павлова като евродепутат е сред тематичните акценти на вестниците във вторник.\"Еврокомисарят Мария Габриел се отказва от мястото си в Европейския парламент. Това обяви самата тя в предаването \"Лице в лице\" по bTV... \"Решението ми е да остана еврокомисар. Искам до края на мандата на тази комисия да карам за България да се говори с гордост, с уважение за това, че е активна и отстоява силни каузи, и че работи за политики, които не са абстрактни\", аргументира се българският еврокомисар. Тя напомни, че нейната кауза е \"уважавана България в Европа\". Предстоят поне 5-6 месеца до съставянето на новата ЕК. Въпросът, който аз си зададох, е, може ли България в този момент, когато един говорят за намаляване на броя на еврокомисарите, други говорят, че следват важни решения за чакалнята на еврозоната, за механизма за сътрудничество, за Шенген...\" - в. \"24 часа\".\"Не мога да си позволя да не остана комисар, не мога да си позволя България да остане без представител в Европейската комисия, посочи Мария Габриел. И разкри, че сутринта е говорила за това решение с премиера Бойко Борисов. Габриел подчерта, че поема риск, освобождавайки мястото си в Европарламента, но е готова на него. Преговорите за ръководство на европейските институции няма да са ясни, разкри Мария Габриел. И посочи, че ГЕРБ, като част от ЕНП, ще държат на кандидатурата на Манфред Вебер. Много бих искала регионът на Централна и Източна Европа да бъде представен в ръководството на евроинституциите, не може само представители на Франция, Дания и други западноевропейски страни да са там, подчерта тя. ГЕРБ е жив организъм, той трябва и ще продължи да се развива. Но трябва тясна връзка с хората, дневният ред на България не може да не бъде дневният ред на Европа, каза още Мария Габриел. Тя подчерта, че след Борисов няма какво да добави към оставката на Цветан Цветанов. Според Габриел няма нужда от прекалено бичуване там, където са показани слабости и грешки. Всеки е допринесъл по някакъв начин в кампанията, смята тя. Когато става дума за защита на националния интерес, трябва да сме като един в Европарламента, категорична е избраната за евродепутат от ГЕРБ.\" - в. \"Стандарт\".\"Лиляна Павлова: Ако не в първата, щях да вляза в десетата минута на мача Мария Габриел трябваше да вземе това решение - избраните за евродепутати еврокомисари трябва да направят своя избор, защото не могат да заемат и двете позиции. Аз разбрах, че ставам евродепутат днес, когато беше взето това решение. Дали ще влезеш в първата или в десетата минута от мача, важното е да си загрял добре, заяви Лиляна Павлова пред БНТ, след като стана ясно, че тя става евродепутат, а водачът на листата на ГЕРБ Мария Габриел остава еврокомисар... България трябва да бъде представена със своите достойни кандидати във всички европейски институции, допълни Павлова. По въпроса за обединението със СДС за евроизборите, Павлова заяви: \"Вярвам, че това е една правилно протегната ръка към това да имаме обединение в дясното, защото България има нужда не да търсим какво ни дели, а какво ни обединява.\" Тази коалиция доказа, че работи - така Павлова отговори на въпроса дали обединението на ГЕРБ с десницата ще продължи и на предстоящите местни избори през октомври...\" - в. \"Труд\".\"...Лиляна Павлова коментира и оставката на втория човек в ГЕРБ - зам.-председателят Цветан Цветанов. \"Витаеше във въздуха, че има някакво напрежение, че има някакво недоверие между г-н Борисов и г-н Цветанов. Но това е въпрос на отношения, които двамата са градили с години. ГЕРБ е преди всичко на хората, които са част от тази партия\", обясни Павлова. И каза още: \"Да, г-н Цветанов беше мотор, един организационен двигател, но той е част от една огромна пирамида, хора със сърце и душа, които са двигатели на тази партия.\" - в. \"Сега\".Случаят с пострадалите от граната деца също е сред актуалните теми.\"Майката на шестгодишната Катерина, която пострада сериозно на стадион \"Доростол\" в Силистра докато гледаше полицейска демонстрация с гранати, иска възмездие. Семейството на момиченцето възнамерява да съди виновните за нелепия инцидент. Още не е ясно кой точно е отговорен за това, че дефектната граната избухна на метри от деца на предучилщна възраст, доведени от детските грпадини да гледат полицейска демонстрация по залавяне на бандити, организирана с възпитателна цел. От трите обгорени деца, най-тежко продължава е да състоянието на Катерина, която пети ден лежи в клиника в Русе. Според лекарския екип, натоварен с лечението й, детето ще продължи да бъде хоспитализирано. Още не е ясно дали степента на 8% процентните изгаряния по тялото на момиченцето ще преминанат без да се правят пластични операции, призна лекуващият лекар доктор Наско Тютюнджиев. Днес на Катерина ще бъдат направени превързки под пълна упойка и ще се установи състоянието на раните й.\" - в. \"Стандарт\".\"Министърът на вътрешните работи Младен Маринов се извини на родителите на пострадалите от граната деца, при демонстрация за обезвреждане на престъпници, направена от полицаи в Силистра. При инцидента леко бяха ранени две деца, а момиченце на шест години още е в болницата в Русе, със сериозни изгаряния по дясната половина от тялото. Пламтящо парче от взривена при демонстрацията светлинно-звукова граната запали якето на детето, което било сред зрителите. Днес пред д-р Наско Тютюнджиев от отделение \"Пластично-възстановителна хирургия\" каза, че на детето са сменени превръзките под пълна упойка, за да не изпитва болка. \"Изгарянето не е толкова дълбоко и се надяваме, че с превръзки ще могат да се овладеят нещата и няма да се стигне до пластики. Поне няколко дена ще лежи в отделението, след което може да бъде изписано и да идва на превръзки\", каза още лекарят. Министър Маринов изрази загриженост и съжаление, че от една добра идея се е стигнало до такъв резултат. Според него граната е била дефектна или стара. Разследването по случая продължава, а Маринов забрани използването на пиротехника на подобни демонстрации на МВР. Заради инцидента временно е отстранен и директорът на полицията в Силистра. Между временно днес майката на детето обяви пред БНТ и Би Ти Ви, че иска да знае кои са отговорните полицаи и ще съди МВР. Днес при детето на свиждане са дошли и полицаи, изразили готовност да помогнат с пари и каквото е необходимо.\" - в. \"Дневник\".Всекидневниците отделят място и на равносметката на СДС за евроизборите.\"СДС най-вероятно ще се яви заедно с ГЕРБ на повечето места на местните избори през есента. Това заяви лидерът на партията Румен Христов днес, след като обяви, че на \"трудните\" европейки избори съюзът е бил успешен. СДС има един евродепутат - Александър Йорданов, който бе шести в евролистата на ГЕРБ. Макар да каза, че все още няма решение и разговорите са бегли, Румен Христов заяви, цитиран от \"Фокус\": \"Очевидно е, че когато един съюз работи добре, той би могъл да се развива. Най-вероятно да се развива. Ние имаме едно решение, което дава свобода на нашите местни структури да решават по какъв начин ще се явят наесен за местните избори, като забраната е към БСП и ДПС. На повечето места най-вероятно ще бъдем заедно с ГЕРБ. Това го искат нашите структури и структурите на ГЕРБ. Местната власт е изключително важна.\" В отговор на въпрос на журналисти за Румен Христов каза, че ако СДС е бил в коалиция с \"Демократична България\", са щели да имат двама или повече евродепутати, но били водени преговори и условията били унизителни за СДС. По думите му в политиката трябва да се постъпва рационално. Според Владимир Кисьов СДС е успял да активизира не само твърдото си ядро, но и голяма периферия, която е била обезверена. От СДС обявиха, че ще работят за членство на България в еврозоната и Шенген.\" - в. \"Дневник\".\"СДС вероятно ще се коалира с ГЕРБ и за местния вот. Решението предстои да бъде взето, съобщи председателят на партията Румен Христов на първата пресконференция на сините след изборите за европарламент. От синята партия отчитат като заслуга на сегашната им коалиция вкарването на един евродепутат. \"Ще работим за повече интеграция, за обединена Европа, членството на България в еврозоната и Шенген. Основната ни цел обаче е за европейски граждани с европейски доходи\", каза Христов. \"За нас резултатът от тези избори е успех, защото успяхме да спрем похода на БСП към властта\", допълни той. И заяви, че сините са изключително доволни, защото десницата е запазила своето преобладаващо мнозинство в ЕП. \"В ЕП ще имаме седем представители на десницата - 6 от ГЕРБ и СДС и един от \"Демократична България\". Това означава, че България ще даде повече десни депутати, повече депутати в ЕНП, отколкото дава Холандия със своя десен премиер\", обяви Румен Христов и подчерта, че СДС има потенциал постепенно да започне да се възражда.\" - в. \"Стандарт\".", "date": "2019.06.04", "title": "Мария Габриел остава еврокомисар, Павлова влиза в ЕП, СДС и ГЕРБ заедно на местния вот… "}
{"url": "https://news.bg/int-politics/amerikanskiyat-kongres-odobri-finansovata-ramka-za-osem-f-16-za-balgariya.html", "text": "Американският Конгрес е одобрил финансовата рамка за придобиване на 8 многоцелеви изтребителя Ф-16 Блок 70 от България, съобщиха от Министерството на отбраната.В 16.15 ч. вашингтонско време (23.15 ч. българско) на сайта на Агенцията за сътрудничество в областта на отбраната и сигурността на САЩ бе публикувано съобщение, в което се посочва, че Конгресът на САЩ е дал разрешение България да получи възможност за закупуване на цялостен пакет за 8 многоцелеви изтребителя Ф-16 Блок-70 на стойност 1,6 млрд. долара.Пакетът включва стойността на осемте самолета с пълен комплект въоръжение \"въздух-въздух\" и \"въздух-повърхност\", всички допълнителни системи на самолета, както и бъдещите модернизации и нововъведени оръжейни системи.Това е максималната финансова рамка на проекта за придобиване на нов тип многоцелеви изтребител от България. Тече двуседмичен срок, в който американското правителство ще предостави на българската страна проект на договор (LOA).В него очакваната цена за придобиване на осемте самолета с пакет от необходимите бойни способности ще бъде в рамките на 1,2 млрд. долара. След изтичане на двуседмичния срок и получаване на проекта на договор преговорният процес ще продължи.Министерството на отбраната със задоволство отбелязва факта, че в кратки срокове Конгресът на САЩ взе решение за износ към България на високотехнологичната платформа и системите към нея.Първоначално българският парламент даде разрешение цената на 8 нови многоцелеви изтребителя да не надхвърля 1, 8 млрд. лв. По-късно депутатите приеха допълнително решение международният договор за придобиване на нов тип боен самолет да се отклони от посочената цена.През януари депутатите за правителството да започне преговори със САЩ за закупуване на самолетите, като за решението гласуваха 130 народни представители, а 84 бяха против.", "date": "2019.06.04", "title": "Американският конгрес одобри финансовата рамка за осем Ф-16 за България"}
{"url": "https://news.bg/int-politics/elizabet-ii-napomni-na-tramp-znachenieto-na-mezhdunarodnite-institutsii.html", "text": "Светът се промени, но международните институции, които създадохме със съюзниците ни, позволяват да защитим мира.Такова послание отправи британската кралица Елизабет II по време на официалната вечеря в Бъкингамския дворец, която тя даде в чест на президента на САЩ Доналд Тръмп. Той е 12-ият американски президент, който се среща кралицата от коронацията й досега, напомня Би Би Си.В речта си на приема Елизабет II акцентира върху световните процеси и 75-ата годишнината от десанта в Нормандия по време на Втората световна война.\"Великобритания, Съединените щати и другите ни съюзници работиха заедно за създаването на система от международни институции, за да не се повторят никога вече ужасите на войната. Въпреки че светът се промени, ние помним целта, с която бяха създадени тези институции: те позволяват на държавите да работят заедно, за да защитят мира, който беше постигнат на толкова висока цена.\" - заяви кралицата.Тя подари на президента Тръмп първото издание на книгата \"Втората световна война\" на бившия премиер на Великобритания Уинстън Чърчил, излязло през 1959 г.Припомняме, в понеделник Доналд Тръмп пристигна на Острова заедно със съпругата си Мелания на тридневно официално посещение. Първият ден от визитата завърши именно с приема, даден от кралицата.Тръмп от своя страна оцени високо традиционното приятелство между Великобритания и САЩ, а Елизабет II отбеляза, че страните празнуват съюза, дал сигурност и разцвет на народа в продължение на десетилетия.В словото си президентът на САЩ говори за мъжеството на британския народ по време на Втората световна война и нарече кралицата \"велика, велика жена\".На тържествения прием присъстваха членове на кралското семейство, сред които принц Уилям и херцогинята на Кембридж Кейт, премиерът Тереза Мей и министри от правителството й.", "date": "2019.06.04", "title": "Елизабет II напомни на Тръмп значението на международните институции "}
{"url": "https://news.bg/crime/svobodna-evropa-lazheinvestitori-si-ostanaha-balgarski-grazhdani-vapreki-zakanite-na-dans.html", "text": "Почти четири месеца след като от ДАНС сами подеха инициативата да бъде отнето гражданството на осем души, получили български документи срещу обещание за инвестиции, което така и не са изпълнили, все още нищо не е направено. В агенцията са преценили, че сега не е времето натурализацията да бъде отнемана, се казва в публикация на радио \"Свободна Европа\".Затова седмица след като депозираха окончателното си становище, с което препоръчват отнемане на документите, от ДАНС са размислили и са решили да направят повторна проверка. Целта е контраразузнаването да се увери отново в собственото си заключение, че натурализацията на осмина руснаци и пакистанци трябва да бъде отнета. Или да прецени, че това няма нужда да се прави. Посочва се, че информацията е от два независими източника - от министерствата на правосъдието и на вътрешните работи.За какво става думаСтава въпрос за осем души - двама от руски и шестима от пакистански произход, които са натурализирани като граждани на България срещу обещание за инвестиции, които обаче не са извършени. Осемте души бяха установени в рамките на проверката, разпоредена от премиера Бойко Борисов на 19 ноември 2018 г. Повод за нея стана скандалът с \"продаване\" на гражданство от Държавната агенция за българите в чужбина (ДАБЧ) и разследването срещу бившия й директор Петър Харалампиев. Прокуратурата твърди за него, че е изградил огромна корупционна мрежа за продажба на български паспорти.Проверката обхвана 40 000 души. Председателят на ДАНС Димитър Георгиев обяви резултатите преди почти четири месеца пред двете ресорни парламентарни комисии - вътрешната и специално създадената за проучване на случаите за раздаване на гражданство.\"Ще бъдат предприети съответните законови действия, за да бъде коригирано това, което е направено - ще бъде отнето българското гражданство\", заяви тогава Георгиев пред журналисти.Поетите ангажиментиПроверка на Свободна Европа е установила, че процедурата за отнемане на гражданство, която по закон би трябвало да отнеме три месеца, към 14 май изобщо не беше започнала.След поредица въпроси - официални и неофициални, от МП изпратиха писмено становище, с което признаха, че отнемането на натурализацията не е приключило. Причината: въпреки че ДАНС се е похвалила още през зимата с намеренията си да отнеме документите, институцията не беше изпратила задължителните по закон становища.В крайна сметка - след въпроси и към тях, и към МП, на 15 май от контраразузнаването си спомниха за поетия от тях ангажимент и депозираха необходимите документи, с които препоръчват отнемане на гражданствата на лъжеинвеститорите.В резултат МП, отново в писмено становище, поеха ангажимент, че след като вече имат всички становища, случаите на двамата руснаци и шестимата пакистанци ще бъдат разгледани на заседание на съвета по гражданството на 23 май.Подобно нещо обаче не се е случило. Седмица след като ДАНС (на 15 май) са констатирали в свое становище, че българските документи трябва да се отнемат, по време на заседанието на съвета по гражданството, от агенцията за национална сигурност, са съобщили, че процедурата не може да бъде придвижена към завършване (това става с указ на вицепрезидента, след решение на съвета, взето на база документи от службите - бел.авт).Представителите на ДАНС са поискали да проверят собствената си проверка от преди седмица, която пък е направена на база тяхна проверка от преди три месеца, която бе съпътствана с публични обяснения от страна на шефа на ДАНС Димитър Георгиев. След като той се похвали пред комисиите в парламента и медиите как агенцията е разкрила схема за получаване на българско гражданство със заобикаляне на закона, управляващите дори заговориха, че ще отменят възможността чужденец да се сдобие с натурализация срещу обещание за инвестиции.От МП предполагат, че контраразузнаването се опитва да саботира собствените си разкрития, за да не отнеме гражданството на руснаците и пакистанците. Сходни подозрения имат и в МВР.На поредица официални въпроси какво се е случило на съвета по гражданството на 23 май, от пресцентъра на Министерството на правосъдието отговориха лаконично, че въпросът се придвижва. Как точно, не стана ясно, заключава \"Свободна Европа\".", "date": "2019.06.04", "title": "Свободна Европа: Лъжеинвеститори си останаха български граждани, въпреки заканите на ДАНС"}
{"url": "https://news.bg/int-politics/dzho-baydan-ima-ubeditelna-prednina-sred-kandidatite-na-demokratite-za-beliya-dom.html", "text": "Бившият вицепрезидент на САЩ Джо Байдън води с голяма разлика пред другите кандидати за президентската номинация на Демократическата партия, съобщава изданието The Hill, с позоваване на социологическо проучване на агенция HarrisX.Байдън събира повече от два пъти по-голяма популярност от най-близкият си съперник Бърни Сандърс.Според данните от допитването, Джо Байдън получава 35%, Сандърс - 19%, Пит Бутиджич - 8%, Елизабет Уорън - 5%, Камала Харис - 4%, Бето О'Рурк - 4%, Кори Букър - 3%.Около 17% от респондентите не са изразили предпочитания.", "date": "2019.06.04", "title": "Джо Байдън има убедителна преднина сред кандидатите на демократите за Белия дом"}
{"url": "https://news.bg/crime/sadyat-chetirima-balgari-i-rumanets-za-shteti-v-razmer-na-45-mln-evro.html", "text": "Четирима българи и румънец ще бъдат съдени в Румъния по обвинения за нанесени щети в размер на 45 милиона евро, предаде БНТ.Обвиняемите са сключили договори с разплащателната агенция APIA към румънското министерство на земеделието за доставка на бяло брашно и слънчогледово олио по програма за раздаване на храни на хора в затруднено положение. Те обаче са доставили само 30% от необходимото количество. Българската фирма е трябвало да достави 36 250 тона бяло брашно в пакети от по един килограм и 17 170 070 литра олио в еднолитрови бутилки.Иван Танев и Мила Георгиева, които са ръководили другите двама българи, са обвинени в подстрекаване към използване или недобросъвестно представяне на фалшиви, неточни и непълни документи. Адвокат Снежинка Стойкова и Стефка Стоева, която е представяла българската фирма на територията на Румъния, са обвинени в използване или недобросъвестно представяне на фалшиви, неточни или непълни документи.Румънският гражданин, който също е ответник по делото - Сорин Адриан Гъздак, е управител на румънска фирма.", "date": "2019.06.04", "title": "Съдят четирима българи и румънец за щети в размер на 45 млн. евро"}
{"url": "https://news.bg/regions/zapochva-zapisvaneto-na-parvolatsite-v-sofiya.html", "text": "Започва записването на бъдещите първокласници в столицата, съобщава Нова телевизия.През учебната 2019/2020 г. те ще бъдат над 10 500.Припомняме,  на малките ученици стана ясно в късния следобед вчера.От днес до четвъртък включително родителите на приетите деца могат да ги запишат в избраните училища.На 6 юни пък ще бъдат обявени свободните места от второто класиране. При деца с равен брой точки, които се състезават за едно и също място, ще се тегли жребий.За родителите е важно да знаят, че децата им не участват автоматично във второто класиране, а трябва да подадат специално заявление.", "date": "2019.06.04", "title": "Започва записването на първолаците в София"}
{"url": "https://news.bg/int-politics/kongresat-zapochva-protsedura-sreshtu-uilyam-bar-zaradi-obstruktsiite-po-rashageyt.html", "text": "Конгресмени от Демократическата партия имат намерение да използват правомощията, които има Конгресът, за да подведат под отговорност главния прокурор Уиляма Бар заради отказа му да сътрудничи на разследването по руската намеса в американския политически живот, съобщава изданието The Hill.Камарата на представителите ще гласува през следващата седмица главният прокурор Уилям Бар да бъде подведен под отговорност за неуважение към Конгреса и отказ да предостави пълния текст на доклада на спецпрокурора Робърт Мълър, както и свързани със случая доказателства, отбелязва изданието.Гласуването, което е насрочено за 11 юни, ще засяга и бившия съветник на Белия дом Дон Макган, който не се яви на изслушване пред правната комисия към Камарата на представителите, въпреки че имаше призовка.В публикацията се отбелязва, че подобна стъпка показва сериозна ескалация на напрежението между администрацията на Тръмп и Конгреса.До тази ситуация се стигна, след като в края на март Робърт Мълър завърши разследването си руската намеса в изборитеКакто беше изяснено впоследствие, Мълър е бил поставен в невъзможност да повдигне обвинения срещу Доналд Тръмп като действащ президент, тъй като е бил ограничен от правилата на Министерството на правосъдието.", "date": "2019.06.04", "title": "Конгресът започва процедура срещу Уилям Бар заради обструкциите по Рашагейт"}
{"url": "https://news.bg/regions/ogranichavat-dvizhenieto-v-tunel-echemishka-na-am-hemus.html", "text": "Между 9.00 и 15.00 часа днес движението в тунел \"Ечемишка\" на АМ \"Хемус\" в посока Варна ще се осъществява в една лента, съобщават от Агенция \"Пътна инфраструктура\". Причината е извършването на ремонтни дейности.Преминаването в активната лента ще бъде ограничено, а трафикът ще се пренасочва в изпреварващата.От Пътната агенция призовават шофьорите да се движат с повишено внимание и съобразена скорост.", "date": "2019.06.04", "title": "Ограничават движението в тунел \"Ечемишка\" на АМ \"Хемус\""}
{"url": "https://news.bg/regions/30-meditsinski-punkta-obgrizhvat-turistite-po-plazhovete-vav-varna.html", "text": "30 медицински пункта започнаха работа на до курортите \"Св. Св Константин и Елена\" и \"Златни пясъци\", предаде БНТ.При необходимост в тях ще бъде оказвана спешна помощ на туристите.За здравето на почиващите ще се грижат общо 12 специалисти, 45 сестри, 8 шофьори и 3 линейки. До края на септември реаниматорите ежедневно ще дежурят от 8.00 до 18.00 часа.Пунктовете са оборудвани с всички необходими консумативи, апаратура и медикаменти. Още на 15 май е започнала работата в двата курорта, а от началото на юни са отворени всички пунктове.", "date": "2019.06.04", "title": "30 медицински пункта обгрижват туристите по плажовете във Варна"}
{"url": "https://news.bg/regions/nyama-seriozni-problemi-s-nivata-na-rekite-i-nyama-prelivashti-yazoviri.html", "text": "Няма сериозни проблеми с нивата на реките и няма преливащи язовири. Реките са под жълтия праг, коментира пред БНТ .нж. Гергана Георгиева - главен експерт в Басейнова дирекция - Пловдив.Река Марица е покачила нивото на води си, но това не е критично, най-много валежи през последните дни са паднали в района на Асеновград и Пловдив. МОСВ е активирала оперативното звено веднага след прогнозата за опасни явления. Два пъти дневно се изпаща информация към Министерството на околната среда и водите от Басейновите дирекции, а дежурствата са непрекъснати.\"Вече всичко се е успокоило. Леко са повишени нивата на реките, но това не е опасно. Те са под жълтия праг на предупреждение от системите за ранно предупреждение\", обяснява инж. Георгиева.Критични участъци са през миналите дни на места с интензивни валежи като Стара Загора, Пловдив, Хасково, Пазарджик и други, но за момента ситуацията е овладяна.\"Има системи за ранно предупреждение за водни нива на реките и те пускат модели и прогнозират водните нива пет дни напред в реките. Прогнозите са в зелената зона - т.е. няма предупреждение. С изключение на горната част на Тунджа, над Жребчево, но и там няма нищо притеснително\", допълва инж. Георгиева.Наводнените села и Северната индустриална зона в Ловешко се дължат на проливните дъждове, които валяха близо час вчера. Преливащи язовири или язовири в аварийно състояние няма. Язовир \"Скока\" е проверен и преливникът му работи, язовирната стена е здрава и има свободен обем.Бедственото състояние в село Соколово се дължи само на дъждовете, тъй като те продължават вече втора седмица и нивите и ливадите не могат да поемат повече вода. Затова и дъждовете се събират в най-ниската точка в селото. Дъждовете вчера са отнесли настилката на пътищата в селото, както и всичко от градините на хората. Кметът обаче увери, че бедстващи хора няма.Още вчера Министерски съвет е отпуснал 230 хиляди лева за поправка на изнесената настилка на пътищата.Във връзка с регистрираните валежи през изминалото денонощие, както и обявено от НИМХ предупреждение от първа степен (жълт код) за интензивни валежи, придружени с гръмотевици в областите Видин, Враца, Монтана, Ловеч, Плевен, София, Пазарджик и Пловдив, е активиран 24-часов режим на работа на Оперативното звено за предотвратяване на опасности от вредното въздействие на водите към МОСВ и в четирите Басейнови дирекции в страната.Състояние на водните обекти в страната към 08:00 часа на 04.06.2019 г.:Състояние на комплексните и значими язовири:Към 8 часа на 04.06.2019 г. няма данни за проблеми с нивата на язовирите и за възникнали аварийни ситуации по язовирните стени и съоръженията към тях.Комплексните и значими язовирите са в добро техническо състояние. Разполагат със свободни (ретензионни) обеми за поемане на притока от очаквани валежи.Язовири с процент на запълване над 90%: \"Боровица\", \"Среченска бара\", \"Йовковци\", \"Пчелина\", \"Въча\", \"Розов кладенец\".Язовирите от каскада \"Арда\" са под определения максимален обем от 80%, спазвайки условията поставени с месечния график, но съгласно числен модел симулиран на основата на измерен валеж, представен от НИМХ БАН, се очаква значително увеличение на собствения приток към язовирите.Сумата от наличните в тях завирени обеми към 03.06.2019 г. е 4 401,7 млн. м3 и представлява 67,8% от сумата на общите им обеми.Според основното им предназначение наличните в тях завирени обеми са както следва:Прогноза от НИМХДнес поради продължаващата валежна обстановка в страната НИМХ обявява предупреждение от първа степен (жълт код) за интензивни валежи, придружени с гръмотевици, градушки и усилване на вятъра в Западна и Централна България. На места се очакват количества до 20-25 л/кв. м, в планинските райони и повече.Дунавски басейнДанни от автоматични станции:Черноморски басейн:Източнобеломорски басейн:Река Тунджа и река Марица - Данни от автоматични станции:Река Марица и река ТунджаРека АрдаВодните количества ще бъдат под праговете за предупреждениеМаксималното изпускано водно количество от яз. Ивайловград е 182 м3/с.Западнобеломорски басейн:Данни от автоматични станции - водните нива са без съществени изменения.Дунавски басейнДнес 04.06 в следобедните часове по съществени краткотрайни повишения на водните нива на реките във водосборите на: планинските части водосбора на р. Лом, р. Искър (над яз. Панчарево, р. Искрецка, р. Ботуня), целия водосбор на р. Осъм, р. Янтра (р. Росица и водосбора над гр. В. Търново)На 05.06 в следобедните часове по съществени краткотрайни повишения на водните нива на реките във водосборите на: в горното течение на р. Скомля, р. Лом, р. Огоста и притоците и р. Бързия, р. Ботуня и р. Скът; р. Искър (над. яз. Панчарево, р. Бебреш и р. малък Искър); р. Янтра (р. Лефеджа), р. Русенски Лом (р. Черни Лом)На 06.06 в следобедните часове по съществени краткотрайни повишения на водните нива на реките във водосборите на: р. Искър (над яз. Панчарево)На 07.06 в следобедните часове по съществени краткотрайни повишения на водните нива на реките във водосборите на: р. Янтра, р. Русенски лом, Добруджанските рекиЧерноморски басейн:Днес 04.06 в следобедните часове по-съществени краткотрайни повишения на водните нива на реките във водосборите на: р. Средецка и р. Велека.На 07.06 в следобедните часове по-съществени краткотрайни повишения на водните нива на реките във водосборите на: р. Провадийска (р. Крива река), горното течение на р. Камчия.Източнобеломорски басейн:Днес 04.06 в следобедните часове по-съществени краткотрайни повишения на водните нива на реките във водосборите на: рилските притоци на р. Марица (Стара река Костенецка, р. Крива, р. Яденица), Родопските притоци на р. Марица (р. Въча, р. Черкезица, р. Мечка).На 05.06 в следобедните часове по-съществени краткотрайни повишения на водните нива на реките във водосборите на: р,. Тунджа (над яз. Копринка), р. Марица (рилските и родопските притоци )На 07.06 в следобедните часове по съществени краткотрайни повишения на водните нива на реките във водосборите на: р. Тунджа (водосбора над гр. Ямбол)Западнобеломорски басейн:Днес 04.06 в следобедните часове по-съществени краткотрайни повишения на водните нива на реките във водосборите на: рилските и пиринските притоци на р. Струма и р. Места и в р. Новоселска, р. Глогошка, р. Елешница, р. Цапаревска, р. Лебница и р. Струмешница.На 06.06 в следобедните часове по-съществени краткотрайни повишения на водните нива на реките във водосборите на: рилските и пиринските притоци на р. Струма и р. Места.Състояние на реките и общинските язовириДунавски районСъстояние на язовирите:Вследствие на интензивни валежи и голям водосбор е преливал язовир Полковник Иваново (Ловчанци), разположен в землището на с. Полковник Иваново. С цел намаляване на обема язовира се източва сифонно. Нивото на водата в язовира спада. Няма опасност от засягане на населени места. Язовирът е във водосбора на река Суха.Вследствие паднали интензивни валежи през нощта на 03.06.2019 г. срещу 04.06.2019 г. във водосбора на яз. Скокът, землище с. Скобелево, общ. Ловеч, обл. Ловеч, водното ниво в язовира се повишава и започва преливане на водни количества през преливника. Няма аварии по тялото на язовирната стена. Водата след преливника протича в отводящо дере след язовирната стена, което преминава през с. Скобелево. Наводнени са улици и стадиона, разположени в близост до дерето. Водата от гореописаното дере преминава в отводнителен канал, разположен в северната индустриална зона на гр. Ловеч. Същият е преливал и са наводнени складови помещения и промишлени обекти. Към момента ситуацията се нормализира.Контролирано се освобождават водни обеми от следните язовири:Язовир \"Бойка\" контролирано се изпускат 0,055 m³/s. Моментен обем на язовира 1 400 000 m³.- Язовир \"Баниска\" контролирано се изпускат 0,150 m³/s. Моментен обем на язовира 4 699 000 m³.- Язовир \"Бели Лом\" контролирано се изпускат 0,060 м3l/s. Моментен обем на язовира 12 857 000 m³.За останалите язовири няма постъпила информация към момента за критични водни нива и опасност от наводнения.Състояние на реките:През последното денонощие водните нива на реките в по-голямата част от басейна са се повишили значително вследствие на валежи.Поречие Искър:- р. Моравешка, в землището на обл. Враца, вследствие паднали интензивни валежи във водосбора на реката, повишава водното си ниво и наводнява главен път, свързващ гр. Мездра - гр. Враца. Наводнението е и вследствие на скатови води. Към момента обстановката се нормализира.Поречие Осъм:- Дере, в землището на с. Радювене, общ. Ловеч, вследствие паднали интензивни валежи във водосбора на дерето се повишава водното ниво и се наводняват земеделски имоти и прилежащи терени. Към момента обстановката се нормализира.Поречие Вит:- р. Катунецка, в землището на с. Катунец, общ. Угърчин, обл. Ловеч, вследствие паднали интензивни валежи във водосбора на реката се повишава водното ниво и се наводняват прилежащи терени и частично дворове на къщи. Към момента обстановката се нормализира.Поречие Янтра:Нивото на река Янтра при гр. Велико Търново постепенно се понижава, като е спаднало с около 2,0 м, спрямо това от 03.06.2019 г.За останалите реки, разположени на територията на БДДР-Плевен няма постъпила информация за аварийни ситуации и критични участъци, като към момента реките протичат в речните легла.Нивото на р. Дунав остава под праговете за внимание. Към момента няма постъпили сигнали за критични ситуации, свързани с водното ниво на реката и вредното въздействие на водите.Засегнати населени места от вредното въздействие на водите:Към 08:30 ч. на 04.06.2018 г. на дежурния телефон и по електронна поща няма постъпила друга информация и данни за критични нива и възникнали аварийни ситуации по язовирните стени и съоръженията към тях, за критични участъци по диги и укрепителни съоръжения, както и за засегнати населени места от вредното въздействие на водите.Продължава денонощното дежурство на експерти от БДДР. При получена информация за потенциална опасност от интензивни валежи или други критични ситуации ще бъдете уведомени своевременно.Черноморски районСъстояние на язовирите:По данни на оперативните дежурни в областни, общински администрации, дежурните на РД \"ПБЗН\" и \"Напоителни системи\" ЕАД няма постъпили сигнали за критични ситуации, свързани с язовирите и язовирните стени. Водните течения остават в речните легла. Водното ниво в коригираните реки не застрашава стабилитета на бермите и дигите, изградени по поречията им.Състояние на реките:На територията на БДЧР няма постъпила информация за критични ситуации по Черноморските реки. Няма постъпила информация за повишение на нивата на реките. Към момента на по-голямата територия на БДЧР на места е с разкъсана облачност. На дежурния телефон не са постъпвали данни за аварийни ситуации, скъсани диги или укрепителни съоръжения.Засегнати населени места от вредното въздействие на водите:Към настоящия момент на дежурния телефон за 24 часова връзка няма постъпила информация за засегнати населени места от вредното въздействие на водите.Източнобеломорски район- Област ПловдивНяма промяна в нивата на водните обекти, през нощта не е валял дъжд, водата се оттича.Община ЧавдарНяма валежи, нормална обстановка.Хасковска областНивото на р. Марица при Свиленград, Харманли и Любимец се запазват в нормите от предния ден, в Димитровград има леко повишение с 3 пункта на Марица.Област Стара ЗагораНяма промяна на нивата на водните обекти на територията на областта.Община ЧавдарБез валежи към момента, нормална обстановка.Към настоящия момент на дежурния телефон и по електронна поща няма постъпила друга информация и други данни за критични нива и възникнали аварийни ситуации по язовирните стени и съоръженията към тях, за критични участъци по диги и укрепителни съоръжения, както и за засегнати населени места от вредното въздействие на водите.- На територията на област Ямбол няма постъпила информация за настъпили събития вследствие преливане на реки или язовири. Нивата на р. Тунджа и р. Мочурица са в нормални граници.Област Стара ЗагораНяма промяна на нивата на водните обекти.Към момента няма постъпила друга актуална информация на дежурните телефони и електронна поща за разливи и данни за критични нива и възникнали аварийни ситуации по язовирните стени и съоръженията към тях, за критични участъци по диги и укрепителни съоръжения, както и за засегнати населени места от вредното въздействие на водите.Област СмолянВремето е слънчево и ясно, няма превалявания, няма проблеми с реките и язовирите.Област КърджалиНа територията на областта речните нива са в норма, язовирите са под минимума, няма разливи. Обстановката е спокойна, не вали.Община МаджаровоСъстоянието на реките и язовирите са в нормални граници, няма засегнати населени места.Община ИвайловградНяма повишени водни нива, няма и превалявания.Към настоящия момент няма постъпила информация на дежурните телефони и електронна поща за разливи и данни за критични нива и възникнали аварийни ситуации по язовирните стени и съоръженията към тях, за критични участъци по диги и укрепителни съоръжения, както и за засегнати населени места от вредното въздействие на водите.Западнобеломорски районКъм 8:30 часа на 04.06.2019 г. на оперативния телефон на БДЗБР няма постъпили сигнали за:- критични водни нива и възникнали аварийни ситуации по язовирните стени и съоръженията към тях;- критични нива и възникнали аварийни ситуации по реките, както и за критични участъци по диги и укрепителни съоръжения;- засегнати населени места от вредното въздействие на водите.Няма данни за преливане на вода през преливниците на големите язовири, с изключение на язовир Пчелина.Няма подадена информация от граждани и фирми към териториалните звена на служба ПБЗН - Благоевград, Кюстендил, Перник и Областните администрации за възникнали бeдствени или аварийни ситуации вследствие негативното въздействие на водите.Горепосочената информация е обобщена и чрез позвъняване на дежурните телефони на областните администрации, регионалните служби към ПБЗН, община Доспат и община Сатовча.Информация от други ведомства свързана с вредното въздействие на водитеМТИТС: Към 08.30 ч. на 04.06.2019 г. няма наводнени гари и междугария в транспортната инфраструктура на НКЖИ.", "date": "2019.06.04", "title": "Няма сериозни проблеми с нивата на реките и няма преливащи язовири"}
{"url": "https://news.bg/politics/miroslav-naydenov-vidya-praven-propusk-v-kazusa-s-kashtite-za-gosti.html", "text": "Бившият министър на земеделието Мирослав Найденов изрази надежда, че за нарушенията с къщите за гости ще платят тези, които са злоупотребили.Пред bTV той обясни, че при сегашната ситуация, въпреки че Държавен фонд \"Земеделие\" постановява, че някой е виновен и му определя размера на санкцията, която трябва да заплати, тези пари не могат да се съберат обратно, защото самата методика е обменена от ВАС.Найденов посочи, че тази методика е разписана през 2016 г. от тогавашния земеделски министър Румен Порожанов, но според него ставало въпрос за правен пропуск.Найденов уточни, че не желае да оправдава Порожанов, но когато той е подписал въпросния акт, преди него е имало поне десет други подписа.Смятам, че това е законодателен пропуск - не можеш да дадеш изключителни права на Държавен фонд \"Земеделие\" и да не му разпишеш едно основно право - да издава нормативни актове, посочи бившият министър.Според него обаче важното е какво ще последва занапред. Найденов напомни, че Комисията по земеделие в Народното събрание спешно е предприела поправки в Закона за подпомагане на земеделските производители, с които да упълномощи директора на ДФЗ да може да издава тази наредба, като поправката трябва да влезе със задна дата и по този начин всички нарушители да могат да бъдат санкционирани.Той обаче изрази притеснение, че това може да се разтълкува като нарушение на закона, тъй като става въпрос за извънредно законодателство, което би трябвало да се изготви от юристи. Освен това Найденов не изключва възможността група депутати да сезират Конституционния съд или президентът да наложи вето и в този случай ще има връщане към изходна позиция.Недобросъвестни бенефициенти могат да се обърнат и към Съда за правата на човека в Страсбург, защото ще кажат, че вече са осъдили ДФЗ, на последна инстанция ВАС е отменил тази методика, а сега със специално законодателство се връщат в изходна позиция, поясни бившият министър. Според него това било добро основание законодателният акт да бъде атакуван и ако отпадне, няма как да бъдат събрани наложените санкции.Запитан кой ще плаща в този случай Найденов бе категоричен, че тогава санкциите остават за сметка на републиканския бюджет, защото ЕК няма да ги признае като разходи.Да се надяваме, че това законодателство ще успее да мине, защото то не касае само селските къщи, методиката касае всички нарушители на правата на ДФЗ и ако този процес не бъде регулиран, изпадаме в ситуация държавата да претърпи големи загуби, заяви Найденов.Той посочи, че до момента са наложени санкции за около 10 млн., но колко от тях ще бъдат върнати, той не знаел. Порожанов обаче бе категоричен, че ако законодателството не се промени, тези пари едва ли ще бъдат събрани обратно.Припомняме, бившият министър на земеделието  от март 2011 до август 2013 г. и от 27 ноември 2014 г. до февруари 2017 г. Преди месец се , които са отишли в частни вили, а не за развитие на туризма в България. Тогава Порожанов, тогава , увери, че при установяване на .В скандала се намеси с , който поиска при нарушение виновните веднага да се дават на прокурор и увери, че парите ще бъдат върнати от злоупотребилите с тях. , построени с евросредства.До момента на избухването на скандала от Държавен фонд \"Земеделие\" са . Тогава земеделският министър Порожанов посочи, че риск анализът е за 5%.По стария програмен период 2007-2013 г. са. Те са финансират с до 200 000 евро. По данни на Министерството средното финансиране е около 135 000 евро.Скандалът вече струва , който бе при Миналата седмица от ДФЗ увериха, че санкциите след плащане за установени нарушения при проекта по Програмата за развитие на селските райони , след като ВАС отмени наредбата с мотива, че директорът на Държавния фонд няма по конституция правомощията да разписва такава методика, тъй като не е овластен за подобна нормотворческа дейност. ВАС постановява, че ", "date": "2019.06.04", "title": "Мирослав Найденов видя правен пропуск в казуса с къщите за гости"}
{"url": "https://news.bg/regions/protivogradna-raketa-probi-pokriva-na-kashta-v-starozagorsko-selo.html", "text": "Противоградна ракета проби покрива на къща в старозагорското село Остра могила, предаде bTV.Невзривеният снаряд е паднал в стаята на 91-годишна жена - точно на мястото, където малко преди това е стоял синът й.При инцидента няма пострадали, но двамата обитатели на къщата са изживели голяма уплаха.Директорът на полигона за борба с градушките към старозагорското село Петрово Диана Иванова се извини на семейството.Тя увери, че хората не трябва да се притесняват от ракетите и вече са взети превантивни мерки срещу подобни инциденти. По думи на Иванова става въпрос за прецедент, тъй като от общо 120 изстреляни ракети, само една се е отклонила и е попаднала на погрешно място. Според шефа на полигона причината е силният вятър, който я е отклонил.", "date": "2019.06.04", "title": "Противоградна ракета проби покрива на къща в старозагорско село "}
{"url": "https://news.bg/society/do-120-mln-lv-prihodi-imat-kontrabandistite-na-tsigari.html", "text": "Криминалните приходи от нелегалното потребление на цигари през 2018 г. се изчисляват от Института за пазарна икономика в рамките на 90 - 120 млн. лв.Приходите от облагането на тютюневите изделия в България достигат над 3 млрд. лв. или 9.5% от всички данъчни приходи в бюджета. По този показател страната ни се нарежда на челните места в ЕС. Само приходите от акцизи върху тютюневите изделия в България възлизат на 2.5 млрд. лв. и бележат постоянен ръст след 2015 г.През 2018 г. делът на незаконните цигари в България е на рекордно ниски нива за страната - средно 5% от цялото потребление или това са около 700 млн.лв. незаконни къса. Въпреки ниския дял на нелегалното потребление, то не е за подценяване, защото незаконните късове цигари са чувствително повече както от цялото потребление на тютюн, така и от набиращите популярност бездимни тютюневи изделия, уточни Петър Ганев на конференция на тема \"Право и икономика на незаконната търговия с тютюневи изделия в България\", организирана от ИПИ.Близо 97% от приходите от облагането на тютюневите изделия се формират от традиционните цигари.Причините за ръста в приходите от акцизи върху цигарите (694 млн.лв. повече през 2018 г. спрямо 2014 г.) е спадът на нелегалната търговия след 2015 г. и съответно възстановяването на легалното потребление, както и покачването на акцизите след 2016 г., посочи Ганев.И през 2018 г. се откроява тенденцията към свиване на незаконната търговия. През последното тримесечие на 2018 г. делът на нелегалните цигари достига 4.4% от пазара. В различни изследвания и проучвания прави впечатление постоянната поява на нови незаконни \"евтини бели цигари\", които внезапно заменят предишните масово предлагани цигари.Ценовата достъпност на цигарите в България спрямо останалите страни членки на ЕС остава ниска - в България е 1.6-1.7 пъти по-негативна спрямо средните нива за ЕС. През 2018 г. с разполагаемия нетен доход в България могат да се закупят 5.8 кутии цигари, докато с разполагаемия доход в ЕС - 9.3 кутии цигари.\"Хората нямат представа какво формира цената на цигарите. 85% в цигарите са данъци, като по този начин цигарите са най-тежко обложения продукт на пазара\", отчете Ганев по време на конференцията.", "date": "2019.06.04", "title": "До 120 млн. лв. приходи имат контрабандистите на цигари"}
{"url": "https://news.bg/regions/politsiyata-razsledva-palezh-na-dva-avtomobila-v-stamboliyski.html", "text": "Полицията разследва палеж на два автомобила в Стамболийски, съобщава БНР.Двете коли, които са били паркирани на ул. \"Райко Даскалов\", са били погълнати от пламъците около 02.00 часа снощи.Автомобилите са собственост на Емил Милошев, който е администратор на фейсбук страници, където се публикуват критики срещу управлението на кмета на общината Георги Мараджиев.Милошев отрече да е получавал заплахи. Той обаче изрази убеденост, че става въпрос за умишлен палеж заради негови публикации в социалната мрежа.", "date": "2019.06.04", "title": "Полицията разследва палеж на два автомобила в Стамболийски"}
{"url": "https://news.bg/society/bezraboten-sas-sredno-obrazovanie-profilat-na-kontrabandista-na-tsigari.html", "text": "\"Големи риби хванати няма\". Такъв извод прави Иван Брегов от Института за пазарна икономика по отношение на практиките в съдебната система спрямо нелегалната търговия с тютюн на пресконференция на тема \"Право и икономика на незаконната търговия с тютюневи изделия в България\". В голям процент се постига споразумение с прокуратурата още на досъдебното производство налагането на наказание за такова престъпление е лишаване от свобода между 6 и 9 месеца, посочи Бергов.Хората, които се занимават с нелегална търговия, са основно български граждани, безработни, със средно образование и извършват престъпление от чисто социални подбуди.В периода от 2010 до 2014 г. всеки трети-четвърти български гражданин е употребявал незаконни цигари. Затова време България е била втората страна в Европейския съюз с най-интензива употребата на незаконни цигари.Според Тихомир Безлов огромният брой хора, които са се възползвали от такива цигари показва, че това не е било само криминална мрежа, а социален феномен.През 2018 г. се откроява тенденция към свиване на незаконната търговия. ", "date": "2019.06.04", "title": "Безработен, със средно образование - профилът на контрабандиста на цигари"}
{"url": "https://news.bg/int-politics/zelenski-podgotvya-strategiya-za-vrashtaneto-na-krim-v-ukrayna.html", "text": "Президентът на Украйна Володимир Зеленски ще обсъди стратегия за връщането на Крим в пределите на Украйна с представители на Европейския съюз и НАТО по време на посещение в Брюксел. Това обяви говорителката му Юлия Мендел в ефира телевизия 1+1.Той пътува днес за Брюксел. Това ще бъде първото му посещение в чужбина като държавен глава.\"Администрацията иска да бъде прозрачна, но не би искала да говори за каквито и да е слухове или решения, които могат да бъдат много чувствителни, преди да се вземе това решение\", коментира Мендел.Тя подчертала, че позицията на украинската страна по отношение на принадлежността на полуострова не се е променила.От своя страна Москва многократно е твърдяла, че кримчаните в пълно съответствие с международното право и Устава на ООН били гласували за обединение с Русия.Според руския президент Владимир Путин въпросът за принадлежността на Крим е \"напълно затворен\".", "date": "2019.06.04", "title": "Зеленски подготвя стратегия за връщането на Крим в Украйна"}
{"url": "https://news.bg/crime/otkriha-blizo-1400-kutii-nezakonni-tsigari-v-taynik-na-kola.html", "text": "Митничари откриха 1375 кутии цигари без български акцизен бандерол в пригоден тайник на автомобил с българска регистрация на МП \"Лесово\", съобщават от Агенция \"Митници\".Колата е влизала в страната от Турция. Шофьорът и пътникът му заявили, че не внасят нищо за деклариране.При проверката обаче митничарите откриват на предната дясна седалка на автомобила, тайник пълен с цигари.Иззети са 600 кутии цигари с марки \"MM Classic Slims\" и \"MM Special Slims\", 596 кутии цигари с марки \"Karelia Slims\" и \"Karelia Ome Superslims\" и 179 кутии цигари с марка \"ASSOS Slims\"- всички без български акцизен бандерол, част от тях с надписи \"DUTY FREE\".Установено е, че цигарите са собственост на пътника в автомобила - български гражданин, срещу когото е съставен акт.", "date": "2019.06.04", "title": "Откриха близо 1400 кутии незаконни цигари в тайник на кола"}
{"url": "https://news.bg/energy/oshte-po-visoki-tseni-na-toka-i-parnoto-iskat-druzhestvata.html", "text": "Представителите на топлофикациите и на електропроизводителите обясниха колко са недоволни от предложенията за поскъпване с 4.5% и съответно - 3.5% на предлаганите от тях продукти по време на заседание на Комисията за енергийно и водно регулиране (КЕВР), съобщи БНТ.Поскъпването на енергийните ресурси от 1 юли обсъдиха членовете на КЕВР с представители на някои топлофикации и енергопроизводители.По думите на председателя на КЕВР Иван Иванов искането за по-високи цени на тока са такива, че ако той го изпълни, тогава цената на тока трябва да нарасне между 50 до 60%. Той заяви, че КЕВР няма да допусне това и поясни, че очаква цената на тока да бъде в рамките на инфлацията между април 2018 и април 2020 г. инфлацията е 3.7%, предложенията на комисията се ограничават до 3.5%.От АЕЦ-Козлодуй заявиха, че не могат да изпълнят исканите от тях . От НЕК заявиха, че .Според Мартин Тафров, ръководител управление \"АЕЦ Козлодуй\" атомната електроцентрала има техническа невъзможност да изпълни заявките на обществения доставчик, да изпълни ангажимента си към по делото \"БЕХ - Електрисити\" и същевременно да осигури енергия и за свободния пазар.Изпълнителният директор на НЕК Петър Илиев смята, че за пореден път се прави една псевдсоциална програма.На обсъждането нямаше представители на ТЕЦ-овете с поискани най-високи цени - Разград - 17 % и Габрово с над 12%. Техните колеги бяха несъгласни с почти всички заключения на регулатора - от орязване на планове им за ремонти до цените за купуване на въглеродни емисии.Кремен Георгиев, изпълнителен директор \"Топлофикация\" - София заяви, че разходите за ремонт на предприятието са намалени наполовина. \"Мисля, че на практика, обосновката, която сме дали по пера за необходимите ремонти, без които дружеството няма да може да осигури производство през зимните месеци са дадени в нашето становище - мисля, че трябва да се вземат предвид\", каза Георгиев.Радослав Михайлов, изпълнителен директор на \"Топлофикация - Враца възразява срещу намалените разходи за ремонт. Той възразява и срещу намалените емисии за количества въглероден окис и респективно , която, по думите на Михайлов, трябва да заплащат.В петък предстои обществено обсъждане на новите цени на тока и на парното, когато и гражданските организации ще се включат в дискусията.", "date": "2019.06.04", "title": "Още по-високи цени на тока и парното искат дружествата"}
{"url": "https://news.bg/health/zakrivat-laboratoriyata-kam-onkologichnata-bolnitsa-v-blagoevgrad.html", "text": "Закриват микробиологичната лаборатория към онкологичната болница в Благоевград, съобщи БНТ. Това решение беше взето от общинския съвет в града, за да се намалят разходите на лечебното заведение.В момента то има над 1 милион и половина лева задължения. Изследванията ще се правят от външна фирма.Годишно поддържането на лабораторията струва около 40 000 лв. Ако се сключи договор с външна фирма, която да извършва изследванията разходите ще бъдат намалени до 3 000 лв.Според ръководството закриването на лабораторията няма да повлияе на лечението на пациентите.Управителят на онкологичната болница д-р Георги Георгиев обяснява, че средствата им стигат за обезпечаване на дейността, заплати, осигуровки и за покриване по-малко на просрочени плащания, които имат.В болницата годишно се лекуват около 6 000 пациенти. От управата на лечебното заведение заявяват, че финансовите затруднения не се отразяват на грижите, които се полагат за болните. Сключени са договори с фирмите доставчици на лекарства за разсрочено погасяване на задълженията.Според лекари, работещи в болницата е необходимо да се търси външно финансиране.От ръководството на болницата отбелязват ощв, че се извършва анализ на дейността в отделенията и средствата, които се изразходват за лечението на пациенти.", "date": "2019.06.04", "title": "Закриват лабораторията към онкологичната болница в Благоевград"}
{"url": "https://news.bg/world/malchanie-i-zasileni-merki-za-sigurnost-na-30-tata-godishnina-ot-kravoprolitiyata-v-kitay.html", "text": "В Китай отбелязват 30 г. от кръвопролитните студентски демонстрации в Пекин с мълчание и засилени мерки за сигурност, пише \"Гардиън\".Правителството здраво работи за потискане на дебатите за една от най-мрачните глави в историята на страната, когато Пекин разположи танкове и войници, които избиха хиляди демонстранти, част от движение, призоваващо за демократични реформи.Днес властите засилиха мерките за сигурност на площад \"Тянанмън\" в Пекин, където на 3 срещу 4-ти юни 1989 г. хиляди хора бяха избити.Тълпи от туристи чакат на опашки, за да преминат през охраната, която проверява документите и багажа им. Цивилни и униформени полицаи патрулират в района. Бронирана полицейска кола е паркирана на улица, която води към площада. Запитан за допълнителните проверки, полицай отговори: \"Днес е малко специален\".Пътят към площада е блокиран. Не се допускат чуждестранни журналисти на площада. Цивилни полицаи не позволяват на журналистите да правят снимки, като разтварят чадъри пред тях.Китай излезе с няколко съобщения по повод годишнината, но като цяло трагичното събитие се пропуска в учебниците по история. Днес официалните медии не споменаха годишнината, а вместо това излязоха със статии за кампания на китайския лидер Си Дзинпин за събирането на боклука и с призиви да се \"помни мисията\" на Китайската комунистическа партия.Според различни информации броят на загиналите на площада през 1989 г. е между 3000 и 10 000 души.Когато бъдат притиснати да коментират кръвопролитието, официални представители оправдават решението на правителството да използва сила като необходимост за стабилността и развитието на страната. \"Правилната\" политика за прекратяване на \"политическата буря\" тогава, според военния министър на Китай.В понеделник държавният таблоид Global Times похвали отговора на правителството, наричайки го \"ваксиниране\" на китайското общество, което му дава \"имунитет срещу всякакви големи политически трусове в бъдеще\".Десетки активисти са задържани преди навършването на годишнината, а цензурата е засилена. Наложени са ограничения на \"Майките от Тянанмън\" - група от възрастни жени, чиито деца са загинали при протестите.Днес на търсачката на микроблога Weibo са блокирани думи и числа като \"Тянанмън\" и \"6,4,30\".В Хонконг активисти ще отбележат годишнината с бдение със свещи. Очаква се около 180 000 души да участват.Въпреки цензурата някои китайски граждани са намерили начини да отбележат деня. Те публикуват поеми, снимки и песни.", "date": "2019.06.04", "title": "Мълчание и засилени мерки за сигурност на 30-тата годишнина от кръвопролитията в Китай"}
{"url": "https://news.bg/politics/mariya-gabriel-ne-e-podavala-zayavlenie-v-tsik-za-otkaza-si-da-e-evrodeputat.html", "text": "В Централната избирателна комисия не е постъпвало заявление от Мария Габриел за това, че се отказва от мястото си като евродепутат, съобщава БНР.Тъй като  тя ще трябва да подаде отказа си пред Европейския парламент.Припомняме, вчера самата Габриел обяви в телевизионно интервю, че , тъй като не желае България да остане без представител в ЕК, а няма право да заема и двете позиции.С отказа си Мария Габриел освобождава едно от шестте места на ГЕРБ в ЕП, което По-рано днес пък социологът и бивш член на ЦИК Цветозар Томов обясни, че ", "date": "2019.06.04", "title": "Мария Габриел не е подавала заявление в ЦИК за отказа си да е евродепутат"}
{"url": "https://news.bg/crime/hvanaha-v-krachka-dvama-kanaldzhii-kray-kableshkovo.html", "text": "Граничари задържаха шестима нелегални мигранти и двама каналджии при спецакция в Каблешково.Мигрантите - всички от Афганистан, както и един местен жител били заловени близо до въгледобивната мина \"Черно море\". Впоследствие бил арестуван още един помагач на родния каналджия.Образувано е досъдебно производство и е уведомена районната прокуратура.Работата по случая продължава.", "date": "2019.06.04", "title": "Хванаха в крачка двама каналджии край Каблешково"}
{"url": "https://news.bg/world/dzhared-kashnar-obsazhda-s-yunker-mira-v-blizkiya-iztok.html", "text": "Джаред Къшнър, зет и старши съветник на президента на САЩ Доналд Тръмп, днес ще проведе разговори с председателя на Европейската комисия Жан-Клод Юнкер в Брюксел, обявиха от Европейския съюз, предаде АФП.\"Председателят на Европейската комисия Жан-Клод Юнкер ще се срещне с Джаред Къшнър, старши съветник на президента на САЩ Доналд Тръмп. Те ще обсъдят ситуацията в Близкия изток и други геополитически въпроси\", каза говорителят на Комисията Мина Андреева.Къшнър ще разкрие първата, икономическата, фаза от дългоочаквания мирен план за Близкия изток на администрацията на Тръмп по-късно този месец. Някои арабски държави обявиха, че ще участват на форума в Бахрейн, както и Израел, но палестинците ще бойкотират срещата.", "date": "2019.06.04", "title": "Джаред Къшнър обсъжда с Юнкер мира в Близкия изток"}
{"url": "https://news.bg/politics/abv-iska-moratorium-varhu-sdelkata-na-f-16.html", "text": "Лидерът на партия АБВ Румен Петков настоя за незабавен мораториум върху сделката за F-16 и за преустановяване на \"безумната политика спрямо българската авиация\". Това заяви той по повод преговорите за покупка на многоцеливите изстребители F-16.Това, което било обявено в публичното пространство и потвърдено от Министерството на отбраната, е поредното доказателство, според него, че на нас се гледа като на портмоне от страна на партньорите ни от САЩ.\"Те са преценили, че могат да бръкнат в портмонето и да си вземат близо 3 млрд. лв. за 8 изключително скъпи \"прахосмукачки\", както специалистите наричат самолетите F-16\", подчерта Петков.Той поясни, че първоначалната финансова рамка е била 1,5 млрд. лв. След това, за да угодим сме се противопоставили на бюджета си, на интересите на националната ни сигурност и на България, а Народното събрание е увеличил бюджетът до 2,1 млрд. лв.С вчерашно обявените 1,6 млрд. долара ние отиваме на 2,7 млрд. лв. Това е безумна цена, която българският данъкоплатец ще трябва да плати, смята Петков. В тази връзка той запита кой ще поеме отговорността за сделката и за бюджета, при който ще трябва ние да плащаме за резервните части, и кой ще поеме отговорността за боеспособността на прахосмукачките, които ще си купим. На този въпрос продължава да няма отговор\", изтъкна лидерът на партията.Той припомни, че е настоявал многократно да се изиска информация колко самолета F-16 има Румъния и колко от тях летят.Брифингът в централата на АБВ не бе посветен на равносметка за изминалите европейски избори и от партията на Георги Първанов не представиха такава.Заместник-председателят на партията Любомира Ганчева разкритикува промените в Закона за публичните предприятия, които щели да доведат до втора вълна на приватизацията. По думите ѝ промените са скандални и ще доведат до унищожаване на държавните предприятия.Утре от партията ще внесат в Министерство на икономиката и в Министерски съвет позициите си защо са против този закон. Основно АБВ са против премахването на забранителния списък за приватизация, освен това се дава възможност на МС да гласува приватизация на обособени части на държавно предприятие.Припомняме, че по-рано днес военния министър Красимир Каракачанов заяви, че Преди това стана ясно, че американският конгрес еСлед това от Локхийд Мартин обясниха в съобщение до медиите, че . През януари депутатите за правителството да започне преговори със САЩ за закупуване на самолетите, като за решението гласуваха 130 народни представители, а 84 бяха против.", "date": "2019.06.04", "title": "АБВ иска мораториум върху сделката на F-16"}
{"url": "https://news.bg/int-politics/razkriha-slabostite-na-pro-na-sasht-pred-ruskite-svrahzvukovi-raketi-avangard.html", "text": "Системите за противоракетна отбрана (ПРО) на САЩ изостават от развитието на руските оръжия и вече не са в състояние да противостоят на съвременните ракети. Това пише американското военно списание .Изданието отбелязва, че мрежата от ПРО на САЩ включва четири компонента - системите \"Пейтриът\", AEGIS и AEGIS Ashore, THAAD и GMD. За най-напреднала се смята системата \"Пейтриът\", но и нейните възможности са ограничени заради процеса по изстрелване на ракети от пусковите установки. По-конкретно, в \"Пейтриът\" се използва \"горещо\" изстрелване, докато например руските системи С-300 използват система за \"студено\" изстрелване.Списанието пише, че поради тази причина американските системи са способни да атакуват междуконтинентални балистични ракети, чак след като са преодолели половината от пътя и се намират на етап на спускане, а в ранните етапи и в плътните слоеве на атмосферата американската ПРО не може да ги достигне.Освен това авторите поставят под съмнение способността на американските системи да се противопоставят на ракетите на Северна Корея. За пример се дават изпитания на севернокорейската ракета \"Хвасон-14\", която през 2017 г. прелетя над Япония на височина 770 км и падна в Японско море на 300 км от брега, а американската Aegis не успя да я прихване.Тогава целта беше единична, но в реални бойни действия ще има множество такива цели (а някои биха били фалшиви), а освен това могат да се използват и смущаващи устройства. И дори за една цел системите на САЩ се нуждаят от време за подготовка, освен че трябва да знаят точното място на изстрелването на ракетата. Затова американската система за противоракетна отбрана ще има още по-малко шансове, констатира изданието.В заключение Military Watch пише, че ако дори с прихващането на севернокорейски ракети възникват проблеми, то за противодействие на най-новите руски свръхзвукови ракети \"Авангард\", чиято скорост превишава скоростта на звука 20 пъти, не може да става и дума, а шансовете за прихващане са близо до нула.", "date": "2019.06.04", "title": "Разкриха слабостите на ПРО на САЩ пред руските свръхзвукови ракети \"Авангард\""}
{"url": "https://news.bg/regions/gradushka-s-golemina-na-oreh-udari-kochovo.html", "text": "Силна градушка удари шуменското село Кочово по обед, съобщава БНР.Местните разказват, че ледените късове са били с големина на орех.В рамките на едва десет дни това е втората подред градушка, изсипала се над селото. Първото бедствие нанесе сериозни поражения върху земеделската продукция, а днешният град я е унищожил напълно.Към момента няма информация за увредена инфраструктура.", "date": "2019.06.04", "title": "Градушка с големина на орех удари Кочово"}
{"url": "https://news.bg/int-politics/nay-golemiyat-protest-v-chehiya-ot-1989-g-zove-za-ostavka-na-premiera-babish.html", "text": "Чехия може да стане свидетел на най-големия политически протест след падането на комунизма, след като около 100 000 души се очаква да се съберат в Прага тази вечер, за да поискат оставката на премиера Андрей Бабиш, съобщава \"Гардиън\".Демонстрантите ще се съберат на площад \"Венцеслас\", мястото на еуфорични митинги преди 30 години, които съпровождаха Кадифената революция и сложиха край на комунистическия режим в бивша Чехословакия.Това ще бъде последният от поредицата митинги против Бабиш, а организаторите твърдят, че посещаемостта ще бъде подпомогната от разкриването на предварителния доклад на Европейската сметна палата, обвиняващ чешкия премиер в конфликт на интереси във връзка с неговите връзки с големия индустриален конгломерат Agrofert, който получава големи субсидии от ЕС.64-годишният Бабиш, който стана премиер през 2017 г. и е вторият най-богат човек в страната, многократно е заявявал, че никога няма да подаде оставка.След като полицията препоръча през април да му бъдат повдигнати обвинения в измама заради предполагаеми злоупотреби със средства от европейските фондове, той реагира, като уволни министъра на правосъдието в коалиционното си правителство и назначи приближената си Мари Бенешова.През последните шест седмици срещу Бабиш се проведоха четири големи демонстрации в Прага и други градове. Митинг на пл. \"Венцеслас\" преди две седмици привлече най-малко 50 000 души. Този път протестиращите се очаква да запълнят целия площад, а организаторите ще монтират по-голяма озвучителна система, за да достигнат до повече хора.Микулаш Минар, говорител на \"Един милион момента за демокрация\", групата, организирала протестите, посочи, че хиляди хора идват от градове и села в цялата страна, а той обеща да организира още по-големи протести през следващите седмици, ако е необходимо, вероятно премествайки се на по-обширни места, за да се събере нарасващият брой протестиращи.Противниците на Бабиш твърдят, че одитът на Европейската сметна палата изглежда подкрепя жалбата на \"Прозрачност без граници\" (Transparency International), че премиерът нарушава правилата за конфликт на интереси, запазвайки ефективен контрол над Agrofert, въпреки че официално собствеността е прехвърлена.\"Г-н Бабиш е собственикът бенефициент на компаниите от Agrofert Group, а от февруари 2017 г. на двата доверителни фонда, които той изцяло контролира, и следователно има пряк икономически интерес от успеха на Agrofert Group\", се посочва в доклада на Европейската сметка палата.В доклада се допълва, че правителствените функции на Бабиш са били \"компрометирани\" от участието му в решенията относно бюджета, засягащи Agrofert, а Чешката република може да бъде принудена да върне милиони евро субсидии.Давид Ондрачка, който е директор на \"Прозрачност без граници\" за Чехия, прогнозира, че днешният протест ще бъде \"пирон в политическия ковчег на Бабиш\".", "date": "2019.06.04", "title": "Най-големият протест в Чехия от 1989 г. зове за оставка на премиера Бабиш"}
{"url": "https://news.bg/world/boing-737-katsna-izvanredno-na-letishte-vnukovo.html", "text": "Излетелият от Москва за Берлин пътнически самолет Boeing-737 е направил извънредно кацане на летище \"Внуково\", пише \"Газета.ру\".Според международните медии, на 40-та минута от полета датчиците за неизправност са съобщили за разхерметизиране на самолета - кислородните маски са паднали за пътниците.Няколко от тях по-късно се оплакаха, че по време на полета силно са ги заболели ушите. На борда са били 101 души. В настоящия момент всички пътници и членове на екипажа се чувстват нормално.", "date": "2019.06.04", "title": "\"Боинг\" 737 кацна извънредно на летище \"Внуково\""}
{"url": "https://news.bg/int-politics/nevizhdano-ot-10-godini-svivane-na-ikonomikata-na-yuzhna-afrika.html", "text": "Южна Африка обяви, че икономиката ѝ се е свила с най-голям процент от около десетилетие, накърнявайки опитите на новоизбрания президент Сирил Рамафоса за растеж и реформи, съобщава \"Асошиейтед прес\".Правителството уточни, че икономиката е спаднала с 3,2 процента през първото тримесечие на 2019 г. в сравнение с четвъртото тримесечие на 2018 г., след като производството и минното дело са се сринали.Масовите прекъсвания на електрозахранването по-рано тази година са част от причината за лошите икономически резултати, докато най-развитата икономика в Африка на юг от Сахара продължава да изпитва затруднения.Рамафоса встъпи в длъжност през миналата година, след като предшественикът му Джекъб Зума беше принуден да подаде оставка заради обвинения в корупция. Общественото възмущение заради корупционни скандали се отрази негативно на резултата от изборите на управляващата партия Африкански национален конгрес през миналия месец, а новото правителство сега е изправено пред предизвикателствата за съживяването на икономиката и възстановяването на доверието на обществеността и инвеститорите.Южна Африка изпадна в рецесия за кратко през миналата година.Eskom, която осигурява по-голямата част от електроенергията в Южна Африка, има дълг от над 30 милиарда долара и е в центъра на усилията на Рамафоса да избави държавните предприятия от корупция и лошо управление. Той обаче среща съпротива на фона на притесненията за съкращения в страна, където безработицата е 27%.", "date": "2019.06.04", "title": "Невиждано от 10 години свиване на икономиката на Южна Африка"}
{"url": "https://news.bg/society/vmro-se-yadosa-na-politicheskite-pretentsii-na-gey-parada.html", "text": "Българската столица не трябва да става арена на джендър пропаганда. Това заявиха в позицията си ВМРО по повод провеждането на гей парад в София. Те са категорични, че По думите им за пореден път \"група сексуално разкрепостени маргинали ще пропагандира отклоненията си\" в центъра на града.Семейство означава само едно - майка, баща и техните деца. Няма и не може да има семейство от еднополови двойки, пишат още в позицията си ВМРО.Според тях парадирането с отклонението от нормалността на хората, организиращи гей парада е техен проблем.\"Политическите им претенции обаче са наш проблем - на цялото българско общество, на държавата\", изтъкват от ВМРО.Те са на мнение, че е недопустимо тази група да изисква допълнителни права, тъй като те са в разрез с Конституцията. От ВМРО цитират чл. 46 , в който се споменава, че \"Бракът е доброволен съюз между мъж и жена\".Пропагандата на розовите фашисти, които ни убеждават, че просто се борят за равни права всъщност пъпли към най-невинните - децата, категорични са от ВМРО.По-късно през деня и от Националния фронт за спасение на България излязоха с декларация, в която остро и категорично се противопоставят на провеждането на гей-парада \"София Прайд\" на 8 юни в столицата.Те посочват, че още преди 5 години са предупредили, че \"хората със сексуални отклонения ще започнат да издигат и политически искания\": Оказахме се прави. Днес, под формата на борба за равни права, гей-двойки започват да предявяват претенции, които са в разрез с Конституцията и устоите на държавата ни.Според НФСБ с мълчаливото съгласие на Столичната община се отваря врата за последваща ескалация на по същество противоестествени искания като узаконяване на еднополови бракове, осиновяване на деца от еднополови двойки и др. \"Такива идеи са изцяло извън дневния ред на обществото ни, несъвместими са с обществения морал, традициите и православните устои на българския народ.\"От НФСБ заявяват и че допълнителни елементи на политическа украса внася и присъствието на високопоставени политически фигури в редиците на шествието на гей-парада. Нещо повече - досегашната практика сочи, че сред участниците в прайда има непълнолетни - и то не малко. Недопустимо е това да се случва пред очите на връстниците им и на цялото общество.\"Никой не пречи на тези хора да се самоопределят. Но ние категорично се противопоставяме това самоопределение да се натрапва на обществото ни по един безпардонен начин в центъра на София\", заявяват от партията на Валери Симеонов.България е държава, успяла да съхрани и до днес традиционните си морални ценности и православни устои. Опитът за промяна на тези ценности, насочен особено силно срещу децата, е абсурден и недопустим.Затова казваме ясно и категорично \"Не!\" на провеждането на гей-парада!, завършват от НФСБ.", "date": "2019.06.04", "title": "ВМРО се ядоса на политическите претенции на гей парада"}
{"url": "https://news.bg/regions/i-v-pazardzhik-silen-dazhd-blokira-ulitsi.html", "text": "Дъждът с градушка за кратко блокира улиците на града на Пазарджик, съобщи БНТ.Поради интензивния валеж големите булеварди са се превърнали в реки.Трафикът в града временно е бил затруднен.Дъждът беше придружен от вятър и гръмотевици, които за кратко са причинили спиране на тока на различни места.Бурята е преминала за около 20 минути и ситуацията вече се нормализира.В област Пловдив пожарните екипи са реагирали на 36 сигнала за наводнени мазета, приземни етажи и мазета и дворове, вследствие на падналите проливни дъждове. Продължават работата на още 4 екипа в Пловдив.Малко по-раносилен дъжд с градушка. Преди това стана ясно, че  Там започна и евакуация на жителите на 20 къщи.Градушка с големината на орех пък след пороите вчера.", "date": "2019.06.04", "title": "И в Пазарджик силен дъжд блокира улици"}
{"url": "https://news.bg/world/prekrateno-e-razsledvaneto-sreshtu-depardiyo-za-iznasilvane.html", "text": "Прекратено е разследването срещу Жерар Депардийо за изнасилване, предаде BBC. Прокуратурата обяви, че не е намерила достатъчно доказателства за започване на дело срещу него. Припомняме, че актрисаВ нея тя описва как е била изнасилена и бита на 13 август в апартамента на звездата, намиращ се 6 район на Париж.Депардийо още тогава отхвърли всякакви обвинения като несъстоятелни.Той е поредната известна личност, обвинена и съдена за изнасилване през последните години. 69-годишният Депардийо се снимал в близо 180 филма. Той е бил винаги в светлините на пресата.През 2013 г. актьорът напусна родината си в знак на протест срещу политиката на управляващите социалисти на тогавашния президент Франсоа Оланд да обложи с нови високи данъци богаташите.За кратко Депардийо живя в Белгия, а няколко месеца по-късно прие руско гражданство.Звездата през последните години не слиза от страниците на таблоидите заради скандални свои изяви. ", "date": "2019.06.04", "title": "Прекратено е разследването срещу Депардийо за изнасилване "}
{"url": "https://news.bg/world/sadik-han-tramp-e-vdahnovenie-za-kraynata-desnitsa.html", "text": "Американският президент Доналд Тръмп е вдъхновение за крайната десница. Това обяви кметът на Лондон Садик Хан в интервю за Sky News. По думите му, републиканецът е като плакат, емблема, за поддръжниците на тази идеология по света. Така отговори той на критичните забележки към него от страна на държавния глава. Припомняме, че  критиките към Хан, лидера на лейбъристите Джереми Корбин. На въпрос към Мей дали е съгласна с Тръмп, че кметът на Лондон Садик Хан е пълен загубеняк, американският лидер отговори вместо нея. Той обяви, че Хан е слаб кмет, той е негативна сила и трябва да се занимава с проблемите на столицата.Американският лидер отказа разговори с лидера на Лейбъристката партия Джереми Корбин. Корбин ме критикува, не обичам хора, които критикуват, обясни позицията си Тръмп.Хан цитира конкретно и политиката на Тръмп спрямо мюсюлманите и имигрантите. ", "date": "2019.06.04", "title": "Садик Хан: Тръмп е вдъхновение за крайната десница "}
{"url": "https://news.bg/bulgaria/borisov-podkrepyame-biznesa-v-balgariya.html", "text": "Ще продължим да толерираме и малкия, и средния, и едрия бизнес. България е в крайната фаза за влизане в чакалнята на еврозоната, страната ни се справя изключително успешно с опазването на външните граници на ЕС. Това заяви министър-председателят Бойко Борисов.Той направи изявлението по време на юбилейния пети годишен бал на Конфедерацията на работодателите и индустриалците (КРИБ) в България, съобщиха от пресцентъра на Министерския съвет.Пред представителите на бизнеса у нас премиерът сподели добрите си впечатленията от посещенията във високотехнологичните и индустриалните заводи и заяви, че размерът на данъците в страната няма да се променя.Ние данъците нямаме да пипаме - това е най-добрата среда. Инвестиции и стабилност - това е, което сочат кредитни агенции, ние ще държим прогнозируеми данъци до края, подчерта още премиерът Борисов.В изказването си пред българския бизнес министър-председателят посочи, че в момента приходните агенции работят активно и допълни, че единственият шанс да се вдигнат доходите е тази икономическа стабилност да продължи. Надпреварата на политическите партии за това дадено нещо да бъде безплатно, ще доведе до тежък катаклизъм. Безплатното за едни, означава по-високи данъци за други, обясни премиерът.", "date": "2019.06.04", "title": "Борисов: Подкрепяме бизнеса в България "}
{"url": "https://news.bg/world/stotitsi-hilyadi-chehi-iskat-ostavkata-na-babish.html", "text": "Стотици хиляди чехи поискаха тази вечер оставката на премиера Андрей Бабиш, предаде АФП. Това се случи по време на протест в столицата Прага, за който още по-рано през деня стана ясно, че ще е най-големият за страната от 1989 година насам. Според агенцията, присъствалите на площад \"Венцеслас\" са били около 100 000 души. Организаторите твърдят, че са отишли около 120 000 демонстранти. Бабиш  за евентуалните му конфликти на интереси, наричайки го атака срещу Чешката република. Премиерът, който е бизнесмен милиардер, превърнал се в политик, е изправен пред все по-големи протести през последните седмици, след като срещу него се води полицейско разследване за предполагаеми измами със средства от Европейския съюз, както и обвинения в конфликт на интереси заради бившата му бизнес империя.Одит на Европейската сметна палата, показващ предварителни резултати, който изтече през миналата седмица, установи, че бившата му компания, конгломератът Agrofert, не трябва да има достъп до средствата за развитие от Европейския съюз, защото Бабиш е останал облагодетелствано лице.Докладът повдига необходимостта страната да връща евросредства.Бабиш, говорейки в парламента, заяви, че страната няма да загуби средства от ЕС, които са предимство както за развитието, така и за управлението на бюджета.\"Съмнителен одит, атака срещу Чешката република и аз отново повтарям, нищо няма да бъде върнато\", зарече се Бабиш пред депутатите.Говорител на Европейската комисия заяви, че Сметната палата е спазила всички правила в одитния процес.Десетки хиляди хора протестират срещу Бабиш и новия му министър на правосъдието от края на април насам заради притеснения за намеса в казуса срещу Бабиш, в който полицията препоръча да му бъдат повдигнати обвинения. Очаква се около 100 000 души да протестират отново тази вечер.Казусът включва твърдения, че той е получил 2 млн. евро субсидия от ЕС за ферма и конгресен център преди повече от десетилетие, като е скрил собствеността си, което Бабиш отрича. Прокуратурата все още не е решила дали ще внесе обвинителен акт в съда.През 2017 г. Бабиш прехвърли собствеността си в Agrofert, конгломерат от повече от 200 компании в хранителната индустрия, земеделието, химикалите и медиите, за да се съобрази с чешкото законодателство.", "date": "2019.06.04", "title": "Стотици хиляди чехи искат оставката на Бабиш "}
