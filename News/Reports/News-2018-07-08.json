{"url": "https://news.bg/int-politics/frantsiya-prie-zakon-sreshtu-falshivite-novini-i-propagandata.html", "text": "Франция прие закон срещу фалшивите новини и пропагандата, който ще даде възможност съдът да преценява в периоди на изборни кампании дали дадена публикация е достоверна и дали да бъде премахвана, съобщава Politico.Документът ще позволи на кандидатите, участващи в избори, да искат отстраняване на фалшивите и манипулативните съобщения по време на политическите кампании, предадоха информационните агенции.По силата на новия закон Фейсбук и Туитър ще бъдат задължени да разкриват кой финансира рекламните съобщения.\"Щастлива съм, че парламентът прие балансиран и ефективен текст, който поставя въпроса в значими мащаби. Текст, който ще бъде ценен инструмент за по.-добра защита на нашата демокрация\"- коментира министърът на културата Франсоаз Нисен.Депутатите от центристката партия \"Република, напред!\" на президента Еманюел Макрон, които имат абсолютно мнозинство, подкрепиха законопроекта. Той получи подкрепата и на останалите депутати от центристкия и демократичния спектър.Крайно левият Жан-Люк Меланшон яростно нападна новия закон, като обяви, че е създаден, за да забрани руските медии РТ и \"Спутник\". Двете медии, които нееднократно тиражираха фалшиви информации, станаха известни като пропагандни рупори на Кремъл. Самият Меланшон имаше подкрепата на Москва като кандидат на президентските избори, спечелени от Макрон.От своя страна Макрон след победата си не допусна журналисти от двете руски медии на своята пресконференция заради публикуваните от тях фалшиви информации.Впоследствие, по време на съвместна пресконференция с руския президент Владимир Путин, френският държавен глава подчерта, че РТ и \"Спутник\" не се държат като медии, а като органи на влияние и лъжлива пропаганда.", "date": "2018.07.08", "title": "Франция прие закон срещу фалшивите новини и пропагандата"}
{"url": "https://news.bg/world/arestuvaha-18-godishna-gimnastichka-v-iran-za-klipove-v-instagram-v-koito-tantsuva.html", "text": "Властите в Иран задържаха 18-годишно момиче заради публикуването на клипове в социалната мрежа Instagram, в които момичето танцува, съобщи АП.18-годишната гимнастичка Медех Ходжабри е публикувала над 300 видеа в профила си в социалната мрежа, в които танцува. На някои от клиповете момичето не носело задължителната забрадка, но не става ясно дали това е причината за задържането ѝ. Арестуваната имала няколко акаунта в социалната мрежа, като нито един от тях не е удостоверен. Всичките акаунти имат огромен брой последователи - между 12 и 66 хиляди.В петък, 5 юли, държавната телевизия в Иран излъчи репортаж, в който момичето признава, че нарушава моралните норми. Тя посочва, че не е имала такива намерения, а е искала само да привлече повече последователи. Предполага се обаче, че може изказването ѝ да е било под натиск.Местен информационен сайт е информирал, че през последните седмици е имало няколко подобни ареста. Задържаните са били освободени под гаранция.Междувременно полицията в Иран планира да закрива подобни акаунти. Обмисля се и цялостно блокиране на мрежата в страната, както вече стана със социалните мрежи Facebook, Twitter и YouTube. Въпреки забраните обаче милиони иранци продължават редовно да посещават такива мрежи и други забранени сайтове през прокси сървъри и виртуални частни мрежи (VPN).", "date": "2018.07.08", "title": "Арестуваха 18-годишна гимнастичка в Иран за клипове в Instagram, в които танцува"}
{"url": "https://news.bg/regions/aktsiya-na-babh-vav-varna-sreshtu-nelegalniya-pazar-na-zhivotni.html", "text": "Служителите на Българската агенция по храните (БАБХ) проведоха акция във Варна срещу нелегалния пазар на животни.Акцията на агенцията се проведе тази сутрин под Аспаруховия мост в морската столица.В хода на проверката инспекторите установи десетки нелегални търговци на животни и много животни в клетки, съобщи bTV. Търговците нямали никакви разрешителни за извършване на дейността.След като инспекторите се появили на пазара за животни, част от собствениците се опитали да избягат. Други направо изоставили животните си. Трети пък заявили, че животните не са за продан.На всичките собственици на животни са съставени актове.", "date": "2018.07.08", "title": "Акция на БАБХ във Варна срещу нелегалния пазар на животни"}
{"url": "https://news.bg/int-economics/5-4-da-e-bezrabotitsata-u-nas-do-2021-g-predvizhdat-ot-knsb.html", "text": "Коефициентът на безработица спадна до 6,2% през 2017 г. Очакванията на КНСБ са нивото на безработицата да спадне до 5,4% до 2021 г.Тази статистика представи Любомир Костов, икономически анализатор в Института за социални и синдикални изследвания на КНСБ на семинар във Варна по повод прогнозната макроикономическата рамка на бюджета.По думите му, доходите от труд нарастват. Има нарастване на заплатите в приоритетни за правителството области в публичния сектор. Минималната работна заплата се увеличи с 9,5%, каза той.В същото време средната работната заплата в частния сектор се увеличи с 12,7%, отчетоха от синдиката. По този начин разликата между пазарно формираната средна работна заплата и централно определяната минимална работна заплата в абсолютно изражение става все по-голяма, което предполага попадането на все повече хора в обсега на т.нар. \"ниско платени работници\" - основен източник за попълване контингента на \"работещите бедни\".Според КНСБ има условия  на труда, защото България изхожда от много ниска база и необходимостта от конвергенция със средноевропейските нива на заплащане налага целенасочена политика.Най-голямо увеличение на цените има при хранителните стоки и безалкохолните напитки и в стоките от т.нар. категория \"бързооборотни\", изчисляват от синдиката.По отношение на паричния сектор, оценката на КНСБ е, че валутните резерви бележат лек спад от 1% и към края на 2017г. са в размер на 46,3 млрд. лв. Година по-рано тяхното нарастване беше в размер на 17,8%.Банковата система остава стабилна - с висока ликвидност, рентабилност и свеж капитал. Отчетената печалба на банките е над 1 млрд. лв., но спрямо 2016 г. бележи спад от 7%. Продължава тенденцията на ръст на кредитите за частния сектор - 4,8% за 2017 г., при едва 1,5% година по-рано.Цените на жилищата продължават да се увеличават с темп, който е по-висок от добавената стойност в БВП на отрасъл Строителство, алармират от КНСБ.За 2017 г. реалният БВП на България също нарасна с 3,6%, според данни на НСИ. Най-сериозен принос за този ръст има вътрешното потребление, докато нетният износ вече осезаемо е отрицателна величина. Тази структура е по-подходяща за установяването на дългосрочна устойчива тенденция на растеж спрямо ситуацията от 2015 г. и 2016 г., когато нетният износ беше основен двигател на икономическия растеж.Крайното потребление нарасна до 4,5% на годишна база при едва 3,3% през 2016 г. Тази тенденция е положителна, особено ако се вземе предвид и че спестяванията на домакинствата продължават да растат. В този смисъл може да се каже, че при равни други условия, макроикономическата перспектива се е подобрила основно и най-вече заради по-високия ръст на средната работна заплата и административното увеличение на минималната работна заплата.Отчетът за 2017 г. показва, че държавният бюджет регистрира излишък от 0,9%, като идеята е това да бъде компенсирано през 2018 г., когато бюджетното салдо ще приключи на -1%. Този първоначален дефицит ще бъде коригиран през 2019 г. на -0,5%, след което правителството предвижда следващите две години (2020 и 2021) страната ни да приключва бюджетната година при балансиран бюджет.Според КНСБ макроикономическата среда се е подобрила не в резултат от намаляването на дефицита а напротив - дефицитът е намален вследствие от подобрението на макроикономическата среда.От синдиката заявяват, че основните критики на ЕК към България са в области, които имат изцяло социално измерение. Пазарната икономика няма инструментите да се бори със социалните проблеми, пред които е изправена страната ни и които ЕК за пореден път констатира тази година. Следователно, пасивната роля на икономическата политика със заявена политика по нулево бюджетно салдо не помага по никакъв начин.В приходната част на бюджета най-голям ефект има от въвеждането на ТОЛ-такса и електронна винетка - ефектът се оценява на 772,3 млн. лв. за целия прогнозен период. За първата година (2019) се предвиждат приходи в размер на 215,3 млн. лв. На второ място правителството обособява нарастването на приходите от ДДФЛ и осигурителни вноски поради промяната на МРЗ.В разходната част е отчетено увеличението на заплатите в бюджетната сфера, като планираният ефект за прогнозирания период е 1003,8 млн. лв. Нарастването на заплатите на педагогическия персонал оказва най-сериозно влияние (около 330 млн. лв.). Като положителен момент може да се открои намаляването на консолидирания дълг на сектор \"Държавно управление\" - от 27% през 2016г. до под 20% в края на прогнозирания период, отчитат от КНСБ.Исканията на КНСБ към Бюджет 2019 г. е да бъде обезпечено повишаването на основните работни заплати на заетите в предучилищното и училищното образование от 01 януари 2019 г., включително увеличението на минималната работна заплата (МРЗ), ръста на осигурителните вноски за фондовете на държавното обществено осигуряване (ДОО) и здравноосигурителната вноска. Необходимо е да бъдат отпуснати 362 млн. лв. повече спрямо сега действащия бюджет.Осигуряването на това допълнително финансиране ще позволи 15 % увеличение на заплатите, което в абсолютно изражение се равнява на повишение с около 140 лв.От КНСБ оценяват като относително обективна и предвидима средносрочната бюджетна прогноза 2019-2021г. на Министерство на финансите.", "date": "2018.07.08", "title": "5,4% да е безработицата у нас до 2021 г. предвиждат от КНСБ"}
{"url": "https://news.bg/regions/vtori-paten-intsident-kray-mezdra.html", "text": "Втора катастрофа възникна край Мездра, съобщи БНР. Инцидентът е станал заради задръстване, причинено от първото произшествие от по-рано днес.При втората катастрофа лека кола се е ударила в цистерна, която е била спряла на място. Инцидентът е станал в платното в посока от Враца към София.При втората катастрофа няма тежко пострадали хора. Цистерната е била празна.Стана ясно и че вследствие на първата катастрофа са пострадали трима румънски граждани - мъж, жена и дете. Те са настанени в спешното отделение на болницата във Враца.Мъжът е в най-тежко състояние. Той има фрактури по тялото и е с комоцио. Детето е с охлузни рани и счупен нос. Жената има фрактура на бедрото на единия крак.Припомняме,  възникна между ТИР с турска регистрация и три леки коли с румънска регистрация. Предполага се, че причината за произшествието е неправилно изпреварване на една от леките коли.По посока от София към Мездра се е образувала колона от тирове, които са попаднали в задръстването, преди движението да бъде спряно и отклонено. Международният път ще остане затворен в района до разчистването от катастрофиралите автомобили.От Агенция \"Пътна инфраструктура\" (АПИ) заявиха, че към 16 часа движението по пътя Ботевград - Враца е било възстановено. ", "date": "2018.07.08", "title": "Втори пътен инцидент край Мездра"}
{"url": "https://news.bg/politics/iskren-veselinov-sdelkata-s-chez-oshte-ne-e-na-etap-za-reshenie-ot-kevr.html", "text": "Депутатът от ОП Искрен Веселинов оспори тезата на председателя на КЕВР Иван Иванов, че няма законово основание да провери \"Инерком\" за сделката с ЧЕЗ. Според него сегашният етап на развитие на сделката за продажба на ЧЕЗ не позволява решение от КЕВР, а не че подобна проверка е невъзможна.Припомняме, тази седмица бе гласувано предложението на БСП за предсрочно освобождаване на . Мотивът на левицата бе, че е отказал да провери сделката за продажбата на ЧЕЗ на \"Инерком-България\". Мнозинството в парламента го остави на поста му. Според председателя на енергийния регулатор Иван Иванов искането на БСП за проверка на \"Инерком\" не може стане, защото няма разписани критерии. Междувременно депутати от \"Обединени патриоти\" бяха внесли промените в Закона за енергетиката, за да се даде шанс на подобна проверка.Пред БНР Веселинов заяви: \"Това категорично не е така. Текстовете, които ние предложихме са идентични с текстове, които касаят отнемането на лиценз на дружества, които осъществяват производство или пренос в сферата на стратегически за страната обекти. И аз не мога да приема твърдението, че това е недостатъчно\".Според Веселинов има възможност проектопромените да бъдат допълнени. По думите му подобно решение на регулатора може да ангажира страната ни с искове за милиони. Според депутата искането на председателя на Комисията за енергийно и водно регулиране са така да му бъдат разписани критериите, че от него да зависи само да каже \"да\" или \"не\". Според Веселинов подобно влизане в законови детайли е невъзможно.По време на гласуването в парламента на исканата от БСП оставка на шефа на КЕВР депутатите от ОП гласуваха против предсрочното освобождаване на Иван Иванов. Според Искрен Веселинов, сделката ЧЕЗ - \"Инерком\" не е в етапа, в който КЕВР да може да се произнесе.\"Мотивите на БСП почиват на неща, които не са се случили и второ - на неща, които не са верни. Сделката е фикция все още, няма причина КЕВР да се произнася. Колегите от БСП са внесли подписка. Уважавам тяхното желание да бъдат активни, но внасянето на подписка изобщо не е основание да се произнесе КЕВР, просто, защото процедурата не е стигнала до етапа, в който те да разрешат или да не разрешат\", заяви Искрен Веселинов.Депутатът от БСП Крум Зарков заяви, че Иванов е отказал да изпълнява служебните си задължения. По думите му няма нужда от допълнителни критерии, тъй като в регулярната си дейност КЕВР дава лицензи и следи за изпълнението им.Според Зарков Иванов е казал, че няма да приложи законовия текст в ръководената от него комисия, вместо да каже, че още не е дошъл момента за проверка на тази сделка. \"Ние реагирахме с искането на неговата оставка, тъй като според нас това представлява отказ от изпълнение на служебните задължения\", каза Зарков.По думите му от КЕВР правят всичко възможно да не се \"мокрят\" с тази сделка. \"Това, което искаме от КЕВР е да каже, притежава ли новият кандидат - купувач на ЧЕЗ техническата, финансовата, материалната експертиза и способности да изпълнява лицензията, която е дадена на ЧЕЗ в момента. Не знам какво е трудното и какви повече критерии могат да се зададат, след като КЕВР в регулярната си дейност от години прави точно това - дава лицензии и следи за тяхното изпълнение\", коментира Зарков.Според депутата Искрен Веселинов може би КЕВР действително се нуждае от по-съществен обществен надзор и те имат подобна законодателна инициатива.Колегата му от БСП Крум Зарков заяви, че левицата ще се възползва всички законови процедури, за да принуди, ако не го направи доброволно, КЕВР да спазва закона за сделката ЧЕЗ - \"Инерком\".Очаква се до месец Върховната административна прокуратура ще реши дали ще протестира пред съда увеличението на цената на тока с 2 % и на парното със 7%, които влязоха в сила от 1 юли с решение на Комисията за енергийно и водно регулиране.Припомняме, в парламента беше създадена на 14 март, по предложение на БСП. Стана ясно, че  за активите на ЧЕЗ в България, въпреки заявеното преди това намерение (отново изненадващо) да се опита отново да се върне в дружеството,  между Гинка Върбакова и премиера Борисов в Министерски съвет.Председателят на комисията  на временната комисия, тъй като има факти, които са останали недоизяснени.На 22 февруари 2018 г. стана ясно, че чешката ЧЕЗ е одобрила . Последва скандал, който предизвика министърът на енергетиката , защото познава собственикът на фирмата Гинка Върбакова. Скандалът След избухването на скандала управителят на дружеството, определено за купувач - Гинка Върбакова, проведе разговори с ЧЕЗ в Прага. Тогава от , че процедурите по вече сключения с \"Инерком\" договор продължават.От интервю на Гинка Върбакова обаче стана ясно, че  (КЕВР).  от шефа на Комисията Иван Иванов.От БСП  за спиране на сделката и поискаха държавата да си върне контрола в енергетиката. Според социалистите зад  и поискаха намеса на контролните органи.", "date": "2018.07.08", "title": "Искрен Веселинов: Сделката с ЧЕЗ още не е на етап за решение от КЕВР"}
{"url": "https://news.bg/energy/shte-se-povishi-li-energiynata-bednost-u-nas-s-novite-tseni-za-toplo-i-tok.html", "text": "С 1.2% се очаква да се повиши издръжката на живота на хората само от влиянието на новите цени на топло и електроенергията. Общата стойност за издръжка на живота на 4-членно домакинство ще достигне до 2 354 лв.Такава прогноза направи директорът на Института за социални и синдикални изследвания (ИССИ) на КНСБ Любен Томев на семинар във Варна.Издръжката на живота за 1 лице от този тип домакинство ще достигне около 588 лв., или увеличение със 7 лв.Томев отчете, че увеличението на цените на електро и топлоенергията ще окажат пряко влияние за нарастване на издръжката на живота. Най-силно засегнати ще бъдат живеещите в София, където 61.2% от жилищата са с парно отопление от централен източник.Той даде пример, че с новото увеличение на цените на парното през настоящите зимни месеци столичани ще плащат повече с около 11 лв., което означава, че общо разхода за целия отоплителен сезон ще нарасне с около 55-60 лв.Шефът на ИССИ на КНСБ изрази съжаление, че с около 3.5-4% ще се увеличат необходимите разходи в подгрупата на горивата за отопление, топла вода, осветление, поддържане на електроуредите. Тази група формира около 2/3 от разходите за поддържане на жилището и 12% от общо необходимите средства за издръжка на живота.Всички горепосочени данни говорят за увеличаване дела на енергийната бедност. Феноменът енергийна бедност е особено характерен за България. На фона на високите стойности на групите в риск от бедност и социално изключване, битовите потребители навсякъде са изправени пред сериозни проблеми по отношение на непосилните разходи за енергия, констатира Томев.Според изследване на енергийната бедност в ЕС от 2010 г. България е страната с най-високи стойности и на сериозна дистанция от другите страни-членки по комбинираните показатели: невъзможност да се поддържа жилището топло, непропорционално високи разходи за жилищата, неадекватно изолирани жилища, неизплатени сметки за комунални услуги.По отношение на разглеждания проблем са налице ясно очертани групи в много по-неблагоприятна ситуация. Томев отчете, че ниската покупателна способност на българските домакинства поставя въпроса за несъразмерните цени на енергията. За периода 2000-2017 г. цената на електроенергията се увеличили със 135%, а на топлоенергията със 125%.Според изследването на КНСБ прогнозите също не са оптимистични. Цените на горивата най-вероятно ще продължават да се качват и общите очаквания са, че броят на потребителите в неравностойно положение вероятно ще продължава да се увеличава, ако не се предприемат адекватни мерки.В България има много сериозни затруднения при осигуряването на достъпни и устойчиви енергийни услуги, особено по отношение на домакинствата с ниски доходи. Поради това и острата диспропорция между доходите и цените на електроенергията, най-общите прогнози са, че ще последва продължаващо обедняване на населението.", "date": "2018.07.08", "title": "Ще се повиши ли енергийната бедност у нас с новите цени за топло и ток?"}
{"url": "https://news.bg/world/spasiha-chetiri-ot-detsata-blokirani-v-peshterata-v-tayland.html", "text": "Четири от момчетата, които бяха блокирани в наводнената пещера в Тайланд, вече са спасени.Първо от пещерата бяха извадени две деца. По думите на представител на здравната инспекция в страната и участник в спасителния екип двете момчета са извадени и вече се намират в най-близката болница до пещерата. Децата се преглеждат от медици.По-късно представител от военноморския флот на Тайланд заяви официално пред BBC, че още две момчета са изведени живи и здрави от пещерата.По информация на АФП и \"Ройтерс\" от пещерата вече са извадени 6 момчета. Медиите се позовават на информация от високопоставен представител на медицинския екип към спасителната група. Информацията обаче се оказа грешна.На пресконференция командирът на спасителната операция Наронгсак Осотанакорн заяви, че извадените деца са четири. По думите му те са в отлично състояние.Към момента спасителната операция вече е спряна. Спасителният екип се нуждае от около 10 часа, за да се подготвят за следващата част от операцията. Възможно е да се наложи децата да прекарат още един ден в пещерата.Стана ясно и че най-слабите и уязвими деца се извеждат първи.Най-близката болница е на около един час път с кола. Там са семействата на децата, които ги чакат с нетърпение.Първоначално имаше информация, че в спасителната операция са се включили 13 чуждестранни и 5 тайландски водолази, както и петима морски пехотинци.На пресконференцията след спасяването на първите 4 момчета обаче ръководителят на операцията Наронгсак Осотанакорн заяви, че са участвали 90 водолази - 40 от Тайланд и 50 други страни.Екипите са репетирали действията си по спасителната операция в продължение на няколко дни.Децата ще се изваждат от пещерата поетапно, поради което операцията може да продължи няколко дни. Всяко дете ще бъде придружавано от двама водолази. Те ще трябва да ходят, да се катерят и да се гмуркат в пълна тъмнина, като пътят им ще бъде направляван от въжета.Според местните власти сега условията за изваждането на децата са най-подходящи, защото нивото на водата в пещерата е спаднало през последните няколко дни. Дъждовният сезон тепърва започва, поради което трябва да се действа бързо.Междувременно президентът на САЩ Доналд Тръмп написа в любимата си социална мрежа, че правителството на САЩ работи \"работи много близко\" с властите в Тайланд за спасяването на момчетата и техния треньор.", "date": "2018.07.08", "title": "Спасиха четири от децата, блокирани в пещерата в Тайланд"}
{"url": "https://news.bg/finance/knsb-iska-zamyana-na-ploskiya-danak.html", "text": "КНСБ искат замяна на плоския данък с прогресивна скала, която да е равна на минималната работна заплата.Фактическите осигурителни вноски за работодателите и за домакинствата нарастват за периода 2000 - 2016 г. Средният ръст за домакинствата за целия период е 10,86%, докато средният ръст на фактическите осигуровки за сметка на работодателите за периода е 4,26%.Това стана ясно от думите на Любомир Костов, икономически анализатор в Институтът за социални и синдикални изследвания на КНСБ на семинар във Варна по повод десетгодишната от плоския данък в България - \"време е за равносметка.\"Костов припомни, че основната цел на въведеното пропорционално данъчно облагане в България от правителството на Сергей Станишев през 2008 г. бе да спомогне за намаляване дела на неформалната икономика и да увеличи данъчните приходи заради очакваното разширение на данъчната основа. С въвеждането на плоския се целеше и увеличение на преките чуждестранни инвестиции.По данни на КНСБ средният ръст на приходите от Данъчното облагане на доходите на физическите лица (ДДФЛ) за посочения период е 7,97% , но ръстът на ДДФЛ преди кризата е бил около 15%, докато в след кризата той е едва 0,9%.Ситуацията е подобна и при ръста на приходите от всички данъци. Преди кризата средният ръст е 15,3%, докато след кризата той е 3,33%. За целия период средния ръст е 8,57%.Преди Световната икономическа криза данъчните приходи в бюджета като процент от БВП са средно в размер на 21,37%, докато след 2008 г. средният дял е 20,04%, което е намаление, макар и минимално.Конфедерацията отчете още, че делът на осигурителните вноски за сметка на домакинствата в общия дял на всички нетни осигурителни вноски нараства през годините и достига от едва 20,4% през 2000 г. до 39,80% към края на 2016 г. Доказателство затова е ясното прехвърляне на осигурителна тежест към домакинствата и облекчаване на бизнеса.В същото време делът на осигурителните вноски, които работодателят прави като дял от общите такива намалява през годините и достига до 60,2% общ дял при 79,6% през 2000 г. За същия период е отчетено повече от 2 пъти ръст на нетните осигурителни вноски, но съотношението като принос в крайното число е променено осезаемо, като по-голяма част от тази осигурителна тежест е прехвърлена към домакинствата.", "date": "2018.07.08", "title": "КНСБ иска замяна на плоския данък"}
{"url": "https://news.bg/regions/svlachishte-zatvori-patya-plovdiv-smolyan.html", "text": "Заради свлачище временно беше затворен участък от пътя Пловдив - Смолян, съобщиха от пресслужбата на МВР. Причината е струпване на скална маса върху пътя, предизвикано от обилните дъждове в района.Свлачището е станало на територията на община Асеновград - между Нареченски бани и село Бачково, в района на Юговското ханче. От Агенция \"Пътна инфраструктура\" (АПИ) съобщиха, че към 18.30 часа движението по пътя е било възстановено.  ", "date": "2018.07.08", "title": "Свлачище затвори пътя Пловдив - Смолян"}
{"url": "https://news.bg/regions/otkriha-martvo-8-godishno-dete-v-reka-luda-yana.html", "text": "8-годишно дете беше открито мъртво в река Луда Яна, съобщи БНР.Тялото на детето е открито в ранния следобед. Предполага се, че детето се е удавило.Сигналът за случилото се е подаден около 12.30 часа в полицията в Панагюрище. На мястото веднага са изпратени екипи на полицейското управление и на пожарната, съобщи bTV.Междувременно по-малката сестра на детето е в неизвестност и се издирва от полицията.За издирване на 6-годишното момиченце са сформирани съвместни екипи от полицейското управление и РСПБЗН в Панагюрище. Служителите обхождат коритото на реката по протежение на целия град. Работата по случая продължава.Изяснено е, че майката на децата ги е оставила сутринта, когато тръгнала за работа. За малките деца трябвало да се грижат други 3 по-големи деца. Двете деца обаче излезли от дома сами.Предполага се, че децата са си играели на един от мостовете над реката, когато е станал инцидентът.", "date": "2018.07.08", "title": "Откриха мъртво 8-годишно дете в река Луда Яна"}
{"url": "https://news.bg/politics/borisov-i-li-katsyan-sa-dovolni-ot-postignatite-rezultati.html", "text": "Премиерът Бойко Борисов и председателят на Държавния съвет на Китай Ли Къцян изразиха удовлетворение от постигнатите резултати по време на срещите си в София.Двамата разговаряха преди отпътуването на Ли Къцян, който беше на официално четиридневно посещение в България.Двамата правителствени ръководители подчертаха важността на договореностите в София - ангажираността на китайската страна към проекта АЕЦ \"Белене\", участието на Китай в реализирането на инфраструктурни проекти, съгласието за създаването на Глобален център за патрньорство на държавите от ЦИЕ и Китай (Global Partnership Centre of CEECs and China) и подписаните документи за насърчаване на икономическото и търговското сътрудничество.\"Успяхме да постигнем големи резултати не само в двустранните ни отношения. Срещата на върха на \"16+1\" също дава тласък за сътрудничество на едно по-високо ниво\", заяви Ли къцян.От своя страна Борисов предложи министърът за Българското председателство на Съвета на ЕС 2018 Лиляна Павлова да поеме организацията по създаването и управлението на бъдещия Глобален център за партньорство на държавите от Централна и Източна Европа и Китай (Global Partnership Centre of CEECs and China).", "date": "2018.07.08", "title": "Борисов и Ли Къцян са доволни от постигнатите резултати"}
{"url": "https://news.bg/world/90-vodolazi-sa-uchastvali-v-spasitelnata-operatsiya-v-tayland.html", "text": "90 водолази са участвали в спасителната операция в Тайланд. Това съобщи ръководителят на операцията Наронгсак Осотанакорн по време на пресконференция след от наводнената пещера Тхам Луанг, съобщи BBC.По думите на Осотанакорн в операцията участие са взели 40 водолази от Тайланд и 50 водолази от други страни.Първото момче е било извадено от пещерата в 17.40 часа местно време. Всичките 4 момчета са били заведени до най-близката болница, където са ги чакали техните родители. Първите две деца са транспортирани в линейка, а другите две - с хеликоптер.Момчетата са в отлично състояние.Към момента спасителната операция вече е спряна. Операцията ще продължи най-вероятно утре. Осотанакорн обясни, че спасителната група се нуждае от 10 часа, за да се подготвят водолазите за следващото гмуркане.Това обаче може и да се отложи. По информация на Аманда Ходж, която е кореспондент на австралийски вестник за Югоизточна Азия, дъждът, от който тайландските власти са се страхували, изглежда вече е пристигнал.Според местните власти условията днес са били чудесни за спасяването на децата. Дъждовният сезон обаче тепърва започва и трябва да се действа бързо.Не е ясно дали условията утре ще бъдат добри за подновяването на операцията. ", "date": "2018.07.08", "title": "90 водолази са участвали в спасителната операция в Тайланд"}
{"url": "https://news.bg/society/100-000-predpriyatiya-godishno-narushavat-usloviyata-za-bezopasnost.html", "text": "100 000 предприятия годишно нарушават условията за безопасността и здравето при работа.Проверките, които се извършват от Главната инспекция по труда показват, че годишно от 400 000 предприятия се отчитат по 100 000 предприятия, които нарушават безопасността и здравето при работа.Това заяви националният секретар по безопасност и здраве към КНСБ Огнян Атанасов в отговор на въпрос на news.bg какви са безопасните условия на труд в България и често срещано явление ли са те в предприятията.Той отчете, че има законодателство в България, което за съжаление е недобро, защото половината от нарушенията, които се извършват и се установяват от Главна инспекция по труда, са свързани с безопасност и здраве при работа.Основната част от нарушенията, които установява Главната инспекция по труда са свързани с извършване на инструктажи, хигиената на труда и др.Атанасов изрази съжаление, че фирмите, които могат да се похвалят, че са осигурили безопасни условия на труд на служителите си, са много малко. Сред тях са големите фирми в България, които имат изградена система за безопасни условия при труд. В малките и средни предприятия картината била коренно различна.На много места хората работят в условия, които не могат да се установят в хода на само една проверка. Атанасов даде пример, че ако инспекцията констатира, че има повишен шум, малко осветление или проблеми в микроклимата на фирмата и дадат някакво предписание, повечето собственици на фирми си мислят, че проблемът е решен.Атанасов призова най-напред да се спазват изискванията на законите на Република България, където е записано, че трябва да се оказва и гарантира безопасни условия на труд на хората. Той изтъкна, че установените нарушения не обхващат цялата картина в България.В отговор за news.bg относно това какви действия предприемат от КНСБ за гарантиране на безопасните условия на труд при работа, Атанасов отбеляза, че преди 7-8 години КНСБ заедно с ГИТ е извършвала секторни проверки по безопасни условия в предприятията. На базата на проверките са се правили проучвания и заключения какво е реалното състояние на фирмата.Той акцентира, че една от идеите на КНСБ и Инспекцията по труда е да започнат да извършват отново секторен преглед по безопасност и здраве при работа, защото, по думите му, такова нещо не е правено в България в последните години. \"Друга мярка, която и в момента се опитваме да направим, е да активизираме нашите представители в комитетите по условията на труд\", допълни още той.Атанасов обясни, че такива комитети се изграждат в предприятия с над 50 души, които трябва да се събират на всеки три месеца и да правят преглед на състоянието на безопасността и здравето на съответната фирма. Атанасов се похвали, че с подкрепата на КНСБ и ГИТ се създава информационна мрежа с комитетите по условия на труд, където се очаква да бъдат представени всички най-нови промени в Европейското законодателство и начинът, по който трябва да бъдат приведени в българското законодателство.Националният секретар на КНСБ уточни, че освен за понятието \"работник\" в България трябва да има и дефиниция за понятието \"работно място\", защото хората вече нямат работно място, както е било по време на 90-те години.Атанасов се закани, че всяко едно нарушение, което бъде установено, ще се налага парична глоба в размер на 10 000 лв., а ако нарушението се повтори, санкцията ще бъде двойна или тройна.", "date": "2018.07.08", "title": "100 000 предприятия годишно нарушават условията за безопасност"}
{"url": "https://news.bg/bulgaria/grazhdanskata-zashtita-se-e-otzovala-na-25-signala-za-spasitelni-raboti.html", "text": "Подадени са 25 сигнала за необходимост от спасителни дейности заради усложнената метеорологична обстановка в страната, съобщиха от МВР.Пожарни и полицейски екипи са в готовност за реакция във връзка с прогнозите за продължаващи проливни валежи.Съобщава се, че към момента няма непосредствено застрашени райони в страната.По информация на Гражданската защита, при повечето от сигналите пожарните екипи са отстранявали паднали дървета и предмети и са отводнявали приземни етажи.Към 14:30 часа днес е установено преливане на един от язовирите в землището на с. Ракита заради придошлите води . В резултат на предприетата бърза реакция на местната власт, заедно с пожарни и полицейски екипи, обстановката на този етап е нормализирана - водното ниво е спаднало. Осигурено е непрекъснато наблюдение на място.Кметовете са информирали за ситуацията жителите на близките села Садово и Крушовица.", "date": "2018.07.08", "title": "Гражданската защита се е отзовала на 25 сигнала за спасителни работи"}
{"url": "https://news.bg/int-politics/germaniya-oprostyava-pravilata-za-chuzhdi-rabotnitsi-i-spetsialisti.html", "text": "В Германия има над 50 различни вида разрешителни, даващи право на престой в страната - например визи за хора на изкуството, временни разрешителни за престой, неограничени по време разрешителни за предприемачи, съществува също и \"Синята карта\" на ЕС за високо квалифицирани специалисти и т.н. и т.н. И това далеч не е всичко. Има още безброй правила и разпоредби, засягащи престоя в страната, които са пръснати из различни други закони. Досега обаче Германия няма имиграционен закон.От години в програмата на ГСДП е залегнало искането за подобен закон. И години наред това искане се проваля поради съпротивата на консервативните коалиционни партньори от ХДС и ХСС. Двете партии-посестрими постоянно повтарят, че Германия не е имиграционна страна и твърдят, че има предостатъчно законови разпоредби, уреждащи тази тематика. Социалдемократите не споделят това мнение.\"Сегашните имиграционни правила са бюрократично чудовище\", казва експертът по въпросите на вътрешната политика от ГСДП Буркхард Лишка в разговор с ДВ. Според него, Германия има нужда от \"кратък, ясен и разбираем имиграционен закон\", ако иска да спечели международното съревнование за привличане на най-добрите чуждестранни специалисти.Трудова имиграция, а не използване на социалните системиМеждувременно ХДС и ХСС се готови да разговарят за нов закон, но той не трябвало да се нарича \"имиграционен\". \"Коалиционният договор задава основната насока, а там се говори само за имиграция на специалисти\", подчертава християндемократът Филип Амтор пред ДВ. Според него, както и според цялата фракция на ХДС и ХСС, имиграцията трябва да означава преди всичко \"трудова миграция\", а не миграция на хора, които искат да използват социалните системи. \"В Германия иначе си имаме предостатъчно мигранти\", казва той.Всъщност е все едно как ще се нарича накрая новият закон. Вътрешният министър Хорст Зеехофер иска още през октомври да представи проект за текст. Какво точно ще съдържа той, засега не е ясно. Преди изборите за Бундестаг социалдемократите представиха своя концепция по въпроса, която се ориентира по канадския модел. Там се предлага точкова система за прием на чужденци по ежегодно определяни квоти. Броят на събраните точки ще зависи от образованието, професионалния опит и познанията по немски език. Ще се отчита и фактът дали кандидатите имат роднини в Германия.Според авторите на концепцията, тя ще внесе прозрачност и ще показва кой и по какви критерии ще има право да работи и живее в Германия. Въпросният модел би позволявал на чужденците да пристигат в страната и без да имат конкретно предложение за работа. Но точно това кара политиците от ХДС и ХСС да отхвърлят подобни точкови системи. \"Имиграцията в Германия трябва да се осъществява чрез трудовия пазар\", казва председателят на Комисията по вътрешните работи на Бундестага Армин Шустер. С други думи: Без конкретно предложение за работа няма да е възможно нищо.Не само специалисти по информатикаХДС и ХСС също са наясно, че сегашните правила са прекалено сложни. \"Досега поставяхме твърде високи изисквания\", казва Филип Амтор. Затова най-вероятно ще бъде изработен имиграционен закон, който опростява и съкращава съществуващите правила. Така смятат и в експертния Съвет по миграцията. В своя годишен доклад съставителите му окачествяват Германия като \"страната с най-либералните имиграционни правила, но само по отношение на висококвалифицираните специалисти\". А хората с обикновени, но  също би трябвало да имат възможност за работа в Германия. Както казва депутатът Амтор: \"Търсят се не само компютърни специалисти от Индия, а и готвачи от Украйна\".", "date": "2018.07.08", "title": "Германия опростява правилата за чужди  работници и специалисти"}
{"url": "https://news.bg/disasters/10-dushi-zaginaha-pri-vlakova-katastrofa-v-turtsiya-ranenite-sa-desetki.html", "text": "Пътнически влак дерайлира в северозападната турска провинция Текирдаг, най-малко 10 души са загинали, 73-ма са ранени, предаде агенция \"Анадолу\".Според информация от МВнР, към момента няма сигнали за пострадали български граждани.Съобщава се, че влакът, превозващ 362-ма пътници, е пътувал от Капъкуле за Истанбул. Пет от вагоните са излезли от релсите.  Катастрофата е станала в района на Чорлу.На мястото са пристигнали около 100 медицински екипа. Тъй като местността е трудно проходима, за евакуирането на ранените е привлечена специална техника, включително военни хеликоптери.Предполага се, че тежкото произшествие е предизвикано от свличане на почвата по трасето заради проливните дъждове.Президентът Реджеп Таип Ердоган и премиерът Бинали Йълдъръм са информирани катастрофата.От българското Министерство на външните работи напомнят, че телефонът на генералното ни консулство в Одрин, на който сънародниците ни могат да се обръщат за помощ, е + 90 533 7396140.Сигнали и молби за съдействие при бедствени ситуации на български граждани се приемат денонощно и на телефонните линии на дирекция \"Ситуационен център\": +359 2 948 24 04; +359 2 971 38 56 или имейл: crisis@mfa.bg.", "date": "2018.07.08", "title": "10 души загинаха при влакова катастрофа в Турция, ранените са десетки   "}
{"url": "https://news.bg/press/10-fara-vodyat-korabite-po-chernomorieto-kitay-shte-izkupuva-bg-tyutyun.html", "text": "Аптекари звънят на редовни клиенти, за да им кажат за спрените лекарства за сърцеАптекари са започнали да звънят по телефона на редовни клиенти, за да ги предупредят за лекарствата за хипертония и сърдечна недостатъчност, които се изтеглят от пазара.Хора, които вземат редовно лекарства за високо кръвно, бяха изненадани, че сред спрените за продажба в Европейския съюз е и валтензин (160 мг).Фармацевтите препоръчват диован, който според лекарите всъщност е оригиналното лекарство, а валтензинът е подобно лекарство, но има съмнения, че е с канцерогенен ефект.10 фара водят корабите по ЧерномориетоЩе дават ли още надежда светещите кули по брега или модерните навигационни технологии ще ги изпратят в историята с тяхната романтика и ще останат само туристическа атракция?!Отговорът е еднозначен: \"Докато има мореплаватели, морските фарове ще продължат да светят\" - това не е само уводното начало, а целият смисъл на новоиздадения алманах, посветен на тях.Китай ще изкупува BG тютюн Китай проявява интерес към всякакви качествени европейски стоки, но премиерът подчерта важността на земеделската продукция от Европа.Думите му чуха премиерите на 16 държави от Централна и Източна Европа, както и представители на ЕС, които са поканени да участват във форума от домакина Бойко Борисов.Платформата 16+1 е отворена и за другите институции на Европейския съюз. Това заяви председателят на Държавния съвет на Китай Ли Къцян в словото си при откриване на на Седмата среща на високо ниво в София.Китайският премиер обаче припомни, че бизнесфорума е по-стар от този на лидерите с една година. Той подчерта, че отношенията на Китай с държавите от Централна и Източна Европа са постигнали успех и напредък, дори на фона на глобалната финансова и икономическа криза и по време на глобалното възстановяване.Взривиха банкомат в ПловдивВзривиха банкомат тази нощ в Пловдив. Устройството, разбито около 4.30 часа, се намира до пазара в кв. \"Тракия\" .Разследващи установят сумата, която е взета. Преглеждат се близки охранителни камери.", "date": "2018.07.08", "title": "10 фара водят корабите по Черноморието, Китай ще изкупува BG тютюн"}
{"url": "https://news.bg/world/politsay-e-v-bolnitsa-v-solsbari.html", "text": "Полицай от Солсбъри е приет в градска болница, съобщава в. \"Дейли мейл\". Той имал симптоми за отравяне с нервно-паралитичния газ \"Новичок\".От болницата в Солсбъри потвърдиха, че са приели полицай, но успокоиха духовете, че той не представлява заплаха за лекарите и медицинските сестри.Това е поредната жертва, след като двама души бяха приети в болница след инцидент в Еймсбъри.", "date": "2018.07.08", "title": "Полицай е в болница в Солсбъри"}
{"url": "https://news.bg/world/amerikanski-korabi-vlyazoha-v-cherno-more.html", "text": "Флагманът на 6-ти флот на Военноморските сили на САЩ USS Mount Whitney влезе в Черно море в събота.Това съобщиха от командването на 6-ти американски флот, който е базиран в Неапол. Той плава в Одеса.В района се намира и разрушителят USS ​​Porter.Очаква се тази година маневрите да се проведат от 9 до 21 юли. Те имат за цел да демонстрират волята на НАТО срещу руската агресия в региона.Sea Breeze провежда ежегодно от 1997 г. насам, според \"меморандум за разбирателство за сътрудничество в областта на отбраната и военните отношения\" между Украйна и САЩ.", "date": "2018.07.08", "title": "Американски кораби влязоха в Черно море"}
{"url": "https://news.bg/world/zhestoka-katastrofa-v-chehiya.html", "text": "В Чехия при сблъсък между кола и микробус един човек беше убит. Това съобщи РИА Новости.Според агенцията девет души са били ранени по време на инцидента.В същото време една от жертвите е хоспитализирана от мястото на катастрофа с хеликоптер.Според полицията шофьорът на микробуса заспал, преди да се сблъска с лека кола.", "date": "2018.07.08", "title": "Жестока катастрофа в Чехия"}
{"url": "https://news.bg/world/zadarzhaha-mazh-v-nyu-jork.html", "text": "Жител на Ню Йорк е арестуван за заплахи да убие поддръжници на Доналд Тръмп. Това съобщи агенция Associated Press.Задържаният е разпознат като Мартин Астроф. Срещу него са повдигнати редица обвинения.Властите разкриват, че Астроф е задържан след полицейска операция.", "date": "2018.07.08", "title": "Задържаха мъж в Ню Йорк"}
{"url": "https://news.bg/disasters/silni-dazhdove-v-sarbiya.html", "text": "Извънредно положение беше обявено заради обилните валежи в някои части на Сърбия, съобщи Макфакс.Силно са пострадали селищата Младеновац, Лиг и Аранджеловац.Властите съобщават, че реките Кубуршница и Лозничка са прелели.", "date": "2018.07.08", "title": "Силни дъждове в Сърбия"}
{"url": "https://news.bg/world/tramp-shte-razsledvame-hilari-klintan-i-neynata-poshta.html", "text": "Американските сенатори трябва да разследват как бившият държавен секретар Хилари Клинтън е използвала личната си поща за служебни цели.Това поиска в профила си в \"Туитър\" Доналд Тръмп.Той не пропусна да нападне и специалния прокурор Робърт Мюлер. Според Тръмп американците са изгубили доверие в неговото разследване за намесата на Кремъл в последните президентски избори в САЩ.Разследването за заговор с Русия е нелепо, смята Доналд Тръмп.", "date": "2018.07.08", "title": "Тръмп: Ще разследваме Хилари Клинтън и нейната поща"}
{"url": "https://news.bg/disasters/ognen-ad-v-kaliforniya.html", "text": "Огнен ад бушува в Калифорния, съобщава АП. Все още не се разкриват подробности как е възникнал пожарът.Властите са мобилизирали 400 огнеборци. За тяхна безопасност са евакуирани над 3000 души, а други близо 2000 са без ток.По неофициална информация са опожарени поне 20 къщи.Сухото време благоприятства разрастването на огъня.", "date": "2018.07.08", "title": "Огнен ад в Калифорния"}
{"url": "https://news.bg/world/v-ukrayna-zakopchaha-podkupni-mitnichari.html", "text": "Двама началници на митнически пункт \"Стрий\" в Лвов са арестувани от специалните полицейски части в Украйна.Това съобщиха от Службата за сигурност на Украйна.Властите установиха, че митническите служители са поискали пари от предприемачи, за да не създават изкуствени пречки по време на митническото оформяне на стоките.Служители на службата за сигурност на Украйна само за няколко седмици документираха поредица от епизоди от подкупи за митнически служители. Длъжностни лица бяха арестувани при получаване на \"пари на ръка\".", "date": "2018.07.08", "title": "В Украйна закопчаха подкупни митничари"}
{"url": "https://news.bg/int-economics/rumanska-aviokompaniya-shte-leti-ot-erevan-do-odesa.html", "text": "Румънската държавна авиокомпания \"Таром\" планира да открие нови маршрути през следващите месеци и да инвестира в подновяването на своя флот.Компанията ще започне директни полети до Одеса (Украйна), Тбилиси (Грузия), Баку (Азербайджан) и Ереван (Армения) до есента. Това заяви генералният мениджър на \"Таром\" Вернер Волф в интервю за местните News.ro.Освен това компанията в момента е в напреднали преговори за закупуване на още пет самолета и ще започне преговори за закупуване на още 9 до 13 самолета през следващата година.Местните медии съобщиха по-рано тази седмица, че \"Таром\" е решила да закупи пет самолета Boeing 737 MAX в допълнение към четирите самолета Boeing 737 NG, които е добавила към своя флот през миналата година.\"Таром\" разполага с флот от 25 самолета за международни и вътрешни полети.", "date": "2018.07.08", "title": "Румънска авиокомпания ще лети от Ереван до Одеса"}
{"url": "https://news.bg/int-politics/kim-chen-un-poluchava-garantsii-za-rezhima-si.html", "text": "Японският външен министър Таро Коно заяви, че Токио, Вашингтон и Сеул са готови да гарантират запазването на политическия режим в Северна Корея. Това съобщи NHK.Таро Коно каза това на пресконференция след срещата с държавния секретар на САЩ Майк Помпей и южнокорейския си колега Канг Ген Хва.Японският външен министър подчерта, че Япония и Южна Корея също напълно подкрепят политиката на САЩ спрямо КНДР.По-рано от Северна Корея заявиха, че \"твърдата решимост\" на Пхенян за ограничаване на ядрената програма може да бъде преразгледана, след като Съединените щати едностранно засилиха натиска си.", "date": "2018.07.08", "title": "Ким Чен - ун получава гаранции за режима си"}
{"url": "https://news.bg/weather/oranzhev-kod-za-4-oblasti.html", "text": "Оранжев код за силни валежи и гръмотевици е обявен в 4 области от страната - Враца, Плевен, Ловеч и Габрово, съобщават от Националния институт по метеорология и хидрология към БАН.Възможни са и градушки.Жълт код е обявен за други 19 области - София-град, София-област, Монтана, Благоевград, Пловдив, Пазарджик, Смолян, Кърджали, Хасково, Стара Загора, Сливен, Велико Търново, Русе, Търговище, Шумен, Разград, Варна, Добрич и Силистра.", "date": "2018.07.08", "title": "Оранжев код за 4 области"}
{"url": "https://news.bg/energy/shokovo-poskapvane-na-prirodniya-gaz-predvizhdat-eksperti.html", "text": "Токов и топлинен удар за България. Токът и парното поскъпват. Не трябваше да се задържа цената на природния газ. Това заяви в студиото на Нова телевизия енергийният експерт и бивш член на Комисията за енергийно и водно регулиране Еленко Божков.Заради това задържане сега през октомври ще има по-чувствително поскъпване. Според него такса \"задължение към обществото\" ще скочи.Минимум 25-27% ще е скокът на газа на есен по прогноза на Божков.В студиото беше още един енергиен експерт - Атанас Тасев. Той обясни, че хората не разбират какво прави КЕВРРегулаторът не определя цени, той определя пределните цени, изтъкна той.Цената на газа зависят от доставките, а доставките зависят от нефтения индекс, обясни Тасев. Тъй като имаме един доставчик трябва са приемем тези цени, по думите му. Ако има повече доставчици, цените ще падат, смята експертът.Тасев смята, че поскъпването не е фатално. Трябва да има дългосрочно прогнозиране, препоръчва енергийният експерт. Според него ако е имало правилна политика по доходите сега нямало да има такова недоволство за скока в цената на тока и парното.", "date": "2018.07.08", "title": "Шоково поскъпване на природния газ предвиждат експерти"}
{"url": "https://news.bg/regions/preliva-mikroyazovir-pri-km-37-na-am-trakiya.html", "text": "Прелива микроязовир при км 37 на автомагистрала \"Тракия\", съобщиха от АПИ рано сутринта като причина за временно ограничаване на движението по АМ \"Тракия\" в района на Ихтиман към София.Малко по-късно от МВР информираха, че движението при км 36 на АМ \"Тракия\" е спряно. Движението е пренасочено по стария път I-8 София-Ихтиман през самия пътен възел Мухово.При преливането на местния водоем Джаков мост, който е с ограничена вместимост, няма пострадали, нито застрашени хора и имоти в района, съобщи комисар Тошко Бързилов, началник на Националния оперативен център към ГД \"Пожарна безопасност и защита на населението\".От полицията уверяват, че са предприети превантивни мерки за своевременното сваляне на нивото на микроязовира и източването на водите в безопасна за магистралата посока.", "date": "2018.07.08", "title": "Прелива микроязовир при км 37 на АМ \"Тракия\""}
{"url": "https://news.bg/world/roditelite-na-blokiranite-v-taylandska-peshtera-detsa-prieha-operatsiya-pri-risk.html", "text": "Преди началото на операцията по извеждане на 12 ученика и футболния им треньор, които са блокирани в наводнената пещера Тхам Луанг, спасителите запознаха родителите и близките на децата с детайлите на операцията. Те получиха съгласието им спасителна операция да се проведе, съобщи шефът на спасителната операция, губернатор на провинция Пхаяо Наронгсак Осоттханакон, цитиран от РИА Новости.Припомняме, децата са блокирани от внезапно придошли води в пещерата почти две седмици. Спасители от цял свят търсят начин да ги изведат. Ежеминутно изпомпват вода от пещерата, за да не бъдат залети децата и техния треньор, които са в една от подземните галерии.\"Преди да изпратя спасителния екип от международни и тайландски водолази в пещерата за извеждане на децата, ние запознахме родителите им с всички детайли на операцията и получихме съгласието им за провеждане евакуация по нашия план\", заяви Осоттханакон, имайки предвид рисковете, които операцията крие.Операцията по извеждане на повърхността на блокираните деца и треньора им в далечна камера на пещерата и започна в неделя в 10 часа (6 часа наше време - б.р.) и ще продължи минимум до 21 часа същия ден. По информация на властите в операцията участват 13 професионални водолази от цял свят и петимата най-добри бойни плувци на военноморските сили на Тайланд.В неделя рано сутринта ръководството на спасителната операция нареди да се изчисти територията близо до пещерата и да се премести пресцентърът, който работи там в недалечния комплекс на административните сгради на резервата, където се намира пещерата.В същото време родителите и роднините на децата, намиращи се в пещерата, се събраха на входа за специалния брифинг, където им бе представен планът на евакуационната операция.В началото на операцията полицията и военните маркираха и забраниха 200-метровата зона за всички, които не са пряко ангажирани в непосредствената евакуационна операция.", "date": "2018.07.08", "title": "Родителите на блокираните в тайландска пещера деца приеха операция при риск"}
{"url": "https://news.bg/politics/knsb-iska-tsenata-na-truda-v-balgariya-da-se-sblizhi-s-tazi-v-es.html", "text": "От КНСБ настояват за гарантирано равно заплащане за равен труд не само в България, но и в другите държави на ЕС. Това стана ясно от думите на президента на КНСБ Пламен Димитров по време на семинар във Варна.От Конфедерацията настояват да се обърне внимание на социалното осигуряване на самонаетите лица, социалната защита и закрила на работниците. Европейският орган по труда трябва да се бори с трансгранични нарушения с трудовите, осигурителните и синдикални права. Чрез него работникът трябва да има възможност да поиска гаранция за своите права.От Конфедерацията настояват от Европейската комисия и за колективни трудови договори, с които заплатите да са по-високи. На един отработен час (заплата плюс осигуровки) в България за 2017 г. се е заплащало 5.1 евро, докато за другите страни в ЕС е 23.1 евро. Високите нива на минимална работна заплата (МРЗ) са в Люксембург, Ирландия, Холандия, Белгия, Франция, Германия и Великобритания. Средните равнища на МРЗ са в Испания, Словения, Малта, Гърция, Португалия, докато ниските нива на МРЗ са в България и Полша.Средната месечна работна брутна заплата в България за изминалата 2017 г. е 542, докато нетната е 423 лв.За Дания средната месечна брутна работна заплата за 2017 г. е 5191 евро, докато нетната - 3270 евро. В Люксембург брутната заплата е 4412 евро, нетната - 3159 евро. В Холандия брутна заплата - 2855, нетна - 2155. За Естония, брутна заплата - 1221, нетна заплата - 957. В Словакия брутната заплата - 980, нетна - 748. В Унгария брутна заплата - 955, нетна - 635 евро.От КНСБ настояват и за общ подход и съгласие в Европейския съвет за две нови директиви - Директива за изравняване на семейния и трудов живот и Директива за предвидимите и прозрачни условия за труд. Най-важното и за двете директиви e да се даде точно определение за дефиницията работник, кой е работникът и какви са неговите права.Димитров обясни, че в социалната сфера също има какво да се направи с поне четири ключови аспекта, които са важни не само за българските, но и европейски граждани.Става въпрос за Директивата за командировани работници, която има противоречиви измерения с българските, полските и румънски работници, които получават закрила по отношение само на минималните стандарти на колективното договаряне.От КНСБ настояват за гарантирано равно заплащане за равен труд не само в България, но и в другите страни.От КНСБ настояват и за общ подход и съгласие в Европейския съвет за други две нови директиви - Директива за изравняване на семейния и трудов живот и Директива за предвидимите и прозрачни условия за труд. Най-важното и за двете директиви e да се даде точно определение за дефиницията работник, кой е работникът и какви са неговите права.От Конфедерацията настояват да се обърне внимание на социалното осигуряване на самонаетите лица, социалната защита и закрила на работниците. Европейският орган по труда трябва да се бори с трансгранични нарушения с трудовите, осигурителните и синдикални права. Чрез него работникът трябва да има възможност да поиска гаранция за своите права.От КНСБ настояват да договорят началната минимална заплата за четири категории персонал: нива на неквалифицрани производители, нива на квалифицирани производители, техници и специалисти и високо квалифицирани специалисти.България се справи изключително успешно с Българското европредседателство на Съвета на ЕС, но това, за което страната ни трябва да настоява в Европейския съвет, е да се работи повече за равно заплащане и равен труд във всички държави. Такава оценка постави президентът на КНСБ Пламен Димитров на отминалото председателство.", "date": "2018.07.08", "title": "КНСБ иска цената на труда в България да се сближи с тази в ЕС"}
{"url": "https://news.bg/regions/vazstanoviha-dvizhenieto-po-am-trakiya-kray-ihtiman.html", "text": "В 11.45 часа възстановиха движението по автомагистрала Тракия в района на Ихтиман към София, съобщиха от МВР.Причина за временното спиране на движението бе преливането на микроязовир при км 37 на автомагистрала \"Тракия\", съобщиха от АПИ и от МВР.Движението се пренасочваше по стария път I-8 София-Ихтиман през самия пътен възел Мухово.При преливането на местния водоем Джаков мост, който е с ограничена вместимост, няма пострадали, нито застрашени хора и имоти в района, съобщи по-рано комисар Тошко Бързилов, началник на Националния оперативен център към ГД \"Пожарна безопасност и защита на населението\".От полицията уверяват, че са предприети превантивни мерки за своевременното сваляне на нивото на микроязовира и източването на водите в безопасна за магистралата посока.", "date": "2018.07.08", "title": "Възстановиха движението по АМ \"Тракия\" край Ихтиман"}
{"url": "https://news.bg/regions/turski-tir-udari-tri-avtomobila-s-rumanska-registratsiya.html", "text": "Катастрофа на моста преди Мездра към Видин временно затвори главния път Е-79 в района на Мездра, съобщиха от МВР. Има пострадали в инцидента, станал към 10:55 часа.Организирани са обходи за леките и за товарните автомобили.По първоначални данни, тир с турска регистрация, по неизяснени засега причини, е ударил три леки автомобила, с румънска регистрация. На мястото са екипи на Пътна полиция, пожарната, Бърза помощ.Организиран е обход за леките автомобили през селата Ребърково, Лютиброд, Паволче до ВрацаТоварните автомобили преминават през Ябланица, Роман, град Мездра, Враца.По-късно от АПИ уточниха, че движението в посока София е по обходен маршрут през Мездра - Роман - Златна Панега.Движението на леки МПС към Видин е по обходен маршрут през Ребърково - Лютиброд - Челопек - Павлоче - Враца.Тежкотоварните камиони, пътуващи за Видин, изчакват на място.", "date": "2018.07.08", "title": "Турски ТИР удари три автомобила с румънска регистрация"}
{"url": "https://news.bg/int-politics/v-turtsiya-uvolniha-oshte-18-632-darzhavni-sluzhiteli.html", "text": "В Турция бяха уволнени още 18 632 души от държавна служба, заподозрени за причастност към организацията на опозиционния ислямски проповедник Фетхуллах Гюлен. Това стана след като турското правителство прие постановление в рамките на действащия , което бе въведено в страната след опита за преврат през юли 2016 г., съобщи РИА Новости.Според постановление, публикувано в неделя в официално издание Resmi Gazete, от въоръжените сили на Турция са уволнени 6152 души, в това число - 3077 от Сухопътните войски, 1126 от Военноморските сили, 1949 от Военновъздушните сили.От службата за безопасност са уволнени 8998 сътрудника, от жандармерията - 649. Уволнени са и 1051 служители от министерството на правосъдието, 658 от министерството на образованието, 240 от управлението на религиозните въпроси, 199 от държавните университети. Освен това са затворени 12 обществени организации, три вестника и една телевизия.", "date": "2018.07.08", "title": "В Турция уволниха още 18 632 държавни служители"}
{"url": "https://news.bg/crime/arestuvaha-dvama-za-krazhba-ot-kola-v-blagoevgrad.html", "text": "Арестуваха двама за кражба в Благоевград за 72 часа, съобщи МВР.Полицаите са се задействали след сигнал за взломна кражба от лека кола, паркирана в централната част на града.Криминалистите от Благоевград задържали двама мъже, съпричастни към извършеното престъпление.Единият е Н.А. /43 г./ от Благоевград, криминално проявен и осъждан за престъпления, свързани с наркотици, кражби и грабеж. Другият - С.М. /43 г./, от Благоевград, също криминално проявен и осъждан за кражби, кражба на кола и закана за убийство. Двамата извършители на кражбата са задържани в момент на продажба на част от крадените вещи.В хода на операцията при извършване на процесуално - следствените действия в жилището, обитавано от С.М. са открити електронна везна и 430 гр зелена тревиста маса, която при направения полеви тест е реагирала положително на марихуана.В събота, на 7 юли, на С.М. е повдигнато обвинение. По случая е образувано досъдебно производство.", "date": "2018.07.08", "title": "Арестуваха двама за кражба от кола в Благоевград"}
{"url": "https://news.bg/bulgaria/pochina-rumanskiyat-shofyor-predizvikal-katastrofata-kray-mezdra.html", "text": "Почина румънският шофьор, който беше ранен тежко при катастрофата край Мездра, предаде БНР.По-рано днес беше съобщено, че на международния път Е-79 турски ТИР е ударил три коли с румънска регистрация, които са се движели в колона.Впоследтсвие е установено, че тежкият пътен инцидент е предизвикан от 44-годишния румънски водач, който е пътувал със съпругата си и 6-годишния си син. Колата е навлязла в насрещното движение и се е ударила в ТИР-а. Последвал е сблъсък с другите две леки коли, след който товарният автомобил се е врязал в оградата на моста и кабината му е увиснала над река Искър.По-късно румънският шофьор почина от раните си във врачанската болница. Съпругата му и детето, които също пострадаха при катастрофата, са приети в същото лечебно заведение. Те остават под лекарско наблюдение.Тежкият инцидент предизвика четиричасово задръстване, което стана причина за второ пътно произшествие на магистралата. Лека кола се удари в спряла цистерна в платното по посока от Враца към София. При тази катастрофа няма тежко пострадали. Цистерната е била празна.", "date": "2018.07.08", "title": "Почина румънският шофьор, предизвикал катастрофата край Мездра"}
{"url": "https://news.bg/int-politics/tramp-mozhe-da-sklyuchi-sdelka-s-putin-zad-garba-na-partnyorite-smyatat-v-nato.html", "text": "В НАТО има опасения, че президентът на САЩ Доналд Тръмп може да сключи сделка с руския държавен глава Владимир Путин зад гърба на партньорите си от алианса.Това става ясно от интервю на трансатлантическия координатор на управляващата коалиция в Германия - Петер Байер, за медийната група \"Funke Mediengruppe\".Тръмп, който ще участва в срещата на върха на НАТО в Брюксел на 11 и 12 юли, пристига в Европа във вторник - 10 юли. Той ще посети Великобритания и ще разговаря със съюзниците от алианса, след което ще се срещне с Путин в Хелзинки на 16 юли. Недоверие буди фактът, че Тръмп настоява срещата да се състои на четири очи, без сътрудници и медии.По думите на Байер, начинът, по който протече официалната среща на американския президент със севернокорейския лидер Ким Чен Ун, създава опасения, че Тръмп може да позволи на Путин да го използва за своите цели.\"Ким даде само обещания. Ние не знаем дали е прекратил обогатяването на уран, но Тръмп обяви срещата за успешна.\" - коментира Байер.По-рано председателят на Мюнхенската конференция по сигурността Волфганг Ишингер, който е и бивш посланик на Германия в САЩ, допусна, че е възможно Тръмп да откаже да подпише комюникето на срещата на НАТО, както направи със заключителния документ от форума на G7.", "date": "2018.07.08", "title": "Тръмп може да сключи сделка с Путин зад гърба на партньорите, смятат в НАТО"}
{"url": "https://news.bg/int-politics/sponsorat-na-brekzit-aran-banks-e-imal-11-sreshti-s-ruskiya-poslanik.html", "text": "Бизнесменът Арън Банкс, който финансира кампанията за брекзит \"Leave.EU\", е имал 11 срещи с руския посланик в Лондон около референдума за членството на Великобритания в общността, съобщава в. \"Обзървър\" с позоваване на собствени източници .Освен 11-те доказани срещи е известно за още четири покани от страна на руския дипломат, за които не е известно дали Банкс е приел.По-рано той твърдеше, че се е срещал само веднъж с посланика на Русия Александър Яковенко - през септември 2015 г. След като в британските медии започнаха да се появяват публикации и за други техни срещи, той промени версията си - че са били две или три, а след това призна за четвърта. Според информацията на \"Обзървър\", именно на тази среща са уговорени детайлите на сделката между Банкс и Кремъл. Тя се е състояла на 17 ноември 2015 г. - деня ,в който беше анонсирана кампанията \"Leave.EU\".", "date": "2018.07.08", "title": "Спонсорът на брекзит Арън Банкс е имал 11 срещи с руския посланик"}
{"url": "https://news.bg/world/harvatski-futbolist-vbesi-rusiya-s-privetstvie-kam-ukrayna-fifa-otsadi-solomonovski.html", "text": "Хърватският футболен национал Домагой Вида, който след победата на Хърватия над Русия на световното първенство по футбол приветства Украйна, няма да бъде отстранен от шампионата - искане за неговото отстраняване беше отправено от страна на руската футболна федерация.Вида е бивш играч на киевския \"Динамо\". След победния четвъртфинал на хърватите той разпространи видео в което казва, че посвещава победата си на \"Динамо\" и на Украйна, като възкликва \"Слава на Украйна!\". В записа участва и бившият играч Огнен Вукоевич.Това предизвика бурно възмущение сред руснаците, които поискаха ФИФА да забрани на Вида да участва в полуфинала срещу Англия заради \"обидата\" срещу тях.Междувременно футболистът поясни, че е направил жест към предишния си отбор \"Динамо\", а от хърватската федерация заявиха, че с видеото си той е благодарил на украинците заради горещата им подкрепа за отбора на Хърватия.ФИФА отправи предупреждение към хърватския национал, но отказа да го отстрани.Не се съобщава какви са мотивите за \"соломоновското\" решение, нито как руската страна е обосновала искането си.Във видеото двамата хървати не отправят обидни квалификации и изобщо не споменават Русия и руснаците.От друга страна, ФИФА не толерира политически изказвания. Официално обаче Москва отрича, че стои зад конфликта в Източна Украйна. Така остава неясно въз основа на какво руската страна твърди, че е налице обиден за нея политически контекст и защо смята уважението към трета страна за осъдително.Междувременно президентът на украинската футболна федерация Андрей Павелко защити Вида и правото му да изпитва уважение към страната, в която е играл години наред.\"Футболистът, който много години защитаваше честта на \"Динамо\" и живя в украинската столица в много тежко за страната ни време, има много приятели и фенове, които заслужават да посвети частица от победата си на тях.\" - коментира Павелко.", "date": "2018.07.08", "title": "Хърватски футболист вбеси Русия с приветствие към Украйна, ФИФА отсъди \"соломоновски\""}
