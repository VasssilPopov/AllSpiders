{"url": "https://news.bg/int-politics/es-rusiya-nezabavno-da-osvobodi-ukrainskite-moryatsi.html", "text": "Европейският съюз призова Русия да освободи незаконно задържаните при Керченския пролив украински моряци, предаде Дойче веле.\"Всички граждани на Украйна, които са държани незаконно на Кримския полуостров и в Русия, както и екипажите на плавателните съдове, пленени от Русия на 25 ноември трябва да бъдат освободени незабавно. На международните наблюдатели по човешките права трябва да бъде осигурен пълен, свободен и безпрепятствен достъп до Кримския полуостров.\" - се казва в  от офиса на еврокомисаря по външната политика Федерика Могерини.В документа се напомня, че ЕС категорично не признава незаконното анексиране на Крим и Севастопол от Русия.", "date": "2019.01.10", "title": "ЕС: Русия незабавно да освободи украинските моряци"}
{"url": "https://news.bg/world/ekipat-na-tramp-e-imal-nad-100-kontakta-s-ruski-predstaviteli.html", "text": "Екипът на президента на САЩ Доналд Тръмп е имал над 100 контакта с руски представители, съобщават \"Ройтерс\" и \"Аарец\", позовавайки се на нова информация, в която се представят подробности за контактите на предизборната кампания на американския лидер и преходния му екип с руснаците.Високопоставени демократи от Конгреса призоваха за задълбочаване на разследването.. Тя показва дълбочината на контактите между членове на вътрешното обкръжение на Тръмп и Кремъл.Във вторник бяха бившият шеф на предизборния щаб на американския президент Доналд Тръмп, е споделял изборни данни по време на предизборната кампания за президентските избори през 2016 г. с бизнес партньор, обвинен във връзки с руските специални служби. Те показват, че той е споделил информацията с руско-украинския бизнес партньор и политически консултант Константин Килимник.Според демократите разкритията са \"поразителни\".Центърът за американски напредък посочва имената на приближените на Тръмп, които са имали контакт с руснаците. Сред тях са: Майкъл Коен, Роджър Стоун, Доналд Тръмп-младши, Джеф Сешънс, Пол Манафорт, Джаред Къшнър, Картър Пейдж, Майкъл Флин, Рик Гейтс, Иванка Тръмп и други.", "date": "2019.01.10", "title": "Екипът на Тръмп е имал над 100 контакта с руски представители"}
{"url": "https://news.bg/politics/patriotite-van-ot-parlamenta-gerb-blizko-do-bsp.html", "text": "Силно сближаване на позициите между ГЕРБ (16% от всички избиратели или между 32 и 34% от гласувалите) и БСП (14.9% от всички избиратели или около 30-32% от гласувалите), отчита Алфа Рисърч за евроизборите. Към момента ГЕРБ запазва крехко предимство пред основния си опонент.При заявена избирателна активност от около 48%, електоралният ресурс на Обединени патриоти пада до 2.9% от общия брой избиратели в страната, като това е равностойно на около 5.5 - 6 на сто от гласуващите, което ги поставя на границата на бариерата, необходима за излъчване на евродепутат.Обобщаващото за 2018г. проучване на Алфа Рисърч регистрира ярък контраст между личния оптимизъм за 2019г. и социалната тревожност за развитието на страната. Семейството, работата, увереността в личните способности стоят в основата на позитивните очаквания на българина, докато критичните настроения и неудовлетворението надделяват в отношението към институциите и политическия елит. В навечерието на година с най-малко два вида избори (европейските през май и местни през есента) българското общество е в ситуация на задълбочаваща се криза на доверие към институции, партии, политици и очакване за приемлива политическа алтернатива.Президентът Румен Радев запазва позитивен баланс в личния си рейтинг, но за период от три месеца губи 5 пункта одобрение и за първи път от встъпването му в длъжност положителните оценки за неговата дейност са под границата от 50 на сто (47% одобрение срещу 17% неодобрение). В края на една година, маркирана от Европредседателство и вътрешно-коалиционни напрежения и скандали, се регистрира нарастваща критичност към изпълнителната власт: 17% положителни срещу 45% отрицателни оценки. Стабилно зад кабинета застават единствено привържениците на ГЕРБ, докато намалелите симпатизанти на Обединените патриоти имат силно поляризирано отношение към него, в зависимост от това, коя от партиите в малката коалиция подкрепят.След юни 2018 настъпва обрат и в персоналния рейтинг на премиера Бойко Борисов: 30% одобрение срещу 37% неодобрение и 33% неутрални оценки. Оценката за работата на министрите, включително за част от определяните като най-успешни, следва същата повишена обществена критичност. Лидер сред членовете на кабинета остава вицепремиерът Т. Дончев, гасенето на няколко правителствени пожара в късната есен, водят до първи от началото на мандата спад в индекса за дейността му (от 20.3 до 16.7).Макар че запазва втората си позиция, намалява одобрението и за спортния министър Кр. Кралев (индекс от 14.5). Съществена ерозия е налице и при двама доскоро рейтингови министри - военният Кр. Каракачанов, бележи спад от почти 9 на сто в резултат от конфликтите между лидерите на Обединените патриоти и скандала около Агенцията за българите в чужбина. Аналогична е тенденцията в оценката за финансовия министър В. Горанов (спад от 7 пункта в индекса) след публичното тиражиране на информацията за ползваното от него жилище.Запазва позициите си министър Е. Захариева (индекс 8.9), а одобрението за образователния Кр. Вълчев нараства с 8 пункта (индекс 7.1) и през декември той заема вече четвърто място, непосредствено след външния министър.Най-неудовлетворени остават българите от работата на парламента. Положителните оценки за дейността му се свиват до критичните 8% и симпатизантите на партиите от управляващото мнозинство не намират основание да смекчат силното си неудовлетворение.Дефицитът на сигурност и справедливост намира отражение в устойчиво ниските оценки на съд, прокуратура и полиция: главен прокурор 9% одобрение срещу 42% неодобрение, съд - 11% одобрение срещу 50% неодобрение, полиция - 22% одобрение срещу 38% неодобрение.Личното доверие към политическите лидери е един от най-големите капитали в политиката, фокусиращ променливата динамика на обществените настроения. В този смисъл, в края на 2018-та капитал губят почти всички политически играчи - и тези от управляващото мнозинство, и тези от опозицията.Борисов остава най-одобрявания лидер на политическа партия, но персоналният му рейтинг е в негативен тренд (спад от 32.8% до 30.1%). Положителните оценки за Нинова също намаляват, като за първи път през последните две години падат под 20 на сто (от 22.2% на 19.4%).Най-силна е ерозията на доверието към лидерите на Обединените патриоти: Каракачанов губи седем пункта (от 23.4% на 16.3%), Симеонов шест пункта (от 11.1% на 5.1%), Сидеров остава със силно ограничена подкрепа от 4.9%.Повишението на цените на горивата в края на миналата година и активността на Марешки по тази тема, му носят одобрение от 13.8%.При цялостен отлив на доверие към парламентарно представените партии и техните лидери, все по-важен става въпросът успяват ли водещите политици от извънпарламентарните формации да привлекат подкрепата на разочарованите.Проучванията все още не открояват партия или лидер, с които широки обществени групи да свързват своите очаквания. Част от тях получават одобрение, идентично с това за парламентарно представени партии. Доверие в съпредседателя на \"Демократична България\" Хр. Иванов заявяват 11.3% от пълнолетните българи. Положителното отношение към другите двама съпредседатели на коалицията е 5.7% за лидера на ДСБ А. Атанасов и 5% за лидера на \"Зелените\" Вл. Панев.Други десни лидери като Н. Ненчев на БЗНС (6.1%) и Р.Христов на СДС (5.5%) се ползват със сходни нива на подкрепа. Вляво, лидерът на АБВ Р. Петков получава одобрението на 8.1% от избирателите.Предвид предстоящите през май избори за Европейски парламент, Алфа Рисърч проследява електоралните нагласи на избирателите за този вот. Данните от проучването не са сравними с предишни данни на агенцията, касаещи парламентарен вот, поради три основни причини: по-ниската активност на евроизборите; малкия брой мандати за България - 17, който формира по-висок праг (5.88%) за спечелване на мандат в сравнение 4%-та бариера в изборите за Народно Събрание; неяснотата кои партии и в каква конфигурация ще участват в европейските избори.В края на декември готовност да гласуват за представители на България в Европарламента заявяват 48.2% от избирателите, а всеки втори или не възнамерява да участва, или не е решил как точно ще постъпи.По-ниската активност води до силно сближаване на позициите между ГЕРБ (16% от всички избиратели или между 32 и 34% от гласувалите) и БСП (14.9% от всички избиратели или около 30-32% от гласувалите). Така, към момента ГЕРБ запазва крехко предимство пред основния си опонент, но икономическата ситуация в страната, както и мотивацията на избирателите, сред които има както европоддръжници, така и евроскептици, ще са ключови за крайния му резултат.БСП също не е особена убедителна в мобилизацията на своя вот, но превръщайки изборите в тест за или против правителството, успява да задържи лоялния си електорален кръг от симпатизанти.ДПС се открояват като третият участник, който ще има сигурно представителство в Европейския парламент. Подкрепа за Движението за евровота заявяват 5.1% от общия брой избиратели, или между 10 и 13 на сто от гласувалите. Предвид способността му за силна електорална мобилизация, по-ниска избирателна активност може да им позволи да скъсят съществено дистанцията с водещите ГЕРБ и БСП.Скандалите в Обединените патриоти сриват електоралната им подкрепа с изключително бързи темпове. Те мобилизират едва една трета от избирателите си. Антиевропейските настроения на значителна част от потенциалните им симпатизанти допълнително ги демотивират и така електоралния им ресурс пада до 2.9% от общия брой избиратели в страната. При сега заявената избирателна активност от около 48%, това е равностойно на около 5.5 - 6 на сто от гласуващите, което ги поставя на границата на бариерата, необходима за излъчване на евродепутат.На същата граница е коалицията \"Демократична България\". Подкрепа за обединението заявяват 2.7% от общия брой избиратели, или около 5.5 - 5.8 % от готовите да гласуват в евроизборите. Нагласи по значими за обществото теми: образование Оценката както на широката общественост, така и на родителите на деца в училищна възраст показва, че като най-успешни до момента се възприемат мерките за дигитализация на образованието (49.6%). Около една трета от родителите смятат, че са налице позитивни ефекти от усилията за интегриране на деца с по-леки увреждания в общообразователните училища, както и от връщането обратно в клас на преждевременно отпадащи деца. Настоящото проучване показва, че 66% от пълнолетните българи подкрепят тезата, че училището, освен да образова, трябва и да възпитава. Това разбиране доминира във всички социални групи, независимо от социалния и материален статус на анкетираните.Най-голяма част от българите (35%) смятат, че децата се учат най-вече от личното поведение и пример. Което означава от примера на учители, но и на родители, роднини, публични личности.28% са на мнение, че не толкова училището, колкото широката социална среда - социалните отношения, ценностите, моделите на успех в обществото са онези, които възпитават и които могат да подкрепят, или напротив, да действат в разрез с усилията на училището.Според 27% дисциплината е тази, която възпитава и когато учителите не знаят как да я постигнат това намалява резултата от техните усилия. 8% отдават водеща роля на книгите, филмите изкуството.", "date": "2019.01.10", "title": "Патриотите вън от парламента, ГЕРБ близко до БСП"}
{"url": "https://news.bg/society/pochina-aktyorat-nikolay-uzunov.html", "text": "Почина актьорът Николай Узунов на 73-годишна възраст, съобщиха негови колеги в социалната мрежа Фейсбук.Участвал е в сериала \"На всеки километър\", както и филмите \"Зарево над Драва\", \"Автостоп\", \"Един снимачен ден\", Иконостасът\", \"Шведски крале\", \"Отклонение\" и др. Дълги години работеше в Младежкия театър \"Николай Бинев\".Николай Узунов е роден е в град Чирпан на 30 октомври 1945 г. През 1968 г. завършва актьорско майсторство в класа на професор Желчо Мандаджиев във ВИТИЗ \"Кръстьо Сарафов\".Узунов е участвал и във филма \"Кратко слънце\" заедно с Антон Горчев по сценарий на Станислав Стратиев.В едно свое интервю Николай Узунов бе категоричен, че основната нишка в живота на човека е семейството. \"И на тази база да градиш нещата. Днес интелигенцията е завряна в... ъгъла. Когато има тоталитарна власт, културата винаги е на върха. Това го има и в годините на Средновековието\", каза тогава Узунов.Той припомни думите на режисьора Леон Даниел, че трябва да се прави разлика между простота, простащина и простотия. Простотата е движение напред, простащината е вид лоша проява, а простотията е даденост. Всъщност простотията е простотия. Тя влачи до дупка. Това важи за културата, образованието, за целия живот, категоричен бе Узунов.", "date": "2019.01.10", "title": "Почина актьорът Николай Узунов"}
{"url": "https://news.bg/world/ubitite-v-tsar-zhurnalisti-sa-sledeni-ot-politsay-s-ruski-vrazki.html", "text": "Нови доказателства показват, че през миналата година са били жертва на добре планирано нападение, в което е участвал високопоставен служител на полицията с руски връзки, информира Си Ен Ен.От информацията става ясно, че тримата руски журналисти са следени от момента на пристигането си в африканската държава.Журналистите Кирил Радченко, Александър Расторгуев и Орхан Джемал са пристигнали в ЦАР през юли 2018 г., за да. Те са подготвяли материал за групата \"Вагнер\" - компания, която изпраща руски наемници в горещи точки като Сирия и Украйна. Организацията е описвана като армията на Москва в сянка. Журналистите са се опитвали да установят как наемниците са се замесили в извличане на ресурси от африканската държава.Официалното обяснение за смъртта им е, че са били на грешното място в грешния момент, жертви на бандити или бунтовници. Нищо не е откраднато от автомобила им. Техният шофьор е оцелял. Разследването остава незавършено.Шест месеца по-късно има доказателства, че убийството е било внимателно планирано. Разпечатка на телефонни обаждания, видяна от Си Ен Ен, показва, че в деня на убийството шофьорът на журналистите е поддържал редовна комуникация с висш полицай. Този офицер е следял журналистите с друг автомобил, докато са се насочвали на север от столицата Банги. Майор от националната жандармерия, офицерът е поддържал тесни контакти с руски наемници, които работят в страната. Много от тях работят с руското правителство и руски компании, които действат в ЦАР.Михаил Ходорковски, критик на Владимир Путин, заяви на пресконференция в Лондон, че замесените в тази трагедия трябва да бъдат разпитани и обвинени. Той вярва, че Москва трябва да го направи.Центърът за управление на разследвания на Ходорковски е предоставил информацията на американската медия. ", "date": "2019.01.10", "title": "Убитите в ЦАР журналисти са следени от полицай с руски връзки"}
{"url": "https://news.bg/int-politics/rusiya-razsledva-bi-bi-si-za-propagandirane-ideologiyata-na-teroristichni-grupirovki.html", "text": "\"Роскомнадзор\", регулаторът, който контролира телекомуникационния сектор в Русия, обяви, че неотдавнашната проверка на интернет ресурсите на британската обществена медия Би Би Си е разкрила материали, пропагандиращи идеологията на международни терористични групировки, съобщават руските медии.\"Съдържанието на интернет ресурсите на Би Би Си се проверява за съответствие с руското законодателство. До момента са намерени материали, които предават идеологическите принципи на международни терористични организации (цитати на терориста Ал Багдади)\", се посочва в изявление на \"Роскомнадзор\".Абу Бакр Ал Багдади е (беше) главатарят на терористичната групировка ДАЕШ (\"Ислямска държава\").   В изявлението се добавя, че се провежда разследване \"дали тези материали спазват нормите на руското законодателство за борба с екстремизма\".Според руския регулатор проверката на спазването от страна на Би Би Си на лицензионните и задължителните изисквания в областта на телевизионното и радиоразпръскването ще бъде извършена в периода от 14 до 31 януари тази година.Изявлението идва, след като \"Роскомнадзор\" обяви на 21 декември, че е започнал проверки за удостоверяване на спазването от страна на BBC World News, както и на интернет ресурсите на Би Би Си на руското законодателство.", "date": "2019.01.10", "title": "Русия разследва Би Би Си за пропагандиране идеологията на терористични групировки"}
{"url": "https://news.bg/regions/proveriha-kachestvoto-na-toka-v-novi-iskar.html", "text": "Проверяват качеството на тока, който стига до потребителите в квартал \"Славовци\" на град Нови Искър, съобщиха от Министерството на енергетиката.Проверката е ден след . Тя бе свикана след заплаха на местни жители, че ще излязат на протест заради честото спиране на тока.Освен честото прекъсване на тока хората се оплакват и от понижаване на напрежението на електроенергията след 17 часа. В проверката участваха и представители на местния доставчик - електроразпределителното дружество за Югозападна България \"ЧЕЗ Разпределение България\" АД.По време на проверката беше поставен регистратор на един от ключовите трафопостове в региона, който ще измерва напрежението на подаваната електроенергия за период от седем денонощия. Устройството прави запис на всеки 15 секунди.Според сведения на местните жители част от трафопостовете стоят отключени и са обект на кражби. По време на проверката бе установена кражба на масло от трансформатор \"Липите\", чиито предпазители заради това са изгорели и подменени. Впоследствие е сменен и целият трансформатор.Част от прекъсванията на електрозахранването в региона се дължи и на лоши метеорологични условия - силен вятър. Според обяснението на енергийното ведомство в навечерието на Коледа силният вятър е предизвикал падане на топола извън сервитутната зона, вследствие на което е скъсан електропровод. Електроподаването е било възстановено по алтернативен маршрут.Проверката в района на екипа на Министерството на енергетиката продължава и утре, 11 януари 2019 г.За да избегнат падането на дървета върху електропроводите на болни дървета, от МЕ ще търсят съдействието на Агенцията по горите за маркиране и изсичане на болни дървета.", "date": "2019.01.10", "title": "Провериха качеството на тока в Нови Искър"}
{"url": "https://news.bg/regions/ili-snyag-ili-dazhd-po-patishtata-na-stranata.html", "text": "Времето над страната е предимно облачно. Температурите са в интервала от - 6° до + 8°. Слаб до умерен вятър духа в областите: Добрич, Кърджали, Монтана, Пазарджик, Разград, Смолян, Търговище, Шумен и Ямбол. Информацията е на агенция \"Пътна инфраструктура\" към 17:30 часа.Дъжд вали в областите: Варна, Благоевград, Кърджали, Смолян и Хасково, както и в района Айтос, Пода, Карнобат, Ловно ханче, Босна /обл. Бургас/; Лъки и Студенец /обл. Пловдив/, Котел /обл. Сливен/Сняг вали в област Кюстендил, Перник и Смолян. Снегът се стеле и в района на Попови ливади и Добринище /обл. Благоевград/, Луковит, Тетевен, Ябланица и Априлци /обл. Ловеч/; Картела, Юндола, Каратепе /обл. Пазарджик/; проход \"Шипка\"; Банкя, Бистрица, Бучин проход, Ботевград, Враждебна, Боровец, Самоков, Владая, Своге, Витиня и АМ \"Тракия\" /обл. София/Пътните настилки са предимно мокри, по усойните и планински райони частично заледени, обработени и проходими при зимни условия.От АПИ предупреждават, че има ограничена видимост поради мъгла:- до 100 м в област Силистра, както и в района на гр. Русе /обл. Русе/.- до 150 м в района на Любеново и Люляк /обл. Плевен/.Движението по АМ \"Тракия\" от 45+900 до км 53+000 и в двете посоки се осъществява с повишено внимание поради констатирани неравности по пътната настилка. Скоростта на движение се ограничава до 90 км/ч. Срокът е до 31 май 2019 г.Временно движението по АМ \"Тракия\" в участъка Чирпан - Стара Загора от км 168+000 до км 208+100 се извършва с максимална скорост до 90 км/ч и повишено внимание двупосочно с цел осигуряване безопасността на движението поради неравности на пътната настилка. Срок до 31.03.2019 г.Движението по АМ \"Хемус\" от км 30+260 до км 47+060 /от пътен възел \"Витинска река\" до пътен възел Ботевград/ е ограничено за МПС над 12 тона само в посока София поради ремонтно - възстановителни дейности по виадукт \"Коренишки дол\" при км 36+880, км 37+520 и км 37+920. Движението се осъществява по обходен маршрут: п.в. Ботевград, път II-17 /АМ \"Хемус\" - Ботевград/, път I-1 /Ботевград - София /, п.в. \"Витинска река\". Срок 31.03.2019 г.Ограничения в движението има и на следните проходи:- \"Върбишки\" - затворен за всички МПС. Срок: целогодишно;- \"Златишки\" - затворен за всички МПС. Срок: целогодишно;- \"Троянски\" - забранен за всички МПС.- \"Айтоски\" - отворен за всички МПС;- \"Котленски\" - отворен за всички МПС;- \"Обзорски\" - отворен за всички МПС;- \"Републиката\" - отворен за всички МПС;- \"Ришки\" - отворен за всички МПС;- \"Вратник\" - забранен за МПС над 10 т. Срок: целогодишно;- \"Дюлински\" - забранен за МПС над 3,5 т. Срок: целогодишно;- \"Пампорово\" - забранен за МПС над 3,5 т. Срок: целогодишно;- \"Петрохан\" - забранен за МПС над 12 т. както и тегленето на ремаркета и полуремаркета. Срок целогодишно;- \"Печинско\" - забранен за МПС над 12 т. с ремаркета и полуремаркета.- \"Превала\" - забранен за МПС над 12 т. както и тегленето на ремаркета и полуремаркета- \"Предел\" - забранен за МПС над 12 т.;- \"Рожен\" - всички МПС да се движат с вериги и е ограничено движението за МПС над 12 т. както и тегленето на ремаркета и полуремаркета- \"Твърдишки\" - забранен за МПС над 10 т. Срок: целогодишно;- \"Шипка\" - забранено е движението на МПС, предназначени за превоз на товари с технически допустима максимална маса над 12 т от категория N3, както и тегленето на ремаркета и полуремаркета с технически допустима максимална маса над 10 т от категория О4. Срок: целогодишно.", "date": "2019.01.10", "title": "Или сняг, или дъжд по пътищата на страната"}
{"url": "https://news.bg/crime/karlovskiyat-kmet-poluchi-uslovna-prisada-za-prisvoyavane-na-pochti-27-hil-leva.html", "text": "Карловският кмет Емил Кабаиванов получи присъда от 3 години с 4 години изпитателен срок за присвояването на почти 27 хил. лева европейски средства, като е лишен и от право да заема длъжността кмет за срок от 4 години, съобщава НоваТВ.Кабаиванов е признат за виновен, че в периода 24 април 2013 г. - 30 април 2014 г., като кмет на Община Карлово, е присвоил общо 26 984,68 лв., собственост на Община Карлово.Сумата е получено от общината по сключен договор между Министерство на околната среда и водите и Община Карлово за безвъзмездна финансова помощ по оперативна програма \"Околна среда 2007-2013г.\", съфинансирана от Европейския фонд за регионално развитие и от Кохезионния фонд за \"Доизграждане и модернизация на ГПСОВ и канализационна мрежа в гр. Карлово\".Парите са му предоставени в това му качество и поверени да ги пази и управлява, като присвоените средства са предоставени на българската държава от Европейския съюз.Присъдата може да се обжалва в 15-дневен срок пред Окръжен съд - Пловдив. Ако присъдата бъде потвърдена и от Окръжния съд в Пловдив, Кабаиванов няма да може да се кандидатира за кмет на Карлово на предстоящите местни избори.През  срещу кмета Кабаиванов в Карловския районен съд, поради отсъствие по болест на съдебен заседател. На .Емил Кабаиванов, като зам.-председателят на СДС, ноември миналата година на национална конференция, посветена на програмните приоритети и подготовката за местни избори на партията той , защото ще търсят самостоятелно явяване със самостоятелна листа.Също през ноември 2018 г., . В писмо до министъра на финансите Владислав Горанов той настоява при готвеното през 2019 година преструктуриране на Агенция \"Митници\", бюрото да бъде запазено.", "date": "2019.01.10", "title": "Карловският кмет получи условна присъда за присвояване на почти 27 хил. лева "}
{"url": "https://news.bg/int-politics/ruskiyat-patriarh-kiril-smartfonite-mogat-da-sa-predvestnik-na-antihrista.html", "text": "Предстоятелят на Руската православна църква обяви, че капацитетът за събиране на данни на устройства като смартфоните рискува да доближи човечеството до идването на Антихриста.В интервю за руската държавна телевизия патриарх Кирил коментирал, че църквата не се противопоставя на технологичния прогрес, но е разтревожена, че \"някой може да знае точно къде се намирате, да знае точно от какво се интересувате, да знае точно от какво се страхувате\" и че такава информация може да бъде използвана за централизиран контрол на света, съобщава \"Асошиейтед прес\".\"Контролът от една точка е предвестник на идването на Антихриста, ако говорим за християнския възглед. Антихристът е лицето, което ще бъде начело на световната мрежа (www), която контролира целия човешки род\", предупреди руският патриарх.Патриарх Кирил, който е отявлен поддръжник на политиката на Кремъл, по-рано призова световните лидери да осъдят действията на Украйна по създаването на независима църква, скъсваща с Руската православна църква. Този ход беше направен на фона на нарастващото напрежение между Москва и Киев, след като двете страни продължават да се обвиняват взаимно за най-тежката криза от години след .", "date": "2019.01.10", "title": "Руският патриарх Кирил: Смартфоните могат да са предвестник на Антихриста"}
{"url": "https://news.bg/politics/iskat-prokuraturata-da-proveri-tsenite-na-grazhdanskata-otgovornost.html", "text": "От политическа партия \"Волт\" настояват изпълнителната власт да обясни на обществото защо цената на застраховката \"Гражданска отговорност\" не намалява, след като об. чрез закон.Това заяви лидерът на \"Волт\" Настимир Ананиев пред БНР.По думите му промените, които бяха гласувани в парламента, би трябвало да намалят цената на застраховката с поне 100 лв. Това обаче така и не се случи, което налага намесата на Комисията за финансов надзор, категоричен е председателят на единствената паневропейска партия в България.Той иска , които се събират от \"Гражданска отговорност\", тъй като тя е задължителна за всички собствениците на автомобили. Тази прозрачност да е гарантирана от правителството. Припомняме, Ананиев бе председател на транспортната комисия в 43-то Народно събрание от квотата на Реформаторския блок.Целта на всеки бизнес е да бъде печеливш, призна той.Според Ананиев България е проспала срока за защита на българските интереси по пакета \"Мобилност\". Това е станало за сметка на по-добър доклад от Еврокомисията и вечните обещания за Шенген.Относно фалстарта на електронните винетки Ананиев настоява Прокуратурата да се самосезира заради ощетяването на държавата с между 10 и 30 млн. лв.", "date": "2019.01.10", "title": "Искат прокуратурата да провери цените на Гражданската отговорност"}
{"url": "https://news.bg/int-politics/arestuvaniyat-v-rusiya-amerikanets-za-shpionazh-kontaktuval-s-rusnatsi-s-voenno-minalo.html", "text": "Пол Уелан, бившият американски морски пехотинец, арестуван в Москва по обвинения в шпионаж, е имал контакти онлайн с повече от 20 руснаци с военно минало. Това показва анализ на социалните мрежи, направен от агенция \"Ройтерс\".Руснаци с военно образование или с минало на военнослужещи съставляват близо половината от повече от 50 приятели на Уелан във \"В Контакте\", популярна руска социална мрежа, която наподобява \"Фейсбук\".Най-малко 12 от неговите приятели са получили военно образование в Русия, а най-малко още 11 от приятелите му са служили в армията или в службите за сигурност.В допълнение около една пета от хората в списъка с приятели на Уелан са работили в сферата на информационните технологии, инженерството или гражданската авиация, като една четвърт не са свързани с военния или техническия сектор, а за останалите няма информация.Семейството на Уелан казва, че той е невинен и е бил в Москва за сватба, когато е бил арестуван миналия месец. Профилът в \"Туитър\" \"Свобода за Пол Уелан\", управляван от семейството, използва хаштага \"ПростоТурист\" в една от публикациите си.Руските власти не предоставиха подробности за предполагаемия му шпионаж, а руската Федерална служба за сигурност (ФСБ) не отговори на въпросите дали дейността на Пол Уелан онлайн е свързана с неговото задържане.", "date": "2019.01.10", "title": "Арестуваният в Русия американец за шпионаж контактувал с руснаци с военно минало"}
{"url": "https://news.bg/world/edin-chovek-e-zaginal-pri-pozhar-v-harvatska-elektrotsentrala.html", "text": "Пожар във водноелектрическа централа близо до хърватското пристанище Дубровник е причинил смъртта на най-малко един работник, а други шест души са ранени, съобщава АФП.\"Пожарникарите са намерили тялото на загиналия работник в канал, свързващ централата с морето\", коментира Иван Павличевич, началник на местната полиция и допълва, че пожарът вече е под контрол, въпреки че спасителите все още са на обекта и търсят двама работници, които са изчезнали след инцидента.Според Павличевич, трима работници са се опитали да избягат през тунел, след като не са се евакуирали от сградата навреме.Всички жертви са хоспитализирани в Дубровник и животът им не е застрашен. Причината за пожара в електроцентралата не е известна.", "date": "2019.01.10", "title": "Един човек е загинал при пожар в хърватска електроцентрала"}
{"url": "https://news.bg/regions/bdzh-vremenno-e-spryano-dvizhenieto-na-patnicheski-vlakove-na-gara-pernik.html", "text": "От 17:00 ч. на 10 януари временно е преустановено движението на пътническите влакове в гара Перник разпределителна, съобщиха от БДЖ.Причината - дерайлирали са два вагона на товарна композиция и е засегнат стълб от контактната мрежа. Това станало при заминаване на товарна композиция от гара Перник разпределителна, след нея се самопридвижва група от осем празни товарни вагона.Пътниците от преминаващите през гара Перник-разпределителна влакове ще бъдат извозвани с автобуси в участъка между гарите Перник и Драгичево до пълното възстановяване на движението в гарата.От \"БДЖ - Товарни превози\" ЕООД и Национална компания \"Железопътна инфраструктура\" работят за възстановяване на участъка, повреден след товарна композиция.", "date": "2019.01.10", "title": "БДЖ: Временно е спряно движението на пътнически влакове на гара Перник"}
{"url": "https://news.bg/int-politics/paragvay-kasa-diplomaticheskite-otnosheniya-s-venetsuela-zatvarya-posolstvoto.html", "text": "Президентът на Парагвай Марио Абдо обяви, че дипломатическите отношения между Асунсион и Каракас ще бъдат прекратени незабавно, съобщават световните информационни агенции.Отношенията между Венецуела и много от нейните съседи в Латинска Америка се влошиха наскоро на фона на нарастващия натиск от страна на САЩ срещу венецуелското правителство.Абдо направи драматичното съобщение в обръщение по телевизията и в \"Туитър\", мигове след полагането на клетва от страна на президента на Венецуела Николас Мадуро, който започна втория си 6-годишен мандат, след като постигна победа на президентските избори миналия май.\"Правителството на Република Парагвай, в изпълнение на конституционните си правомощия и националния суверенитет, реши да прекъсне дипломатическите отношения с Боливарската република Венецуела, да затвори посолството ни там и незабавно да отзове парагвайския дипломатически персонал, акредитиран в тази страна\", посочи Абдо.По-рано Хуго Сагуйер Кабалеро, който е заместник-министър на външните работи на Парагвай, заяви, че Асунсион няма да признае новото правителство на Мадуро заедно с другите членове на групата Лима, която е група от държави, сформирана през 2017 г. и състояща се от Аржентина, Бразилия, Канада, Колумбия, Коста Рика, Чили, Гвиана, Гватемала, Хондурас, Мексико, Панама, Парагвай и Перу, чиято официална цел е разрешаването на кризата във Венецуела и противопоставянето на \"нарушенията на правата на човека\" в страната.Мадуро издаде 48-часов ултиматум на групата Лима в сряда, настоявайки страните да прекратят интервенционната си политика, обещавайки да предприеме \"сериозни и проактивни мерки\" за защитата на суверенитета на Венецуела.Държавният секретар на САЩ Майк Помпео осъди церемонията по встъпването в длъжност на Мадуро, наричайки я \"незаконна узурпация на властта ... след несвободните и нечестни избори, наложени на венецуелския народ на 20 май 2018 г.\"", "date": "2019.01.10", "title": "Парагвай къса дипломатическите отношения с Венецуела, затваря посолството"}
{"url": "https://news.bg/int-politics/tramp-se-otmetna-nyakoga-da-e-kazval-che-meksiko-shte-plashta-za-stena.html", "text": "Президентът на САЩ Доналд Тръмп обясни, че Мексико няма да заплати директно за изграждането на стената по южната граница. Вместо това той твърди, че стената ще бъде заплатена от приходи, получени от нова търговска сделка, която предстои в Конгреса, съобщава СиЕнБиСи.\"По време на кампанията казах, че Мексико ще плати за това. Те плащат за това с невероятната сделка, която направихме, USMCA\", обясни Тръмп пред Белия дом.Тази сделка, съкратена от Споразумението между САЩ и Мексико и Канада, бе одобрена от тези три държави след продължителни преговори за замяна на Северноамериканското споразумение за свободна търговия, което Тръмп отдавна е отхвърлил като \"единствената най-лоша сделка, одобрена някога\".Администрацията на Тръмп е предоставила малко подробности за това как USMCA ще накара Мексико да плати за стената, или увеличените приходи от заместителят на НАФТА действително ще се възстановят на данъкоплатците на САЩ, които пряко ще финансират строителството на стената.Президентът, чието централно обещание за кампанията бе, че Мексико ще плати за стена, простираща се на границата от около 2000 мили, добави: \"Когато казах, че Мексико ще плати за стената пред хиляди и хиляди хора ... очевидно никога не съм имал предвид, че Мексико ще пише чек.\"С бяла шапка Make America Great Again - MAGA, Тръмп отправи тези забележки, преди да се качи на борда на Air Force One, за да посети Тексас близо до границата - последната му стъпка на фона на прекъсването на преговорите с демократите относно продължаващото частично закриване на правителството.Ден по-рано Тръмп излезе от среща с председателя на парламента Нанси Пелоси и лидера на малцинството в Сената Чък Шумер, след като демократите заявиха, че няма да одобрят финансиране за гранична стена.\"Попитах какво ще се случи след 30 дни, ако бързо отпуша нещата, ще одобрите ли граничната охрана, която включва стена или стоманена бариера? Нанси каза: \"Не\", обяснява Тръмп и допълва в Туитър, \"казах ви чао чао, нищо друго не работи\".", "date": "2019.01.10", "title": "Тръмп се отметна някога да е казвал, че Мексико ще плаща за стена"}
{"url": "https://news.bg/bulgaria/3-chasa-izdirvaha-izcheznal-snoubordist-v-bansko.html", "text": "Близо 3 часа планинските спасители издирваха край Банско сноубордист, който се беше отклонил от пистата, предаде БНТ.Съобщава се, че мъжът е спасен и е в добро състояние, няма опасност за живота му. Той е транспортиран в Банско.Тежката спасителна операция се проведе в в района на Дамянишката долина.Спасителите предупреждават, че опасността от лавини е голяма и за пореден път напомнят на скиорите и туристите да бъдат внимателни.\"Планинската спасителна служба апелира туристите - не само скиорите, но и туристите, които си правят планове за излети в планината събота и неделя да бъдат изключително внимателни. Скиорите да не се отклоняват от пистите, да не навлизат в лавиноопасни райони. Степента на лавинна опасност в планините за момента е значителна, ако може да се обобщи, което значи, че дори и при натоварване от един скиор в лавиноопасните райони може да се предизвика лавина, която да доведе до фатални последици.\" - подчертават от службата.", "date": "2019.01.10", "title": " 3 часа издирваха изчезнал сноубордист в Банско "}
{"url": "https://news.bg/int-politics/mask-obicha-kitay-i-li-katsyan-mu-predlozhi-zelena-karta.html", "text": "Шефът на Тесла Илън Мъск обясни, че обича Китай и премиерът Ли Кецян му предлoжи зелена карта, съобщава South China Morning Post.Китайският премиер се надява, че американският производител на автомобили \"Тесла\" може да помогне за продължаване на отварянето на страната и предлага постоянно жителство на Мъск, според уебсайта на правителството.Двамата се срещнаха в Жонанхай - бившата имперска градина в Пекин, която сега е дом на централата на Комунистическата партия и правителството - два дни след като \"Тесла\" започна своя проект \"Гигафактори 3\" в Шанхай, първата производствена база извън САЩ.\"Обичам Китай и искам да идвам по-често\", обясни Мъск. \"Ако го направите, можем да ви издадем китайска зелена карта\", отговори премиерът.Веднъж завършен, това ще е първият автомобилен завод в Китай, който е изцяло собственост на чуждестранна компания, след като Пекин намали ограниченията си за задължителни съвместни партньорства в някои сектори миналата година.\"Надяваме се, че ще можете да укрепите и разширите пазара\", коментира Ли Къцян и допълни, че \"Тесла\" може да бъде \"участник в отварянето на Китай и да насърчава стабилни отношения между Китай и САЩ\".Мъск добави, че е впечатлен от бързината и ефективността на развитието на Китай и че е трудно да си представи, че една автомобилна фабрика може да бъде завършена и отворена за толкова кратко време. Той обясни, че ще се стреми да направи новата фабрика в Шанхай една от най-иновативните и модерни в света, докато създава продукти, които да отговарят на нуждите на китайския пазар.В понеделник Мъск обясни, че производството на Tesla Model 3 се очаква да започне преди края на годината. Срещата му с Ли Къцян съвпадна с края на  в Пекин.", "date": "2019.01.10", "title": "Мъск обича Китай и Ли Къцян му предложи зелена карта"}
{"url": "https://news.bg/politics/zhelyazkov-nesigurna-situatsiya-manevrite-prodalzhavat.html", "text": "Ситуацията е по-добра от тази, която можеше да бъде. Това е оценката на транспортния министър Росен Желязков, изразена в Брюксел пред журналисти след гласуването на пакета \"Макрон\" в Комисията по транспорт на европарламента.В известна степен ситуацията е несигурна, допълни той.Желязков обясни, че случилото се днес е прецедент при гласуване на системни решения, когато са в пакет - част от елементите да не бъдат гласувани. Затова и координаторите - ръководителите по политически признак в рамките на комисията - заседаваха дали под една или друга форма процедурата може да бъде продължена в пленарна зала.Позицията, която ще продължим да защитаваме, е . Няма как да бъда гласувано нещо в зала, което не е прието в комисия, разясни Желязков.Убедени сме, че и ЕК ще ни подкрепи, че мярката за връщане на превозното средство е непропорционална и не е формулирана в първоначалното предложение през 2017 г.Той е категоричен, че тези пакети (пакета \"Мобилност\", който описва нови правила за транспортния бранш - б.р.) , за защита на конкуренцията. Всичко това е нарушено по протекционистки начин и дава основание да бъдат атакувани пред съда, каза Желязков.\"Не сме били максималисти, даваме си сметка, че всички алтернативни предложения са тактически, не събраха необходимия глас, но целяха да покажат каква е нашата воля. Даваме си сметка, че сме малцинство, но правим или да се подобрят текстовете, или този пакет да не получи подкрепа\", заяви Желязков.Според него има възможност или докладчиците да се оттеглят, или да не се придвижи в пленарна зала цялото досие за промени при правилата на превозвачите. Когато комисията е отхвърлила каквото и да е предложение, то не влиза в пленарна зала. Ако до края на месеца пакетът не бъде внесен в пленарна зала, няма как да бъде разгледан, каза още веднъж Желязков.Българският транспортен министър е убеден, че и ЕК ще ни подкрепи, че мярката е непропорционална за връщане на превозното средство и не е формулирана в първоначалното предложение през 2017 г.Да не бързаме с варианти Б и С, да видим дали ще надделеят тези, които държат ще видим. Текстове, които разделят държави, граждани и общества, не могат да бъдат гласувани заради разделенията, които създават. Ще продължим да ползваме всички инструменти. Разчитаме на политическите семейства да бъдат активни за спазване на процедурите на парламента. Ние сме в много работна ситуация, благоприятна заради това, което беше решено, каза Желязков.Той уточни, че няма дата за събиране на координаторите. Предстои другата седмица да бъдат уведомени за хода на преговорите.Желязков призна за разделението в европейския парламент. Нашите опоненти - държавите, които настояват за приемането на пакета (\"Макрон\" - б.р.), имат значителен потенциал.Законодателство и регламентиране в областта на транспорта е необходимо. Италия заплаши, че ще въведе вътрешните правила - да не се спи в кабините. Знаем какво е необходимо на Съюза, но по начин, който не накърнява нашите интереси, допълни транспортният министър.\"Когато човек не знае как да постъпва, постъпва така, както е правилно, а ние знам как е правилно\", каза за финал Росен Желязков.", "date": "2019.01.10", "title": "Желязков: Несигурна ситуация, маневрите продължават"}
{"url": "https://news.bg/crime/kradetsat-na-kartini-ne-go-znam-vladimir-dimitrov-maystora.html", "text": "\"Не го знам Владимир Димитров-Майстора. Поръчката беше направена от Наско Дългия\".Такъв коментар направи обвиняемият Антон Антонов преди началото на днешното съдебно заседание, на което трябва да се реши дали той и другият обвиняем за кражбата на картини от София Виктор Христов да останат в ареста.\"Ние работехме за Наско Дългия и не ги разбираме тия неща. Той ни направи поръчката\", заяви в съдебна зала Антонов.Той обясни, че нямал представа, че картините струват много пари. Поръчителят Наско Дългия ги е закарал и им е показал мястото на кражбата. Имали са два - три дни да свършат работата по поръчката. Заплащането, което щели да получат, било 5000 лв.Антонов разясни и че Наско Дългия е известен антикварист.Двамата са обвинени за кражба на 15 картини, 1 сабя с ножница, 1 цигулка в калъф и 1 пишеща машина. Вещите са собственост на Павел Антонов. Законът предвижда затвор от 3 до 15 години за Христо, който е рецидивист.Обвиняемите се извиниха на собственика на картините, че са ги откраднали.Малко по-късно Антон Антонов заяви пред съда, че при претърсванията на дома му от компетентните органи, не е било намерено нищо.\"Нямаше да се предам, ако не исках да съдействам на прокуратурата, тъй като съм опитен в кражбите. Реших да се предам, защото много хора печелят на мой гръб. Заплашен съм от Наско Дългия и ще съдействам\", посочи пред съда другия крадец.Виктор Христов заяви, че още при първата призовка се е явил и не се е укривал.Двамата обвиняеми поискаха от съда мярка за неотклонение \"домашен арест\", за да съдействат на прокуратурата.Съдът обаче постанови най-тежката мярка за неотклонение \"задържане под стража\", както поиска прокуратурата с аргумент, че двамата обвиняеми могат да се укрият и да извършат ново претъпление, защото са били с мерки за общодържавно издирване и вече са били осъждани. Според защитата няма обосновани предположения за товаСлед края на съдебното заседание адвокат Невена Грошкова, защитник на Антон Антонов, коментира, че остава открит въпросът дали има поръчители и кои са те.Тя е на мнение, че Софийската районна прокуратура е трябвало да има много по-сериозна конкретизация в обвиненията си. Адвокат Грошкова отказа да коментира дали Наско Дългия е бил разпитван.На свой ред прокурор Ралица Първанова обясни, че двамата обвиняеми са с обременено съдебно минало - опасен рецидив. Тя не можа да каже дали двамата са дали обяснения, че им е било поръчано да извършат кражбата.Припомняме, че Антон Антонов и Виктор Христов са обвинени затова, че са  и други известни художници от къща в София.Първоначално беше съобщено, че са като малко по-късно стана ясно, че те са 12.Част от откраднатите картини са намерени на два адреса в София - в кварталите \"Лозенец\" и \"Хаджи Димитър\".При извършения повторен разпит на пострадалия от кражбата, бройката на картините е била редуцирана на 5 на Майстора и 8 картини на Димитър КировИзчезналите платна са собственост на един от наследниците на художника. Картините не са били застраховани.Собственикът на ограбения дом Павел Антонов, който е син на племенничка на Владимир Димитров-Майстора, обясни, че вероятно кражбата е станала на 30 декември, но той е уведомил полицията вчера, тъй като бил извън България.", "date": "2019.01.10", "title": "Крадецът на картини: Не го знам Владимир Димитров-Майстора"}
{"url": "https://news.bg/health/roditeli-ne-vyarvat-na-nzok-i-mz-che-ne-sa-tihite-ubiytsi-na-detsata-im.html", "text": " \"Отказваме децата да бъдат заложници на бездушни чиновници и административни трикове, които правят лечението забавено в дълъг период\". С това Веселин Радойчев, председател на Сдружението на пациентите със спинална мускулна атрофия и баща на малкия Стефан, обяви на пресконференция в БТА началото на публична кампания срещу продължителното бездействие от страна на МЗ и НЗОК по въпроса за лечението на деца, болни от смъртоносна болест.Това е едно от най-страшните генетични заболявания, което не е в списъка с редките заболявания у нас, както и в списъка със заболяванията, за чието лечение плаща Здравната каса.Смъртоносната болест засяга едно на 6-10 хиляди деца.Припомняме, часове преди пресконференцията стана ясно, че , за което пациентите настояваха от миналата година.До преди две години спиналната мускулна атрофия беше нелечимо заболяване. Първото лекарство срещу смъртоносната болест бе открито в САЩ. Това е т.нар. терапия със спинраза.Половин година по-късно лекарството беше регистрирано и от Европейската агенция по лекарствата като ефикасен медикамент. То обаче не е достъпно в България.Това е причината семейството на Стефан да се обърне за помощ към Фонда за лечение на деца.Родителите на деца със заболяването са получили две оправдателни прессъобщения от Здравната каса, както и едно от Министерство на здравеопазването.Отказът за лечение е по медицински причини, съгласно твърденията от управителя на здравната каса. Румънската болница е предложила терапията да се предплати от Фонда за лечение на деца. Оказва се, че средствата не са достатъчни.Общественият договор между хората като данъкоплатци и държавата е ограничен, защото тя им отказва правото на живот и лечение, категорични бяха родителите.България отказва да лекува своите пациенти, коментира Веселин Радойчев.Защо МЗ и НЗОК влизат в ролята на тихи убийци на нашите деца, пита той.Необходим от румънската страна е S2 формуляр, който българската държава отказва да издаде. Той дава право за осъществяване на планово лечение в друга държава от ЕС.Родителите не срещат адекватен отговор, затова започват две инициативи.Ще съдят България в Европейския съд по правата на човека в Страсбург.Всяка сутрин родители на деца ще пращат имейл към ресорния министър с въпроса \"Министър Ананиев, спахте ли добре?\" Грижите за децата са 24 часа в денонощието.Радойчев обясни, че всеки един момент родителите използват апаратура, за да предпазят децата си от задушаване. Денонощните грижи за децата не позволяват други форми на протест, уточниха от Сдружението.Въпросът трябва да бъде отнесен и към премиера Бойко Борисов според Ралица Енева - председател на Фондация \"Спинална мускулна атрофия\"и майка на болния Радо. Енева разказа и за отказа от страна на Германия да поеме административен риск, като лекува сина й в болница във Вюрцбург. Причината за това са дълговете на България, поради които Германия няма съответните гаранции, че Здравната каса ще ги изплати. Вместо да се съсредоточат в борбата за живота на децата си, родителите се борят с държавата.Лечението с терапията работи, имат доказателство от Фондацията. Ако то се приложи в ранен етап, появата на симптоми на спинална мускулна атрофия спира.85% от заболелите от смъртоносното заболяване са деца, обясни Енева. Малкият Радо е участник в експериментална програма, която все още не се прилага в България.\"Отказваме да бъдем здравни емигранти\", заяви тя и настоя държавата да влезе във функциите си и да защити своите граждани.Спиналната мускулна атрофия може да бъде вмъкната в списъка с редките заболявания, става ясно от писмо на министъра на здравеопазването Кирил Ананиев. С това искане излязоха родителите още преди три години. Това е най-малката предпоставка, за да бъде задвижена процедурата по реимбулсиране в България, обясни Симеон Дамянов, баща на Дамян, който се бори със заболяването. Родителите изразиха надежда, че процедурата ще бъде задействана, но се опасяват, че още дълго децата им няма да бъдат лекувани.", "date": "2019.01.10", "title": "Родители не вярват на НЗОК и МЗ, че не са тихите убийци на децата им"}
{"url": "https://news.bg/int-politics/sistemata-na-es-za-borba-s-krazhbite-na-evrosredstva-e-neefektivna.html", "text": "Европейският съюз не успява да спре злоупотребите с еврофондовете на стойност стотици милиони евро всяка година и успява да възстанови само около 15 процента от тази сума, съобщиха от Европейската сметка палата, цитирани от \"Ройтерс\".Измамите с еврофондове са възлизали на 391 млн. евро през 2017 г., като горе-долу това е била сумата през последните четири години.Ала констатациите на разследващата служба на ЕС за борба с измамите ОЛАФ са довели до действителни обвинения в страните членки на ЕС само в 45 процента от случаите, се уточнява в доклада на Сметната палата на ЕС.Между 2012 и 2016 г. само около 15 процента от общия обем на разкритите измами са били действително възстановени.Въпреки че разкритите измами са малки в сравнение с годишния бюджет на ЕС от около 140 млрд. евро, одиторите посочват, че вероятно измамите са значително по-малко съобщавани, тъй като механизмът за обмен на информация със страните от ЕС е много тромав.Еврофондовете се харчат предимно за подпомагане на земеделски производители и проекти в по-бедните региони на 28-членния съюз.В някои случаи ОЛАФ са установили, че национални политици или техните семейства са злоупотребили с еврофондове - проблем, след като националните власти са отговорни за преследването на измами.От Сметната палата призоваха Европейската комисия да предостави повече правомощия на ОЛАФ.Европейската комисия увери, че е поела ангажимент за по-ефективна борба с измамите и призна \"дългогодишното предизвикателство\" за прилагане на констатациите на ОЛАФ на национално равнище.", "date": "2019.01.10", "title": "Системата на ЕС за борба с кражбите на евросредства е неефективна"}
{"url": "https://news.bg/society/manolova-nastoyava-za-premahvane-na-edinna-tsena-za-vodata.html", "text": "\"Цената на водата расте, но не и качеството на ВиК услугата\". Това заяви омбудсманът Мая Манолова в Шумен, където заедно с местния обществен посредник Иван Капралов организира обществена дискусия на тема \"Право на заплащане на качествена ВиК услуга\".Манолова отбеляза, че в края на миналата година Комисията за енергийно и водно регулиране /КЕВР/ е представила анализ за състоянието на ВиК сектора в страната, според който водата в Шумен е била с най-лошо качество и 80% течове. По думите ѝ нищо не се подобрява в услугите на ВиК, само цената се повишава. Общественият защитник подчерта, че през миналата година институцията на омбудсмана е получила 751 жалби срещу ВиК услугите. Манолова заяви, че е подготвила конституционна жалба по отношение на Закона за регулиране на ВиК услугите, с която ще атакува формирането на цените във ВиК сектора и по-конкретно т. нар. \"единна цена\", която натоварва много гражданите в малките населени места.Омбудсманът допълни още, че е изготвила предложения до всички отговорни по проблема институции, като изтъкна, че първо трябва да се започне със законодателни промени.\"Абсолютно е належащо повишаването на цената на водата да се обвърже с подобряване на качеството на услугата\", посочи Манолова.Тя подчерта, че трябва да се преразгледат бизнес плановете на ВиК асоциациите, защото по думите ѝ през следващите години единственото, което ще се следи, е инфлацията.Манолова бе категорична, че ще иска ясни критерии за социална поносимост, които да бъдат записани в закона, тъй като в момента КЕВР \"произволно прилага различни статистически показатели\".Общественият защитник настоява и за лицензиране на ВиК дружествата за по-сериозен контрол върху дейността им.Пред представителите на ВиК асоциацията в Шумен Мая Манолова призова да бъде определена цена по-ниска от пределната, която КЕВР бе определила в края на миналата година.Тя отбеляза, че това е в правомощията на асоциацията и зависи от гласуване на областния управител и на кметове.В дискусията участваха всички отговорни институции, граждани и неправителствени организации - областният управител на Шумен Стефан Желев, кметът на общината Любомир Христов, общински съветници, народни представители от района и др. ", "date": "2019.01.10", "title": "Манолова настоява за премахване на \"единна цена\" за водата"}
{"url": "https://news.bg/world/savetnik-na-evrosada-google-mozhe-da-ogranichi-pravoto-da-badesh-zabraven.html", "text": "Съветник на Съда на Европейския съюз съобщи, че Google не трябва да разширява правилата за \"правото да бъдеш забравен\" в търсачката в световен мащаб, съобщава АП.Генералният адвокат на Съда на Европейския съюз Мачей Шпунар излезе с предварително мнение по съдебен спор между американската технологична компания и френския регулатор за защита на личните данни. Случаят произлиза от съдебно решение от 2014 г., според което хората имат право да контролират какво да се появява, когато имената им излизат на търсачката. Това решение принуди Google да изтрие стари линкове или лична информация, която поставя засегнатите в неудобно положение, появила се при онлайн търсене.Двете страни поискаха разяснение на френско решение от 2015 г., което задължава Google да премахне резултатите от търсачката при поискване в световен мащаб, не само сайтове от европейска страна като www.google.fr.От мнението на Шпунар става ясно, че правото на забрава не трябва да важи автоматично и извън ЕС.Мнението на генералния адвокат не е правно обвързващо, но съдът често го потвърждава, когато стигне до решение, което се очаква по-късно.", "date": "2019.01.10", "title": "Съветник на евросъда: Google може да ограничи “правото да бъдеш забравен”"}
{"url": "https://news.bg/world/po-vazrastnite-amerikantsi-sa-po-sklonni-da-spodelyat-falshivi-novini.html", "text": "По-възрастните хора са почти четири пъти по-склонни да споделят фалшиви новини във \"Фейсбук\", отколкото по-младото поколение, според проучване, публикувано в списание Science.Американските потребители на \"Фейсбук\" над 65 години споделят почти седем пъти повече статии от фалшиви новинарски домейни, отколкото тези на възраст между 18 и 29 години, съобщават изследователи от Нюйоркския университет и Принстън.Изследователите анализират \"Фейсбук\" историята на около 1750 възрастни американци с препратки към линкове с фалшиви новини. По този начин те откриват, че по-голямата част от потребителите не споделят статии от фалшиви новинарски домейни през 2016 г. - 8,5% от тези в проучването като цяло са споделили поне една връзка към домейн, като denverguardian.com, truepundit.com или donaldtrumpnews.co.Тези сайтове и още 18 други като тях са част от списък с \"умишлено или систематично фактически неточни\" истории, които изследователите определят като фалшиви новини. Но от онези, които споделят връзки от \"предимно про-Доналд Тръмп\" домейни, които учените разглеждат, има ясни демографски различия.18% от републиканските потребители споделят поне една връзка от фалшив новинарски сайт, докато демократите са по-малко от 4%. Колкото по-консервативен е потребителят, толкова повече статии споделят - извод, който се дължи на факта, че фалшивите новини през 2016 г. са предимно про-Тръмп, и \"тенденцията на респондентите да споделят статии, с които са съгласни\".Онези, които споделят най-много съдържание е по-малко вероятно да споделят фалшиви новини, което предполага, че проблемът не е, че някои хора \"ще споделят нещо\". Вместо това, хората, които споделят голям брой връзки, са по-умели в медийното съдържание и могат да различават реални от фалшиви онлайн.\"Тъй като най-голямото поколение на Америка навлиза в пенсионна възраст във време на дълбоки демографски и технологични промени, възможно е цяла група американци около и над 60 години, да няма нивото на грамотност за дигиталните медии, необходима за определяне на надеждността на новините, срещани онлайн\", пишат авторите.\"В тези рамки, по-ниските нива на дигитална грамотност биха могли да се усложнят от тенденциите за използване на социално одобрение \"лайкове\", като признаци за доверие. Ако е вярно, това ще доведе до нарастващо въздействие, тъй като все повече американци от по-възрастните групи се присъединяват към онлайн социални общности\", допълва изследването.\"Втората възможност\", отбелязват авторите е, че \"констатациите са специфичен случай на общият ефект на стареенето върху паметта. Паметта се влошава с възрастта по начин, който особено подкопава съпротивата срещу \"илюзиите за истина\".", "date": "2019.01.10", "title": "По-възрастните американци са по-склонни да споделят фалшиви новини"}
{"url": "https://news.bg/world/ispaniya-arestuva-28-tenisisti-za-uredeni-machove.html", "text": "Гражданската гвардия на Испания арестува 83 души, включително 28 професионални тенисисти, след разследване за уредени мачове, организирано от арменска престъпна група, съобщиха от Европoл, цитирана от \"Ройтерс\".Претърсени са 11 жилища в Испания. Иззети са 167 000 евро, пистолет, повече от 50 електронни устройства, кредитни карти, пет луксозни коли и документи, свързани със случая. Замразени са 42 банкови сметки.Един от 28-те тенис играчи е взел участие на U.S. Open през 2018 г. Не се разкрива самоличността им.", "date": "2019.01.10", "title": "Испания арестува 28 тенисисти за уредени мачове"}
{"url": "https://news.bg/int-politics/silniyat-chovek-v-rumaniya-otsvirva-es-pokray-evropredsedatelstvoto.html", "text": "Председателят на управляващата Социалдемократическа партия в Румъния, който влезе в конфликт с Европейския съюз във връзка с подхода на правителството в борбата с корупцията по високите етажи на властта, се очаква да пропусне събитията, отбелязващи 6-месечното европредседателство на Румъния, съобщава \"Асошиейтед прес\".Ливиу Драгня, най-влиятелният румънски политик, няма да присъства, докато председателят на Европейската комисия Жан-Клод Юнкер и председателят на Европейския съвет Доналд Туск пристигат в Букурещ днес за концерт и разговори с румънските лидери.Партията на Драгня предприе спорна реформа на съдебната система, която ЕС многократно критикува, изтъквайки, че тя би могла да защити корумпираните политици и чиновници.Драгня, който също така е председател на долната камара на румънския парламент, делегира задълженията си на заместник.56-годишният политик няма право да бъде министър-председател заради присъда за изборни манипулации, но всъщност ръководи правителството в сянка.", "date": "2019.01.10", "title": "Силният човек в Румъния отсвирва ЕС покрай европредседателството"}
{"url": "https://news.bg/world/avstriya-nalaga-3-danak-na-tehnologichnite-giganti.html", "text": "Австрия ще въведе данък от 3% върху онлайн приходите на интернет гигантите. Конкретно ще се отнася за компании, които са отчели продажби за повече от 750 милиона евро на година.Това съобщи канцлерът на страната Себастиан Курц, цитиран от \"Ройтерс\".Данъкът ще е допълнение към планирания дигитален данък на ЕС, каза Курц пред журналисти в началото на среща на кабинета до Виена. Той добави, че австрийските компании няма да бъдат засегнати от новия данък.Виена спомена Amazon и Facebook като компании, които ще трябва да плащат данъка.Междувременно испанският министър на икономиката Надя Калвино заяви пред Испанското национално радио, че правителството обмисля да наложи данък на Google.Германия и Франция предлагат европейски план за облагане на големите технологични компании с данък от 3% върху приходите от дигитални реклами, конкретно Facebook и Google.", "date": "2019.01.10", "title": "Австрия налага 3% данък на технологичните гиганти"}
{"url": "https://news.bg/society/vrashtat-parite-na-shofyorite-platili-nyakolko-pati-za-e-vinetka.html", "text": "Възстановяват надвзетата сума на потребители, платили неколкократно за електронна винетка за един и същ регистрационен номер с един и същ период на валидност. Това съобщиха от Агенция \"Пътна инфраструктура\".За целта е необходимо потребителят да изпрати заявление в свободен текст, адресирано до председателя на Управителния съвет на Агенция \"Пътна инфраструктура\", в което да опише казуса.Към заявлението трябва да бъде приложено още:След това искането ще бъде разгледано и сумата ще бъде възстановена до 30 дни от постъпването. Потребителят трябва да посочи и банкова сметка, на която да бъде преведена сумата.Заявления ще могат да подават потребителите, купили е-винетка от  специализирания сайт www.bgtoll.bg, мобилното приложение BGTOLL, терминалите за самотаксуване и на каса в брой в Областните пътни управления. Документите трябва да се изпращат на адрес: гр. София, пл. \"Македония\" 3, Агенция \"Пътна инфраструктура\" или в Областните пътни управления.От агенцията информират, че до този момент постъпилите заявки за надвзети суми са 0,1 % от продадените електронни винетки, които към днешна дата са 131 737.Вече е възстановена сумата на 9 потребители.От АПИ напомнят, че за сгрешени по вина на потребителя символи от регистрационния номер на превозното средство суми не се възстановяват. ", "date": "2019.01.10", "title": "Връщат парите на шофьорите, платили няколко пъти за е-винетка"}
{"url": "https://news.bg/world/norvegiya-predupredi-aviatsiyata-za-neidentifitsirano-zaglushavane-na-gps-navigatsiyata.html", "text": "Норвежкият авиационен орган предупреждава пилотите във въздушното пространство над Източен Финмарк за проблеми със спътниковата навигация, има неидентифицирано заглушаване на GPS в граничния регион на Норвегия към Русия, съобщава \"Баренц обсървър\".Не е ясно, кои самолети първо са забелязали нередностите в GPS сигналите, но и SAS, Norwegian и Widerøe кацат и излитат от летище Киркенес.В сряда един от новите спасителни хеликоптери на Норвегия е тестван във въздушното пространство над Киркенес и Източен Финмарк.Предупреждението е с продължителност до 31 януари.През ноември миналата година също бе издадено подобно предупреждение. Първо над норвежкото въздушно пространство в граничните райони до руския полуостров и скоро след това над финландското въздушно пространство от Рованиеми близо до Северния полярен кръг и на север до летище Ивало.Финландските власти обвиниха Русия във военното заглушаване на GPS сигналите по това време.При пълна загуба на сигнал военните и гражданските самолети подават доклади до авиационните власти. Такива предупреждения на НОТАМ са задължителни за всички пилоти, включително пътнически самолети, военни самолети или частни малки самолети.Според финландския телевизионен канал MTV3 предупреждението обхваща и няколко десетки километра от територията на Финландия.", "date": "2019.01.10", "title": "Норвегия предупреди авиацията за неидентифицирано заглушаване на GPS навигацията"}
{"url": "https://news.bg/world/tramp-revlyoto-chak-lazhe-che-imam-izbuhliv-harakter.html", "text": "Президентът на САЩ Доналд Тръмп обяви, че лидерът на малцинството в Сената Чък Шумър е излъгал, когато той и председателят на Камарата на представителите Нанси Пелоси го нападнаха , че има \"избухлив характер\".\"\", написа Тръмп в \"Туитър\".Президентът описа срещата като \"пълна загуба на време\", след като демократите още веднъж отказаха да одобрят финансиране за гранична стена.Тръмп обяви още, че има \"голямо единство\" между републиканците от Сената и Камарата на представителите, въпреки че \"фалшивите медии\" се опитват да представят нещата по различен начин.Американският лидер заяви, че ще пропусне конференцията в Давос, ако правителството остане затворено заради липса на финансиране.", "date": "2019.01.10", "title": "Тръмп: Ревльото Чък лъже, че имам избухлив характер"}
{"url": "https://news.bg/int-politics/malta-obvini-salvini-v-neosnovatelni-pretentsii-za-migrantite.html", "text": "Малта обвини италианския вътрешен министър Матео Салвини в умишлена неточност, отправяйки обвинения към малката островна страна за нарушаване на обещанията за приемане на мигранти, спасени в Средиземно море, съобщава \"Ройтерс\".Салвини, лидер на крайнодясната антиимигрантска партия \"Лига\", вчера обвини Малта, че не е приела 50 мигранти, които са се добрали до Сицилия през юли.Малта отговори, че Салвини не е казал, че Италия се е съгласила да приеме други 50 мигранти от Малта, които са се добрали до страната.В изявление малтийските власти приканиха италианското правителство да \"преразгледа статистиката си и да се въздържа от повтаряне на неоснователни претенции\".Салвини отвърна в \"Туитър\", че няма да приеме \"никакви уроци от Малта, която от години си затваря очите и позволява на големи и малки лодки да плават към Италия\".След като Салвини дойде на власт в съюз с популисткото Движение \"Пет звезди\" през юни миналата година, той затвори италианските пристанища за хуманитарни спасителни кораби, които преди това бяха приемани от Италия.Това доведе до редица дипломатически спорове с Малта - най-малката страна в Европейския съюз и намираща се най-близо до бреговете на Либия, откъдето много мигранти предприемат опасното плаване през Средиземно море - във връзка с това чия е отговорността за допускането на корабите да акостират.Въпреки че пристигащите на лодки мигранти спаднаха с 80 процента през миналата година, Европейската комисия все още е принудена да посредничи между страните членки, за да споделят пристигащите.Днес 51 мигранти достигнаха южните брегове на Италия с платноходка.През изминалата нощ в Рим Салвини се разбра с коалиционните си партньори и премиера Джузепе Конте да приемат десетина мигранти.", "date": "2019.01.10", "title": "Малта обвини Салвини в \"неоснователни претенции\" за мигрантите"}
{"url": "https://news.bg/crime/spetsialen-shtab-se-grizhi-za-sigurnostta-na-plovdiv.html", "text": "Вътрешният министър Младен Маринов наредил в Пловдив да се създаде временен оперативен щаб. Той ще ръководи силите, ангажирани за откриване на тържествата в града за откриване на \"Пловдив - Европейска столица на културата 2019\", което е планирано за 11 януари.В щаба участват представители на главните дирекции на МВР, областната и общинска администрация и организации, ангажирани пряко с културните изяви, уточниха от МВР.От 11 до 13 януари ще бъде отделен значителен ресурс от полицейски сили и средства.За 12 януари, събота - организаторите очакват около 30 000 жители и гости на Пловдив да присъстват на мащабен спектакъл на открита сцена на бул. \"Цар Борис ІІІ Обединител\".За охраната са ангажирани служители от областната дирекция на МВР, Дирекция \"Жандармерия\" в ГДНП и подразделенията на \"Специализирани полицейски сили\" в София и в Пловдив. При охраната на обществения ред ще се използва видеонаблюдение. Определен ангажимент има и наета от организаторите частна охранителна фирма.С преградни съоръжения ще бъде очертан периметърът на масовата проява, както и на обособените няколко вътрешни зони - за зрители, официални гости, медии, изпълнители и пиротехника.Осигурени са мобилни полицейски екипи, които да патрулират около района и в централната част на града, а на подстъпите към зоните за публиката ще бъдат изградени 23 контролно-пропускателни пункта. Посетителите ще бъдат щателно претърсвани съгласно Закона за събранията, митингите и манифестациите.Полицейските служители ще следят стриктно за недопускане на: хора във видимо нетрезво състояние или маскирани с цел да се затрудни разпознаването им; носене на оръжие или други специално предназначени или приспособени предмети, които биха могли да се използват против живота и здравето на хората или за причиняване на материални щети; внасянето на пиротехнически изделия.От МВР препоръчват хората да не се носят обемисти багажи и ненужни предмети. Нарушители или зрители, които с поведението си пречат за провеждане на събитието, ще бъдат отстранявани незабавно.Във вътрешните зони доброволци с отличителни знаци ще упътват посетителите. При възникнала необходимост ще оказват първа помощ.За бърза реакция при извънредна ситуация на няколко места около сцената ще бъдат разположени екипи на спешна медицинска помощ и РДПБЗН с необходимата противопожарна и аварийна техника.Със заповед на кмета на Община Пловдив се въвежда забрана за използване на дронове за заснемане на събитието, с изключение на медията с права за пряко излъчване.С оглед ненарушаване на мерките за сигурност по време на откриващия спектакъл е препоръчително живущите в близост да го наблюдават при затворени прозорци на домовете си.Междувременно пловдивчани публикуваха в социалните мрежи заповед, разпространена в кооперациите в центъра. На хората им се забранява да излизат на терасите си, забранява им се да снимат от прозорците и балконите си широко рекламираните културни прояви.\"Задължават се живущите да затворят прозорците и вратите на терасите ... до приключване на откриването. За същия период от време не трябва да има лица по терасите и прозорците и да не се снима с фотоапарати със светкавица\", гласи заповедта, разпространена в жилищните сгради в Пловдив.Общинските служители предварително са определени конкретни места, където да паркират пловдивчани и гости на Европейската столица на културата. Шофьорите ще бъдат насочвани от полицейски служители.Пътни полицаи ще следят за натоварването на трафика и при необходимост регулирането ще преминава на ръчен режим.В събота, от 12 часа до приключване на съпътстващите официалното откриване събития, в Пловдив има временна организация на движение:-", "date": "2019.01.10", "title": "Специален щаб се грижи за сигурността на Пловдив "}
{"url": "https://news.bg/health/muskulnata-atrofiya-vliza-v-spisaka-s-redki-zabolyavaniya.html", "text": "Започва процедура за включването на Спиналната мускулна атрофия (СМА) в списъка на редките заболявания, съобщиха от Министерството на здравеопазването. Целта е Националната здравноосигурителна каса да реимбурсира лечението на заболяването с лекарството Nusinersen,Решението стана ясно само час, преди родители на болни деца да обявят началото на публична кампания срещу \"бездушието и оставянето на произвола\" от страна на МЗ и НЗОК под мотото \"Министър Ананиев, спите ли добре?!\".За да влезе в списъка на НЗОК, медикаментът трябва да премине през оценка на здравните технологии и да бъде включен в Позитивния лекарствен списък.В момента български специалисти, които практикуват в наши болници, се обучават в клиники в Румъния и Испания да провеждат лечението на СМА с Nusinersen, информираха от Министерството и увериха, че водещи професори от УМБАЛ \"Св. Георги\" - Пловдив, СБАЛДБ \"Проф. д-р Иван Митев\", УМБАЛ \"Александровска\" и МБАЛНП \"Св. Наум\" вече са преминали теоретично обучение за прилагането на медикамента, като предстои и практическо такова.Българските специалисти са обучавани относно медицинските показатели за включване на терапия, терапевтичните схеми за прилагане на медикамента, идентифициране и проследяване на ефекта от лечението, назначаването на поддържаща терапия, условията, в които се прилага медикаментът и подготовката на пациента, посочват от здравното министерство и допълват, че в момента тече процедура за уточняване на схемите на лечение и прилагане на този медикамент у нас.В средата на февруари българските здравни власти ще имат готовност да бъде организирано лечението с Nusinersen и в нашата страна, категорични са от Министерството.Към момента децата със Спинална мускулна атрофия кандидатстват пред Център \"Фонд за лечение на деца\" за осигуряване на лечение с Nusinersen. До скоро това не беше възможно, но със заповед на министър Ананиев от ноември 2018 г. лекарственият продукт Nusinersen е включен в списъка по чл. 266 А, ал. 2 от ЗЛПХМ, което позволява той да се купува от болничните аптеки и да се прилага на деца със СМА, одобрени от Центъра \"Фонд за лечение на деца\".От здравното министерство изтъкват, че по този ред от Фонда вече беше одобрено дете, което да замине за лечението с Nusinersen в чужбина, след издаване на формуляр S2.Независимо обаче от усилията на българската държава и издадения формуляр S2, с който страната ни гарантира, че ще заплати на румънската здравна каса средствата, изразходвани за лечението на детето, от румънското здравно заведение отказаха лечение, посочват от министерството.Те уверяват, че са се свързали с представителя на България в Административната комисия по координация на системите за социална сигурност към ЕК, която отговаря за прилагането на регламентите по социална сигурност и съответните формуляри. Той има правото да поиска информация от представителите на държавите в административната комисия за причините за отказа да бъде приет формуляра S2.В случай, че проблемът не може да бъде решен по този път, България ще поиска от административната комисия официалното разглеждане на въпроса, заявяват от министерството.", "date": "2019.01.10", "title": "Мускулната атрофия влиза в списъка с редки заболявания"}
{"url": "https://news.bg/politics/rosen-zhelyazkov-uspokoyava-prevozvachite-da-izchakat.html", "text": "Да изчакаме! Това призова българският транспортен министър Росен Желязков в Брюксел на площада пред Европарламента протестиращите представители на превозвачите от седем страни - България, Литва, Полша, Румъния, Словения, Унгария и Хърватия.В сградата на Европарламента евродепутатите от транспортната комисия отхвърлиха исканията на превозвачите от тези седем държави.Обяснението на Росен Желязков защо да изчакаме е, че няма решение на координаторите за процедура и какви са следващите стъпки за действия в защита на транспортния бранш в периферните на Европа страни от ЕС.Транспортният министър Росен Желязков поясни, че самата еврокомисия не знае какво да прави. Той призова: \"Стига с подобни категории - \"победа-загуба\".\"В ЕП се разглеждат предложенията на ЕК. Две от трите теми по пакета \"Мобилност\" са отхвърлени - командироването, прекарването на седмичната почивка в кабината. Ние не искаме да се случват и те не са приети. Няма как нещо, което Транспортна комисия на ЕП не е приела, да докладва на ЕП\", каза Желязков.По думите му от общия поток предложения по пакета \"Мобилност\" е отпаднало предложението за връщане на камиона и за каботажните превози.Ако в ЕП това предложение бъде прието и на триалозите ЕК няма да го подкрепи, т.е. и връщането на камиона ще отпадне, каза Желязков. \"Искам да кажа, че независимо, че не сме напълнили този площад, гласът ви се чува вътре (в транспортната комисия - б.р.). Той е представен от Полша\", каза Желязков и изтъкна че евродепутатът Петър Курумбашев от левицата по време на а, по подобие на протестиращите срещу високите цени на горивата във Франция.\"Сит на гладен вяра няма. Това е положението в ЕС\", каза Курумбашев за ситуацията в ЕП.Той поясни, че другите два доклада не са гласувани. Разбрали сме се, че тези доклади може да се гласуват само в пленарна зала. И испански колеги ни помогнаха в гласуването, поясни Курумбашев.Пред събралите се представители на фирми от транспортния бранш на България, Румъния, Литва, Унгария и други страни евродепутатът изтъкна, че най-после това, което го пише на трибуната на Народното събрание в София е показано на европейския парламент. Курумбашев визира надписа: \"Съединението прави силата\".\"Ние го играхме този мач като домакини, въпреки че бяхме малцинство. С вас докосваме родната земя на България\", каза Курумбашев към българските превозвачи, които се опасяват, че ще загубят сериозен дял от бизнеса си след окончателното решение на европарламента.След евродепутата от левицата се изказа и евродепутатът от ЕНП/ГЕРБ Андрей Новаков. \"Вие сте победителите, вие стояхте до нас, доказахте, че не може да ни запушат устата, че понякога 1 плюс 1 прави 3. Нищо не е ясно по този пакет. Вие сте герои\", изтъкна .След него думата взе председателят на ПЕС и бивш премиер на България Сергей Станишев. , заяви и той.\"Когато един цялостен пакет е отхвърлен в своите 2/3 имаме основания да настояваме за недопускане в пленарна зала на този парламент. Има и уроци, които да извлечем от тази ситуация\", каза Станишев наблягайки на политическия аспект на обсъжданията в транспортната комисия на ЕП.Според него уроците били, че всеки един проблем, който потенциално възниква за нас, трябва да решаваме комплексно, заедно с другите.Вторият урок е, когато действаме заедно с нашите приятели от Румъния и другите страни, тогава може да постигаме цели - да работим заедно и системно. Третият урок е да се готвим отдалеч за промени, които се случват, обясни Станишев, без да конкретизира какви още промени се готвят за българския бизнес.Като председател и на европейската левица той се обърна към представителите на превозвачите, че хем ще защитят правата им, хем ще запазят социалния аспект на икономическите искания.\"Вашите права като работници са много важни. Трябва вашите права да бъдат защитени, но няма да приемем и допуснем огромни сектори в нашите икономики да бъдат откъснати от пазара с мотивацията за социални права. Благодарим за вашата подкрепа, тя ни даде мотивация, емоция да убеждаваме други хора\", каза Станишев, като уточни, че две от трите предложения по пакета \"Макрон\" не са гласувани.", "date": "2019.01.10", "title": "Росен Желязков успокоява превозвачите - да изчакат"}
{"url": "https://news.bg/politics/rumen-radev-nastoya-pred-tayani-da-chuyat-balgarskite-prevozvachi.html", "text": "Държавният глава Румен Радев е изпратил писмо до председателя на Европейския парламент Антонио Таяни по повод проблемите с т. нар. пакет Мобилност 1.В него държавният глава заявява категорична, че предложените към днешна дата за гласуване текстове са несправедливи за България и са \"в разрез с устоите на единния европейски пазар и нарушават принципите за свободното движение на стоки, хора, услуги и капитали в рамките на Общността\".Припомняме, че държавният глава се срещна в българските превозвачи преди два дни и призова българските институции да действат единно по проблема. Днес в Брюксел , докато в транспортната комисия на ЕП мина на . Другите два пакета предстои да се разгледат.  Според държавния глава Румен Радев, формираният общ подход по текстовете в Пакета Мобилност 1 и включените мерки дискриминират българския транспортен бранш. \"България ще претърпи сериозни загуби и икономическото ѝ изоставане от останалите страни-членки ще се задълбочи. Тежкотоварният автомобилен бизнес в България има огромно значение за икономиката на нашата страна, както като принос към брутния вътрешен продукт, така и като трудова заетост\", пише още Румен Радев.В писмото си българският държавен глава изразява своята подкрепа към исканията на българските превозвачи и подчертава, че справедливите им искания следва да бъдат разгледани и да се отчетат внесените от българска страна законодателни предложения.", "date": "2019.01.10", "title": "Румен Радев настоя пред Таяни да чуят българските превозвачи"}
{"url": "https://news.bg/health/patsientski-organizatsii-privetstvat-reshenieto-na-mz-za-muskulnata-atrofiya.html", "text": "Пациентски организации \"Заедно с теб\" изразиха удовлетворението си от  за включването на Спиналната мускулна атрофия (СМА) в списъка на редките заболявания и предприетите действия за осигуряване на лечението.Те посочиха, че на вчерашното заседание на Обществения съвет на Фонда за лечение на деца са били запознати от лекарите за стартиращото обучение през февруари на български експерти в Букурещ за прилагането на нужното лекарство и изразяват своята благодарност за решението.От организациите заявиха, че са удовлетворени, че Министерството на здравеопазването се е свързало с представителя на България в Административната комисия по координация на системите за социална сигурност към ЕК, за да поиска обяснение от представителите на държавите в административната комисия за причините за отказа да бъде приет формуляра S2 в Румъния.Те информират, че разчитат Министерството да поиска от Административната комисия официалното разглеждане на , в случай че проблемът не може да бъде решен.", "date": "2019.01.10", "title": "Пациентски организации приветстват решението на МЗ за мускулната атрофия"}
{"url": "https://news.bg/world/es-pogna-nike.html", "text": "Европейската комисия започна задълбочено разследване на данъчните дела на Nike в Холандия след разкриване на информация като част от скандала с Paradise Papers, която показва, че многонационални компании са получили данъчни отстъпки, информира АФП.Комисията \" в Холандия, за да установи дали е в съответствие с правилата на ЕС\", се казва в съобщение на еврокомисаря за конкуренцията Маргрете Вестагер.Ще се направи проверка дали производителят на спортна екипировка е получил нелоялно конкурентно предимство., допълва Вестагер.Отнася се за мерки на Холандия в периода 2006-2015 г.", "date": "2019.01.10", "title": "ЕС погна Nike"}
{"url": "https://news.bg/int-politics/iran-nyama-da-spazva-napalno-nezakonnite-sanktsii-na-sasht.html", "text": "Министърът на петрола на Иран Биджан Занганех обяви, че санкциите на САЩ срещу страната му са \"напълно незаконни\" и Техеран няма да ги спазва, съобщава \"Ройтерс\".Занганех, говорейки на съвместна пресконференция в Багдад с иракския министър на петрола Тамер ал Гадибан, настоя, че Иран няма да обсъжда обема или дестинацията на своя износ на петрол, въпреки че той остава под санкциите на САЩ.От своя страна Гадибан заяви, че Ирак все още не е постигнал споразумение с Иран за разработване на съвместни нефтени находища. Той също така посочи, че спадът на световните цени на петрола е спрял и че той очаква те да започнат да се покачват постепенно.", "date": "2019.01.10", "title": "Иран няма да спазва \"напълно незаконните\" санкции на САЩ "}
{"url": "https://news.bg/economics/chast-ot-biznesa-ne-odobryava-otlaganeto-na-zakona-za-gorivata-s-6-mesetsa.html", "text": "Част от бизнеса не одобрява решението на кабинета \"Борисов-3\" да отложи с 6 месеца влизането в сила на Закона за горивата. Ден след като правителството реши да отложи с 6 месеца прилагането на Закона за административното регулиране на икономическите дейности, свързани с нефт и продукти от нефтен произход, Българската петролна и газова асоциация изрази несъгласието си да се забави влизането в сила на закон, вече приет в парламента.Според тях това означава продължаване на живота на сивата икономика в структуроопределящ сектор за България, какъвто е производството и търговията с течни горива.Членовете на БПГА изразяват и възмущението си от това, че се предлага отлагане без никаква дискусия и консултации със засегнатия бранш.Те са категорични, че се прави целенасочен опит реалната дискусия за ограничаване на контрабандата, ДДС-измамите и други незаконни схеми в сектора, да се измести от спекулации за противопоставяне на големи и малки фирми в бранша и за ограничаване на свободната конкуренция.Българската петролна и газова асоциация настоява за среща с министър-председателя по темата, за да представи своята позиция.Членовете обясняват, че от КРИБ са изпратили писмо до министъра на икономиката Емил Караниколов, с което искат отлагане на влизането в сила на закона, но по думите им това не е съгласувано с асоциацията, която е техен член.От БПГА уточняват, че е имало период за обсъждане и тогава КРИБ е трябвало да изложи своите предложения за промяна в текстовете.Във връзка с незачитане на правото на членовете на КРИБ да бъдат уведомявани за техни действия, както е записано в устава им, от петролната и газова асоциация обявяват, че прекратяват членството си в КРИБ.В отворено писмо до медиите Българската стопанска камара също се противопоставя на забавянето на закона за горивата с 6 месеца.Според тях подобно действие би било пореден удар върху законността и прилагането на ефективни мерки за борба със сивата икономика и контрабандата.От БСК отбелязват, че през последните години у нас се е наложила практиката на приемане, отмяна или отложено действие на закони под уличен или лобистки натиск.Те подчертават, че е притеснителна практиката Народното събрание да оперира като подчинена структура на изпълнителната власт.От БСК настояват Министерски съвет да оттегли предложението си за 6-месечно отлагане на срока за влизане в сила на ЗАРИДНПНП и да съсредоточи усилията си върху собствените си правомощия, като остави законодателната дейност в ръцете на Народното събрание.", "date": "2019.01.10", "title": "Част от бизнеса не одобрява отлагането на закона за горивата с 6 месеца"}
{"url": "https://news.bg/int-politics/orban-se-zaricha-da-se-protivopostavi-na-makron-za-imigratsiyata.html", "text": "Министър-председателят на Унгария Виктор Орбан обяви, че смята френския президент Еманюел Макрон за лидер на \"европейските сили, подкрепящи имиграцията\" и затова имал дълг да му се противопостави, съобщава \"Ройтерс\".\"Не може да се отрече, че Еманюел Макрон е важна фигура, нещо повече, лидерът на силите, подкрепящи имиграцията\", изтъкна Орбан по време на пресконференция.\"Това не е нищо лично, а въпрос на бъдещето на нашите страни. Ако това, което той иска по отношение на имиграцията, се случи в Европа, това би било лошо за Унгария, затова трябва да се боря с него\", настоя унгарският премиер.Макрон и Орбан от месеци водят политическа война на думи на фона на заплахите на френския президент да бъдат наложени санкции на страните членки на Европейския съюз, които не приемат мигранти и твърдолинейната позиция на унгарския премиер по въпроса за мигрантите.Орбан също така коментира, че ще приветства партиите, които са против имиграцията, да спечелят мнозинство на предстоящите избори за Европейски парламент през май.Според унгарския премиер победа на антиимиграционните сили на изборите за Европейски парламент може да доведе до промени в Европейската комисия. По-късно националните избори в отделни страни членки на ЕС биха могли да променят състава на Европейския съвет, което ще доведе до промяна на целия континент по въпроса за миграцията.Коментирайки споразумението между Полша и Италия за укрепване на външните граници на ЕС, Орбан отбеляза, че това е \"едно от най-големите събития, с които тази година би могла да започне\".Унгарският премиер също така обвини Германия, че не уважава позицията на унгарците по въпроса за миграцията, като подчерта, че чувства постоянен натиск от Берлин да приема мигранти в страната.\"Германската политика не уважава решението на унгарците да не се превръщат в страна на имигранти\", настоя Орбан, добавяйки: \"Това се вижда особено отчетливо в германските медии, понякога по много груб начин, те оказват натиск върху нас да ги следваме по пътя им (на приемане на мигранти), а ние не желаем да го правим.\"Той подчерта, че нямало надежда за постигане на компромис по въпроса.Макрон се въвлече в конфликт с популистките лидери в Унгария, Италия, Чехия, Словакия, Полша и Австрия заради позицията му по отношение на кризата с мигрантите. Миналия юни френският държавен глава заплаши да наложи санкции на страните членки на ЕС, които отказват да приемат мигранти с доказан статут, посочвайки, че Париж не може да приеме ситуация, при която \"страни, които печелят изключително много от солидарността на ЕС\", се поддават на \"тесните си национални интереси, когато става въпрос за мигрантите\". По-късно, в реч през август, Макрон разкритикува остро Орбан и други популистки лидери като \"националистически демагози\".", "date": "2019.01.10", "title": "Орбан се зарича да се противопостави на Макрон за имиграцията"}
{"url": "https://news.bg/world/vapros-za-obedinenie-na-belarus-i-rusiya-nyama-obyavi-lukashenko.html", "text": "Беларуският президент Александър Лукашенко заяви, че въпросът за обединение на Беларус и Русия в една държава не съществува в дневния ред.Той обяви това на съвещание за социално-икономическото развитие на страната през 2019 г. и развитието на интеграцията, информира ТАСС, позовавайки се на БЕЛТА.\"\", каза държавният глава.Лукашенко подчерта, че съюзът между Беларус и Русия може да се развива на равноправна основа и че трябва да се удовлетвори волята на двата народа - Руската Федерация и Беларус.По думите му, ако няма равноправна основа, няма съюз.Според него има много причини защо не се повдига въпросът за обединение на двете държави.Русия може да се лиши от единствения си съюзник в западно направление в лицето на Беларус, ако страните не успеят да постигнат споразумение за компенсация във връзка с налозите в петролната сфера, предупреди Лукашенко.Той отбелязва, че отсъствието на договореност с Русия по казуса няма да е катастрофа за страната.\"\", подчерта Лукашенко.", "date": "2019.01.10", "title": "Въпрос за обединение на Беларус и Русия няма, обяви Лукашенко"}
{"url": "https://news.bg/politics/db-karakachanov-iska-da-se-pensionira-na-politicheskata-sofra.html", "text": "Разпалването на омраза от страна на министъра на отбраната Красимир Каракачанов е абсолютно недопустимо. Това заявиха от Демократична България по повод възникналото етническо напрежение в село Войводиново заради побоя на командос.От партията са на мнение, че с думите си , министърът прикрива безотговорността на властта към проблемите в циганските гета.Това изказване е част от проблема с престъпността и бедността в гетата, а не е част от решението, смятат те и посочват, че лидерът на ВМРО е доказал във времето, че използва всяко избухване на междуетнически искри, за да трупа предизборни дивиденти.Иронично е, че партията която , включително и на престъпници, заема загрижена поза за нивото на криминалната активност в България, твърдят от ДБ.Според тях играта на скачени съдове с ДПС се прожектира с успех преди всички избори.Политиците от двете крайности на спектъра имат пряк интерес от това конфликтът между българи и роми да тлее завинаги и никога да не бъде решен, убедени са от партията и допълват, че този конфликт им осигурява политическо бъдеще, а преднамереното държане на стотици хиляди хора в бедност - и евтини гласове.От ДБ твърдят, че единствената цел на политици като Каракачанов всъщност е \"да се пенсионират на политическата софра\".Всяко насилие е абсолютно недопустимо и следва да бъде преследвано с цялата тежест на закона, категорични са те и изразяват надежда, че биячите от Войводиново ще получат възмездие.Те обаче подчертават изумлението си, че на вицепремиер са необходими обяснения, че не може да съществува колективна вина.\"Отговорността винаги е индивидуална, на извършителите на деянието. Другото е игра с огъня, като при Хитлерова Германия или войните в Босна, където всичко започва именно с пропаганда, подобна на тази на военния министър.\", посочват от ДБ.Те настояват проблемите да се решават по начин, който гарантира дългосрочен успех, а не на парче и посочват, че ромите могат да участват много по-адекватно в пазара на труда.Досегашните правителства обаче търпят пълен провал по въпроса с интеграцията им, смятат от Демократична България.По тази причина те отправят няколко предложения към правителството, сред които засилване на държавността в рисковите райони.Водещи сме по брой полицаи на глава от населението, а в цели райони МВР отсъства, посочват от партията и настояват наказанията за дребни престъпления да възлизат на стойност до една минимална заплата.От ДБ искат и обвързани с нуждите на работодателите еврофондове за допълнителна квалификация.\"Сегашното финансиране е в голямата си част безсмислено и ненужно, като само се разхищават средства, колкото да се присвоят едни пари. Много по-полезно за икономиката би било фондовете да са по-малко, но използвани ефективно, съобразно нуждите на пазара\", убедени са те.Сред предложенията са и въвеждането на програма за добро образование на рисковите групи и постепенното закриване на училищата в гетата, където нивото е изключително ниско.Никой в България не трябва да има специални привилегии или да е ощетен за това, че принадлежи към някаква група, било то етническа или друга, отсичат от Демократична България и допълват, че водещо трябва да е овладяването на престъпността и осигуряването на работа и образование.", "date": "2019.01.10", "title": "ДБ: Каракачанов иска да се пенсионира на политическата софра"}
{"url": "https://news.bg/int-politics/kitay-mobilizira-balistichni-raketi-sposobni-da-potopyat-korabi-na-sasht.html", "text": "Китай мобилизира балистични ракети DF-26, разположени са в северозападния район на страната, като според Пекин, оръжията имат способността да унищожават американски кораби, влизащи в оспорвани води в Южнокитайско море, съобщава ЕйБиСи.Ракетите DF-26, които китайски медии и експерти в областта на отбраната наричат \"убиец от Гуам\" или \"Гуам Експрес\", са способни да носят конвенционални или ядрени бойни глави. Те имат обхват 4500 километра, което ги прави способни да стигнат до Гуам на изток и Индонезия на юг, като предоставят на Пекин мощно оръжие, докато напрежението в Южнокитайско море продължава да нараства.Според китайската държавна медия \"Глобал Таймс\", ракетите DF-26 сега са разположени в плато и пустинни райони в северозападната част на Китай, превозвани от камиони, които могат да преминат през тежкия терен.Военен експерт от Пекин коментира пред \"Таймс\", че позиционирането на ракетите дълбоко в континенталната част на Китай ги прави по-трудни за прихващане, тъй като позволява на ракетата да навлезе в крайния си етап с висока скорост.Ракетите за първи път са показани на парад през 2015 г., а Китай потвърди, че вече са функциониращи от април миналата година, като кадрите са първите показвани извън парад. Не е ясно кога ракетите са преместени в северозападния район, съобщава медията.Ден преди информацията за ракетите, американският разрушител USS McCambell, премина през водите на островите Ксиша - район, който Пекин счита за част от своята територия. САЩ определят преминаването като операция \"свобода на навигацията\", докато говорителят на китайското външно министерство Лу Канг призова САЩ \"незабавно да прекратят този вид провокация\".В края на миналата година китайският контраадмирал Луо Юан заяви, че Пекин може да потопи две американски самолетоносача при опит да възпре САЩ да влязат в Южнокитайско море.Адмирал Лу е цитиран в тайванските медии, като заявява, че при унищожаването на два самолетоносача ще загинат около 10 000 американци, твърдейки, че това ще бъде най-добрият начин да нарани САЩ.Д-р Малкъм Дейвис, старши анализатор в отбранителната стратегия и възможностите на Австралийския институт за стратегическа политика, коментира пред ЕйБиСи, че разполагането на ракети е значително, особено на фона на последните заплахи от Китай. Той допълва, че досега Китай е разполагал с ракети т DF-21D, които са с по-малък обсег.\"Политически и стратегически има нарастващ риск от конфликт между Китай и Тайван, който в крайна сметка би могъл да доведе до опит на Китай да потопи американските военни кораби, включително и самолетоносачи\", обяснява Дейвис.Според него, решението допълнително демонстрира решимостта на президента Си Дзинпин да подготви Китай за война със Съединените щати, или Тайван в Южнокитайско море.\"Тревожа се, че китайците се стремят към нещо през следващите няколко години,\" коментира Дейвис и допълва, че Си Дзинпин може да подготвя силно изявление относно Тайван за стогодишнината на китайската комунистическа партия през 2021 г.\"Китайците, по отношение на начина, по който мислят и виждат себе си в света и начина, по който виждат САЩ, чувстват, че времето им е дошло\", добавя той.Миналата седмица, Си Дзнинпин обясни по време на среща с военното ръководство, че китайските въоръжени сили трябва да засилят чувството си за спешност и да направят всичко възможно, за да се подготвят за битката.Според Дейвис, е много малко вероятно китайците да започнат атака и малко вероятно този ход да възпрепятства американското присъствие в региона.\"Американците не се плашат. Всеки самолетоносач е подкрепен от военноморска група от крайцери и разрушители, които разполагат с усъвършенствани системи за противовъздушна отбрана, които потенциално могат да свалят ракети, въпреки че това е трудно\", обяснява той.Според китайската доктрина, те биха използвали бараж от разнообразни ракети, което би създало доста сложен проблем за американците, което е вероятно да доведе до загуба на кораби.\"Когато говорим за САЩ и Китай, трябва да забравим за минали конфликти, в които американците имаха огромно технологично предимство. И двете страни ще претърпят тежки загуби в подобен конфликт\", допълва д-р Дейвис.", "date": "2019.01.10", "title": "Китай мобилизира балистични ракети, способни да потопят кораби на САЩ "}
{"url": "https://news.bg/regions/podzemen-parking-za-nad-2-mln-lv-izgrazhdat-do-stadion-vasil-levski-v-stolitsata.html", "text": "193 паркоместа ще могат да използват столичани от средата на август в подземен паркинг на метростанция \"Стадион Васил Левски\", обяви изпълнителният директор на Центъра за градска мобилност (ЦГМ) Христиан Петров пред журналисти.Строително-ремонтните дейности по доизграждане на подземния паркинг започват от следващия месец.Той ще бъде изграден изцяло от финансовите средства на ЦГМ, увери шефът на Центъра за градска мобилност.Финансовите средства, необходими за изграждането на паркинга са 2 080 000 лв. Петров уточни, че подземният буферен паркинг ще бъде с над 10 000 квадратни метра и 193 автомобила ще могат да бъдат паркирани.Той може да бъде използван напълно безплатно, стига шофьорите да използват градския транспорт.През настоящата година стартира процедура по завършване на буферния паркинг на Централна гара, с допълнителни 80 места за автомобилите.Предстои да бъде завършен и един наземен паркинг в столичния квартал \"Надежда\", стана ясно от думите му.С 2 милиона лева ще бъдат изградени и тротоари в столицата. Средствата са изцяло пригодени да бъдат използвани за изграждането на тротоари.ЦГМ си поставя за цел да изгради 100 тротоара с предвидено заделената сума, обясни Петров", "date": "2019.01.10", "title": "Подземен паркинг за над 2 млн. лв. изграждат до стадион \"Васил Левски\" в столицата"}
{"url": "https://news.bg/economics/adfi-proveri-nad-300-obshtestveni-porachki.html", "text": "Агенцията за държавна финансова инспекция (АДФИ) провери 342 обществени поръчки в периода октомври - декември 2018 г.Стойността на обществените поръчки е 339 254 437 лв.Общата стойност на проверените обществени поръчки през четвъртото тримесечие на миналата година е по-голяма със 70 847 968 лв. в сравнение с предходното.От агенцията съобщават, че за четвъртото тримесечие на 2018 г. са приключили 122 финансови инспекции, като 82 от тях са проведени в общини. За последното тримесечие на миналата година АДФИ е проверила още 1 136 договора за 286 130 606 лв.В рамките на проверките са възстановени щети за 226 051 лв., което е с около една трета повече от предходното тримесечие.При инспекциите се констатираха 52 случая на непроведени или неоснователно проведени обществени поръчки на обща стойност 11 005 813 лв. Съставени са 10 акта за начет и 247 акта за установяване на административни нарушения.Финансовите инспектори са идентифицирали и 23 \"индикатора за измама\".", "date": "2019.01.10", "title": "АДФИ провери над 300 обществени поръчки"}
{"url": "https://news.bg/world/shefat-na-pentagona-netsenzurno-razkritikuval-lokhiyd-martin.html", "text": "Изпълняващият длъжността министър на отбраната на САЩ Патрик Шанахан нецензурно разкритикува програмата за производство на изтребители пето поколение F-35, с която се занимава корпорацията \"Локхийд Мартин\" (Lockheed Martin), съобщава ТАСС, позовавайки се на \"Политико\".Негативният и в груба форма коментар на Шанахан е направен по време на вътрешно заседание на Пентагона.Шанахан работи в продължение на 31 г. за конкурента на Lockheed Martin - компанията \"Боинг\" (Boeing), която през 2001 г. изгуби обществена поръчка на Пентагона за производство на многоцелеви изтребители.Според американската медия Шанахан отрицателно и в груба форма се е изказал за Ф-35, а също така е отбелязал, че Lockheed Martin въобще \"не знаят как да реализират каквато и да е било програма\"., пише \"Политико\", позовавайки се на източник, който цитира думите на шефа на Пентагона.Вестникът пише още, че в средата на 2017 г., когато Шанахан е започнал работа в Пентагона, той се е подписал под документ, с който се обвързва да не приема решения по въпроси, свързани с бившия му работодател. Но според източници това не е попречило на министъра да се изказва позитивно за Boeing и да ругае конкуренти като Lockheed Martin.", "date": "2019.01.10", "title": "Шефът на Пентагона нецензурно разкритикувал \"Локхийд Мартин\""}
{"url": "https://news.bg/politics/dva-protesta-v-sofiya-podkrepyat-pozitsiyata-ni-sreshtu-paketa-makron.html", "text": "Освен в Брюксел, и в София имаше протест срещу пакета \"Мобилност\", чието гласуване бе тази сутрин в Европейската комисия по транспорт в Брюксел. По време на обсъждането на промените в Европарламента пред сградата в Брюксел имаше протест на превозвачи от България, Литва, Полша, Румъния, Словения, Унгария и Хърватия.Докато на площада пред Европарламента в Брюксел се провеждаше протест на превозвачи от 7 държави, в София младежите на ВМРО проведоха протестна акция пред френското посолство. Ръководството на партия МИР, загърнати в българския национален флаг, протестираха пред сградата на Европейската комисия в София, която е построена на мястото на къщата на Стефан Стамболов.Ако абсурдните мерки бъдат приети, това ще отнеме прехраната на над 120 хил. български семейства, ще сторнира 17 % от БВП на България и ще принуди стотици хиляди хора да емигрират, категорични са младежите от ВМРО.\"Това е геноцид над държавата ни и показва лицемерието на европейските бюрократи\", е позицията на младежката организация на партията. Те облепиха посолството на Република Франция и прилежащите огради с плакати: \"Спрете пакета \"Макрон\".Българският интерес трябва да бъде защитен, категорични са младите воеводи. Здравият разум в ЕС трябва да надделее, ако изобщо има бъдеще на този европейски проект, коментираха пред посолството младежите.Евентуалното приемане на пакета ще покаже ясно и категорично дали има място за българския и като цяло източноевропейския бизнес на европейския пазар.Ако ще се превръщаме в донори на западните общества, то няма смисъл да се борим за единен съюз, заявиха още младежите на ВМРО.Почти по същото време от партия МИР организираха протест пред сградата на Представителството на Европейската комисия в София. Според тях новите правила за мобилност са в разрез с българския национален интерес и нарушават основното правило на Съюза за свободно движение на хора, стоки и услуги в общността.Партията призовава всички свои поддръжници, приятели, съратница и близки хора и организации да се присъединят в защита на бранша.", "date": "2019.01.10", "title": "Два протеста в София подкрепят позицията ни срещу пакета \"Макрон\""}
{"url": "https://news.bg/crime/izpravyat-pred-sada-podkupniya-sluzhitel-na-babh-yambol.html", "text": "Изправят пред съда подкупния инспектор от Областната дирекция за безопасност на храните в Ямбол.Припомняме, през септември миналата година  от търговски обект в Елхово.Обвиняемият взел парите на 19 септември от смесен магазин в града. Подкупът бил, за да извърши проверка дали обектът отговаря на ветеринарно-санитарните изисквания, необходими за приготвяне на сандвичи за вкъщи и топли напитки в чашки за еднократна употреба, и да даде положително становище за дейността му до директора на ОДБХ-Ямбол.За подобно престъпление законът предвижда наказание \"лишаване от свобода\" до 6 години и глоба до 5 000 лева.Заседанието по случая е насрочено за утре.", "date": "2019.01.10", "title": "Изправят пред съда подкупния служител на БАБХ Ямбол"}
{"url": "https://news.bg/bulgaria/api-obrabotva-patishtata-sreshtu-poleditsi.html", "text": "Пътните настилки се обработват постоянно срещу обледяване, съобщиха от Агенция \"Пътна инфраструктура\".Припомняме, за днес от Националния институт по метеорология и хидрология определиха оранжев код за интензивни валежи от дъжд в областите Смолян, Хасково, Кърджали, Ямбол и Бургас.В тези области е възможно да има спад на температурите и опасност от поледици.Жълт код за снеговалежи е обявен за Западна България, а за областите Благоевград, Варна, Добрич и Сливен се очаква дъжд.Над 1000 машини са обработвали пътните настилки през нощта, за да се осигури безопасността на пътуване при зимни условия.Ограничено е движението на всички автомобили през прохода \"Троянски\".През проходите \"Превала\" и \"Печинско\" и по път II-37 Батак - Доспат товарните автомобили над 12 тона задължително трябва да бъдат без ремаркета и полуремаркета.Целогодишно са затворени за движението проходите \"Върбишки\" и \"Златишки\".Ограничено е движението на товарни автомобили над 10 тона през цялата година през проходите \"Вратник\" и \"Твърдишки\".Целогодишно е забранено движението на тежкотоварни автомобили над 12 тона през проходите \"Петрохан\" и \"Шипка\", както и на товарни автомобили над 3,5 тона през проходите \"Дюлински\" и \"Пампорово\".През останалите проходи движението се осъществява при зимни условия без въведени ограничения.Шофьорите, на които им предстои пътуване трябва да тръгват на път с автомобили, подготвени за зимни условия, и да карат внимателно и със съобразена скорост.Блокирането на движението от автомобили, които не са подготвени за зимни условия, затруднява работата на снегопочистващата техника и възпрепятства пътуването на всички останали шофьори.Всички граждани и транспортни фирми могат да получават информация за актуалната пътна обстановка от интернет страницата на АПИ - www.api.bg, и на тел. 0700 130 20. ", "date": "2019.01.10", "title": "АПИ обработва пътищата срещу поледици"}
{"url": "https://news.bg/regions/dva-tira-se-udariha-kray-klisuritsa.html", "text": "Два тира се удариха на главен път Е-79, в отсечката между Монтана и Видин, съобщи Нова телевизия.Инцидентът станал край село Клисурица.Ремаркето на идващият от Монтана камион е поднесло и в него се блъснал движещото се обратна посока превозно средство.Единият от шофьорите е настанен в болница, а другият е без сериозни наранявания. ", "date": "2019.01.10", "title": "Два тира се удариха край Клисурица"}
{"url": "https://news.bg/world/salvini-istinskite-evroskeptitsi-upravlyavat-losho-evropa-ot-godini.html", "text": "Правителството в Рим ще покаже, че \"истинските евроскептици\" са тези, които лошо управляват Европа от години.Това заяви пред радио RTL вицепремиерът и вътрешен министър на Италия Матео Салвини.По време на  заяви, че Италия и Полша могат да предизвикат \"Европейска пролет\", която да сложи край на доминацията на \"оста Германия-Франция\".Салвини и вицепремиерът Луиджи ди Майо подкрепиха протестите на \"жълтите жилетки\" във Франция.", "date": "2019.01.10", "title": "Салвини: Истинските евроскептици управляват лошо Европа от години"}
{"url": "https://news.bg/economics/krib-privetstva-otsrochkata-za-zakona-za-gorivata.html", "text": "Вчера Управителният съвет на Конфедерацията на работодателите и индустриалците в България проведе редовно заседание, на което отново разгледа проблема за отлагане на влизането в сила на Закона за административното регулиране на икономическите дейности, свързани с нефт и продукти от нефтен произход, както и за неговото изменение и допълнение.На последните четири редовни заседания УС на КРИБ разгледа въпросите във връзка със Закона, които бяха повдигнати от страна на колективите членове на КРИБ - на строителния (Камарата на строителите в България) и минно-геоложкия сектор (Българската минно-геоложка камара), както и предприятията членове на КРИБ от металургичния сектор (Българска асоциация на металургичната индустрия).Проведоха се и редица срещи с министъра на финансите, министъра на икономиката и с други институции.КРИБ изпрати писма до държавни институции, както и до Националния икономически съвет с искане за решаване на възникналите проблеми чрез отлагане на влизането в сила на Закона. Целта е той да се прецизира чрез необходимите изменения и допълнения.УС на КРИБ счита, че взетото решение на Министерския съвет за удължаване на срока за влизане в сила на Закона за административното регулиране на икономическите дейности, свързани с нефт и продукти от нефтен произход, ще даде възможност да бъдат изяснени проблемите на бизнеса във въпросните сектори и до намиране на приемливи решения.", "date": "2019.01.10", "title": "КРИБ приветства отсрочката за Закона за горивата"}
{"url": "https://news.bg/world/meksiko-otkri-20-tela-do-granitsata-sas-sasht.html", "text": "Властите на Мексико са открили 20 тела в сряда, 17 от тях са овъглени, до град Нуево Ларедо, който е в близост до границата със САЩ, обяви представител на властите, цитиран от \"Ройтерс\".Също така са открити пет изгорени коли до телата в град Мигел Алеман в северния мексикански щат Тамаулипас.Тамаулипас е един от най-кръвопролитните щати в Мексико, където банди се борят за контрол над наркотрафика и са свързани с рекет и експлоатация на мигранти.През последните години са открити стотици тела заради дългогодишната нарковойна, водена от армията срещу картелите.", "date": "2019.01.10", "title": "Мексико откри 20 тела до границата със САЩ"}
{"url": "https://news.bg/world/rusiya-obarna-usd100-mlrd-v-yeni-yuani-i-evro.html", "text": "Русия е обърнала 100 милиарда долара в японски йени, китайски юани и евро. Това е част от усилията на Москва да намали зависимостта си от щатския долар (дедоларизация).Информацията разпространяват руски медии, позовавайки се на най-новия тримесечен доклад на Централната банка на Русия, публикуван с шест месеца закъснение.В периода между март и юни 2018 г. делът на щатските долари в международните резерви на Русия е намален до 21,9% от 43,7 на сто.През октомври 2018 г. руският президент  от щатския долар. Той предупреди, че Вашингтон греши като прави американската валута по-ненадеждна.", "date": "2019.01.10", "title": "Русия обърна $100 млрд. в йени, юани и евро"}
{"url": "https://news.bg/health/aptekite-i-zdravnata-kasa-se-razbraha-za-zaplashtane-na-bumashtinata-po-retseptite.html", "text": "Националната здравна каса (НЗОК) ще плаща на аптеките единствено за отпуснатите лекарства, които се реинбурсират (заплащат се от Касата - б.р.), но не и обработката на рецептите. Това е договорено на среща на председателя на надзорния съвет на Касата Жени Начева и представители на Българския фармацевтичен съюз (БФС). Срещата е проведена на 3 януари, уточниха от Касата.Причината да не се плаща обработката на рецептурните бланки е, че в Закона за здравното осигуряване (ЗЗО) и в Закона за бюджета на НЗОК 2019 г. не е регламентиран механизъм Касата да заплаща на аптеките за обработка на рецепти.Обработването на рецептурните бланки с предписани лекарствени продукти с ниво на заплащане 100 на сто е в рамките на нормативно установените задължения на аптеките.По време на срещата е постигнато съгласие в Наредбата за условията, правилата и реда за регулиране и регистриране на цените на лекарствените продукти да се включат надценките за търговец на дребно за лекарствата, които се плащат 100 %, и които са с цена на производител до 10 лв. Те са в приложение №1 на Позитивния лекарствен списък (ПЛС).По този начин аптеките ще продължат да отпускат лекарствени продукти, които са най-масово (около 76%) предписваните и отпускани - за напълно реимбурсираните лекарства. Така се осигурява и гарантира безпрепятственият достъп на повече пациенти до терапия с тези лекарствени продукти, пишат от Касата.Втората договореност, постигната на срещата между ръководството на Касата и представители на фармацевтичния съюз е, че Касата ще заплаща по-ниската цена на лекарствата, които са доставени от търговците на едро и стойността им се покрива изцяло от Касата. Това се отнася за промени в Наредба № 10/2009 на МЗ.Мотивирайки се на Закона за здравното осигуряване (ЗЗО) Касата ще проверява как се изпълнява това нареждане като проверява и документацията на аптеките.Финалното изречение от съобщението на НЗОК е следното: \"Страните се споразумяха да работят и занапред в дух на конструктивизъм и диалог\".", "date": "2019.01.10", "title": "Аптеките и Здравната каса се разбраха за заплащане на бумащината по рецептите"}
{"url": "https://news.bg/society/porugaha-za-poreden-pat-memoriala-na-zhertvite-na-komunizma.html", "text": "\"Паметникът на жертвите на комунизма беше поруган за пореден път със свастики.\" Това заяви лидерът на БЗНС и бивш военен министър Николай Ненчев при поднасяне на цветя пред мемориала.От БЗНС са направили призив към цялата демократична общност да поднесат цветя, за да изтрият срама от вандалския акт.От общината са реагирали веднага и са почистили паметника, но вследствие на това имената на загиналите почти не се четат.Ненчев обяви, че ако охранителите и общината не се справят, от БЗНС ще монтират камери за денонощно наблюдение, за да не повтори случката.Ненчев запита и срещу кого всъщност се протестира. \"Срещу невинни български граждани, офицери, интелектуалци, свободолюбиви българи, които изключително незаслужено бяха наказани, а някои платиха със живота си, други с дълги години по лагери и затвори\", подчерта той.", "date": "2019.01.10", "title": "Поругаха за пореден път мемориала на жертвите на комунизма"}
{"url": "https://news.bg/world/dzhihadistite-poeha-kontrol-nad-siriyskata-provintsiya-idlib.html", "text": "Основният джихадистки алианс в сирийската провинция Идлиб с бунтовници и разшири влиянието си в региона, информира АФП.Споразумението води до незабавно прекратяване на боевете между \"Хаят Тахрир ал Шам\", бивш сирийски клон на \"Ал Кайда\", и подкрепения от Турция Национален фронт за освобождение, съобщава джихадисткият пропаганден сайт Ebaa.\"\", отбелязва Ebaa.Така нареченото \"правителство на спасението\" е административно крило на \"Хаят Тахрир ал Шам\", която през последните дни извоюва позиции в последния голям бастион на бунтовниците в Сирия.Споразумение между Русия и Турция от септември 2018 г. предотврати офанзива на сирийската армия в Идлиб.Сирийският център за наблюдение на човешките права обяви, че според договореностите от днес територията на бунтовниците попада под административния контрол на \"Хаят Тахрир ал Шам\".Центърът пояснява, че други екстремистки фракции като \"Хурас ал Дин\", свързани с \"Ал Кайда\", и \"Туркестанската ислямска партия\" са в други райони на Идлиб, но са се съюзили с \"Хаят Тахрир ал Шам\".", "date": "2019.01.10", "title": "Джихадистите поеха контрол над сирийската провинция Идлиб"}
{"url": "https://news.bg/crime/oshte-vaprosi-za-fotovoltaichniya-park-v-pazardzhik-ima-akf.html", "text": "Днес Фондация \"Антикорупционен фонд\" (АКФ) публикува договора за нереализирания най-голям фотоволтаичен парк в Югоизточна Европа.Припомняме, по сделката между Община Пазарджик и \"Риал Стейтс\" ЕООД, което е свързано с кандидат-купувача на ЧЕЗ Гинка Върбакова,  в края на 2018 г.Сигналът касае пропуск на Община Пазарджик да потърси неустойка от 1 млн. евро от \"Риал Стейтс\".На 4 януари тази година АКФ получи договора за покупко-продажба на недвижим имот между Община Пазарджик и \"Риал Стейтс\" и на три анекса към същия договор от дати 20.05.2011 г., 31.05.2011 г. и 23.07.2012 г.След обстоен преглед на документацията по сделката са налице следните факти:Потвърждават се съмненията за нередности в сделката, изложени в сигнала на АКФ до прокуратурата.- Налице са нови данни, които пораждат съмнение дали са спазени изискванията на закона.Според договора \"Риал Стейтс\" са придобили общинска земя край селата Априлци, Елшица и Сбор в Пазарджишко срещу задължението да изградят фотоволтаичен парк с мощност от 50 MW в срок от 32 месеца след издаване на строителното разрешение.До момента са въведени в експлоатация инсталирани мощности от 2,45 MW, а общината не е потърсила уговорената в договора неустойка от 1 млн. евро.Срокът за изпълнение на инвестиционния проект от поне 400 милиона лева е удължаван два пъти посредством подписаните след договора анекси.С първия анекс страните удължават срока за изграждане на соларния парк с две години, като не става ясно защо е необходима тази промяна.В Анекс 3 от 23.07.2012 г. се посочват измененията на Закона за енергията от възобновяеми източници от 2011г. и решение на ДКЕВР, с което според страните съществено се променя \"икономическата целесъобразност и бизнес планът\" на проекта.Купувачът \"декларира, че не се е отказал от проекта\" и че \"прави всички разумни действия, които да доведат до успешното реализиране на проекта, в изпълнение на закона и договора\".От текста не става ясно дали купувачът е представил доказателства в подкрепа на твърденията си.С Анекс 3 изграждането на парка, който е и една от най-мащабните инвестиции в региона, е поставено под условието на настъпване на бъдещо несигурно събитие, каквото е отпадането на т.нар. от страните \"мораториум\" в решението на КЕВР.Според правния екип на АКФ клаузите на трите анекса са изцяло в интерес на купувача.Не е видно интересите на Община Пазарджик да са защитени с поемане на допълнителни гаранции от страна на \"Риал Стейтс\". Не е ясно и на какво основание са подписани трите анекса.Липсват данни за решения на Общински съвет-Пазарджик, които да са били основания за предоговарянето.Такива решения на Общински съвет бяха изрично поискани от АКФ, но не бяха предоставени.В началото на 2018 г. \"Риал Стейтс\" е продало два от прехвърлените от Община Пазарджик парцела въпреки задължението да не се отчуждава имотът до въвеждане в експлоатация на соларния парк. Сделката на стойност близо 1 милион лева поставя под съмнение дали интересите на Общината са защитени.Посочените нови данни пораждат съмнение за нарушения на законовите изисквания за разходване на публични средства и разпореждане с общинско имущество.АКФ се натъкна на факти по сделката от 2008 г., които будят допълнителни въпроси.Антикорупционният фонд продължава да следи случая.", "date": "2019.01.10", "title": "Още въпроси за фотоволтаичния парк в Пазарджик има АКФ"}
{"url": "https://news.bg/int-politics/ofanzivata-na-turtsiya-sreshtu-kyurdite-v-siriya-ne-zavisi-ot-izteglyaneto-na-sasht.html", "text": "Турският външен министър Мевлют Чавушоглу обяви, че планираната военна операция на Турция срещу кюрдските бойци в Сирия не зависи от обявеното изтегляне на американските военнослужещи от Сирия, съобщават турските медии.Ако САЩ не изтеглят войските си навреме, изтъкна Чавушоглу, Анкара ще предприеме военна офанзива срещу \"Отрядите за народна защита\" на сирийските кюрди източно от река Ефрат, обявена от турския президент Реджеп Тайип Ердоган в средата на декември и отложена дни по-късно. Турция разглежда \"Отрядите за народна защита\" като терористична групировка. \"Ако (изтеглянето) бъде отложено с нелепи оправдания като това, че турците избиват кюрдите, което не съответства на реалността, ние ще изпълним това решение\", предупреди Чавушоглу. Турция и САЩ са в обтегнати отношения във връзка с бъдещето на сирийските кюрдски сили, след като президентът на САЩ Доналд Тръмп направи изненадващо обявление миналия месец, че ще изтегли 2000 американски военнослужещи от Сирия. \"Отдавна искахме САЩ да прекратят подкрепата за \"Отрядите за народна защита\", посочи турският първи дипломат, добавяйки, че е подписана пътна карта с Вашингтон, целяща разрешаването на проблема.Министърът се възползва от възможността да обяви, че турският президент планира да проведе двустранна среща с руския си колега Владимир Путин, както и тристранна среща на върха във формат Астана. Той не е споменал точните дни, но отбелязал, че Москва ще предложи график.", "date": "2019.01.10", "title": "Офанзивата на Турция срещу кюрдите в Сирия не зависи от изтеглянето на САЩ"}
{"url": "https://news.bg/politics/othvarliha-iskaniyata-ni-po-paketa-makron.html", "text": "Европейските депутати от Транспортната комисия отхвърлиха искания от България компромисен вариант по пакета \"Мобилност\", съобщи БНР.Те приеха, че камионът трябва да се връща в отправната точка на всеки четири седмици. ЕП одобри и, че превозвачите не могат да спят в кабините, а трябва да нощуват в хотел.Гласуването става, докато пред сградата се провежда масов протест против пакета \"Макрон\".Припомняме, ден по-рано трима български евродепутатина днешното заседание на транспортната комисия на Европейския парламент. Други български евродепутати, представители на европейското политическо семейство, се опитваха да заместят колегите си от други страни, за да може да има баланс при гласуването.Причината за тези усилия е липсата на представител на България в транспортната комисия на Европарламента.Междувременно представители на превозвачите от България, Литва, Полша, Румъния, Словения, Унгария и Хърватия изпратиха съвместна декларация.Призоваваме Европейския парламент да отхвърли Пакета за мобилност 1, който задълбочава разцеплението на ЕС и ще навреди сериозно не само на ефективността на транспорта на ЕС, но и на неговата търговия, икономика и общество като цяло, се казва в декларацията.С промените се увеличава рискът от фалити на транспортни предприятия. Поскъпват цените на превозите и цените на стоките за европейските потребители. Ще бъдат загубени основни предимства на автомобилния транспорт като неговата гъвкавост и географско покритие. Отслабването на конкуренцията и разрушаването на системите за стимулиране труда на водачите ще влошат качеството на транспортните услуги. Тази мярка ще представлява косвена забрана за превозите по кръстосаната търговия и каботажа, сериозно застрашаваща свободата за предоставяне на услуги в ЕС, категорични са превозвачите от 7-те държави.\"Ние подкрепяме предложенията, насочени към по-голяма яснота, гъвкавост и по-добро прилагане, обаче не можем да приемем предложенията, които нямат нищо общо с очаквания справедлив, балансиран и основан на доказателства подход. В отсъствието на оценка на въздействието върху бранша, потребителите и страните-членки на ЕС, настоящите дебати придобиват политизиран, популистки и дори радикален характер в предизборната прибързаност\", се казва в декларацията.Според тях промените ще намалят конкурентноспособността и ще стигне дори изключване от пазари на трети страни.Според нашите превозвачи налагането на промените - забраната за седмична почивка в кабината и липсата на подходяща паркинги, националните ограничения на каботажа са очевидно нарушение на основополагащите правила на Общия европейски пазар.\"Вместо да приключи започнатите процедури за нарушение срещу някои от тези страни-членки, Европейската комисия не изпълни своите задължения като пазител на Договорите и предложи Пакета за мобилност, налагайки подобни рестриктивни мерки в целия ЕС\", пишат деклараторите.Прилагането на правилата за командироване на шофьорите по кръстосаната търговия и каботажа във всички 28 страни-членки ще увеличи значително негативното въздействие в сравнение със сегашната ситуация.В резултат ще има правна несигурност и невъзможност да се спазват изискванията. Ще се увеличат експлоатационните разходи. Ще се влошат екологичните показатели на международния транспорт и заради празните курсове. За водачите това би означавало дълго време, загубено в пътуване до дома и обратно, през което те нито ще работят, нито ще почиват, категорични са превозвачите на 7-те страни, подписали декларацията.\"Ние апелираме категорично да бъде отхвърлено напълно неприемливото предложение за задължително връщане у дома на превозното средство, както и да се съхрани правото на водачите да избират мястото, където да прекарват почивките си\".\"Ние категорично се противопоставяме на компромисните изменения за прилагане на Регламент 593/2008 (Рим І) по отношение на високомобилната и непредсказуема професия на международните шофьори. Това няма нищо общо с фундаменталните свободи на ЕС, Единния пазар и цялостната политика на ЕС в сферата на автомобилния транспорт\", пишат превозвачите от от България, Литва, Полша, Румъния, Словения, Унгария и Хърватия.Според превозвачите е неприложим критерият \"най-голям дял от дейността\" без предварителна оценка в коя от тези страни е най-големият дял от дейността.Според тях ще бъде неприложимо прилагането на правилата за командироване. Причината - искат пълен контрол на превозвачите от трети страни. Това включва проверки на пътя, проверки в предприятията, регистрация в системите за класификация на риска, обмен на информация посредством IMI и ERRU и т.н.Това ще накара превозвачи от ЕС да преместят фирмите си извън Съюза, за да използват вратичките, достъпни само за превозвачите от трети страни, категорични са превозвачите.Надяваме се, че Европейският парламент ще подходи към тези въпроси от по-широка перспектива в интерес на цялото европейско общество, пише в декларацията на превозвачите от България, Литва, Полша, Румъния, Словения, Унгария и Хърватия. спорни са точките за нощувките в кабината, прибирането в страната, от където е фирмата и прилагането на Директивата за командированите работници при каботажни превози в други страни. Още преди месеци превозвачите ни заплашиха с , ако исканията им не бъдат изпълнени.В Брюксел по време на обсъждането на промените в ЕП пред сградата имаше протест на транспортните фирми, на него. Свои представители също така заявиха, че ще изпратят и от БСП, които , който призова за обединение на всички институции в защита на сектора. Преди това правителството заяви пълната си подкрепа срещу предлагания и т.нар. пакет \"Макрон\".Съпротивата започна с , а премиерът Бойко Борисов се опита да убеди френския президент Емануел Макрон и германския канцлер Ангела Меркел в София да променят позициите си предложените изменения.Въпреки че през юни месец евродепутатът  по пакета \"Макрон\", Борисов тогава предупреди, че гласуването на промени в транспортната комисия е само първото и .", "date": "2019.01.10", "title": "Отхвърлиха исканията ни по пакета \"Макрон\""}
{"url": "https://news.bg/world/iran-podgotvya-izprashtane-na-sateliti-s-raketi-domashno-proizvodstvo.html", "text": "Президентът на Иран съобщи, че скоро ще изпратят два сателита в орбита с ракети, произведени в страната, информира АП.Хасан Рохани поясни, че изстрелването на сателитите ще се случи \"скоро, през следващите седмици\".Иран обичайно представя постиженията си в космическата програма през февруари, когато е годишнината от Ислямската революция през 1979 г.Ислямската република изпрати няколко сателита в орбита през последното десетилетие. През 2013 г. изпрати маймуна в Космоса.САЩ и съюзниците им се безпокоят, че технологията за изпращане на сателити в орбита може да бъде използвана за разработване на далекобойни ракети. Според Вашингтон плановете на Иран за изпращане на сателити е в разрез с резолюция на Съвета за сигурност на ООН, която призовава Техеран да на изпитва балистични ракети, способни да носят ядрени бойни глави. Иран твърди, че не нарушава резолюцията.", "date": "2019.01.10", "title": "Иран подготвя изпращане на сателити с ракети домашно производство"}
{"url": "https://news.bg/education/universitetite-ne-sa-gavkavi-da-davat-prakticheski-opit-na-studentite-si.html", "text": "Навлизаме в особена форма на криза на пазара на труда, която ще се отрази на растежа на икономиката. Това заяви доц. Томчо Томов, ръководител на Националния център за оценка на компетенциите към Българска стопанска камара в рамките на дискусия в БТА, посветена на подкрепата от страна на бизнеса към българското висше образование. Организатор е Фондация \"Подкрепа за България, чиято основна цел е да подпомага талантливи български студенти, които се обучават в държавните ни университети.Проблемите на пазара на труда са свързани с работната сила, с нейната мобилност, както и с демографските въпроси, но пряко отношение има и насочването на образованието.\"В Европа сме едни от най-експортно ориентираните страни по отношение на износ на интелект\", допълни доц. Томов.Бизнесът не поглежда сериозно към подготовката на кадри, които остават безработни след завършване на висше учебно заведение, в което завършената специалност не е специфична, уточни проф. Любен Тотев, ректор на Минно-геоложки университет \"Св.Иван Рилски\".По думите му предимствата за студентите на ВУЗ-а са свързани с това, че е единственият университет в България, в който се предлага образование по минно-геоложки специалности, както и че всички собственици на големи добивни компании са съпричастни с университета.\"Проучване, добив и обработка на полезни изкопаеми\" е сред професионалните направления с най-високи доходи у нас, показва последната рейтингова система на висшите училища за 2018 година.Припомняме думите на Георги Стойчев, изпълнителен директор на Институт \"Отворено общество\", който представи данните от рейтинговата система. В класацията по среден успех от първи курс в тази специалност са регистрирани едни от най-ниските оценки. След завършване на специалността обаче се оказва, че младите висшисти стават част от елита с високото си заплащане.На фона на тези данни се запазва тревожната тенденция над половината от завършилите висше образование у нас да не успяват да се реализират по специалността си. 49% от дипломираните студенти у нас работят на позиция, за която се изисква висше образование, сочат отчетите.Провеждат се стажове в предприятията на добивната индустрия, а с особено внимание работодателите се отнасят към отличните студенти. Така стои въпросът и в ИТ сектора у нас, но съществуват и редица специалности, където намирането на реален стаж се оказва истинско предизвикателство за студентите.Какъв е опитът на работодателите и какви са нагласите им към различни форми на взаимодействие с висшето образование, показва проучване, направено от БСК сред 1000 малки, средни и големи предприятия. То бе представено по време на кръглата маса в БТА днес.Образованието е ключовият източник за набиране на свежи и годни кадри за българската индустрия, но това не може да се случи с изчакване, заемайки пасивна позиция, убеден е доц. Томов.По думите му работодателите остават встрани от изпълнението на план-приема за висшите учебни заведения. Отношението към някои професии е свързано с практиката, образованието и реалния живот. Много работодатели трябва да работят върху имиджа на определени професии, включващи дисциплини като математика и физика. Това според него се отразява на приема в университетите. Трансфер на знания, иновации и разработване на иновативни проекти биха подпомогнали значително всички заинтересовани страни според него.Бизнесът трябва да предостави условия за практическо обучение, за получаване на съвременни знания и създаване на умения в реална среда. Доц. Томов изтъкна, че това се прави все още от много малко предприятия, а именно то е ключов момент в подготовката на младите хора.Все още университетите и системата им на финансиране на висшето образование не позволяват гъвкавост. Висшите учебни заведения стоят встрани от системата за развитие на знания през целия живот. Не се предлагат и квалификационни услуги. Затова според специалиста са необходими политики, свързани с облекчение и насърчаване на взаимодействието.Съвместните проекти между бизнеса и университетите се финансират предимно с външни средства. \"Няма еднозначен модел. Няма единна система, по която да се развиват на основата на принципа на взаимна изгода взаимоотношенията между висшето образование и бизнеса\".Инициативата в този процес е във висшето училище, категоричен беше Томов. Най-висока активност се забелязва са в секторите \" Информационни технологии\", \"Добивна промишленост\", \"Преработваща промишленост\", \"Машиностроене\" и \"Металургия\". В другите сектори не се отчита достатъчно активност.Най-ниско остава приложението на придобитото висше образование сред завършилите специалност \"Туризъм\" - близо 20%, показва последната рейтингова система у нас.Проучването на БСК сочи и липсващата обратна връзка на работодателите за качеството на образованието и реално придобитите компетенции. Рейтинговата система отчита реализация, но не отчита компетентност, критикува Томов. Проблем в нормативната уредба според него е публично-частното партньорство. В много страни от Западна Европа държавата поема разходи при малките предприятия за трансфер на знания.Бизнесът инвестира, когато има добавена стойност и възвращаемост на вложеното. Инвестициите са и корпоративна социална отговорност, но трябва да се помисли върху нормативно регулиране и гарантиране на риска в бизнеса, когато се инвестира. Така ще се осигури двустранна защита на интересите, съветва доц. Томов.Припомняме резултатите от мониторинга за образованието и обучението на ЕК от изминалата година, в които се анализират основните предизвикателства пред европейските образователни системи и се представят политики, които да подкрепят по-ефективно обществените нужди и нуждите на пазара на труда.При представянето на резултатите , че професиите на бъдещето все още са неизвестни, но със сигурност всички те ще бъдат свързани с технологии. Това е причината МОН да се концентрира върху дигитализацията в своите програми. Голяма част от традиционните професии се очаква да изчезнат в бъдеще. В следващите години обаче предстои да се появят около 50 нови професии и всички те следва да са свързани с бързия темп на развитие на технологиите. Остава загадка обаче какви са точно нуждите на бизнеса, които да стимулират не само студентите, но и иновациите във висшите учебни заведения.Доц. Томов подчерта в рамките на дискусията, че \"и бизнесът, и образованието трябва да спрем с хубавите разговори и обещания, а да преминем към конкретни действия\".Стипендиите от Фондация \"Подкрепа за образованието\" са по специфични направления и специалности, които да отговорят на нуждите на бизнеса. Той трябва да дава ясни сигнали за това кои са търсените специалисти, уточни председателят на фондацията д-р Розалина Козлева. По думите й в момента бизнесът се нуждае главно от инженери, които в университетите у нас са дефицитни.Отличен успех, добри постижения и ниски доходи са изисикванията за предоставяне на стипендии от фондацията. Средствата за стипендиите се осигуряват от три компании.Изявени стипендианти бяха наградени в рамките на дискусията.", "date": "2019.01.10", "title": "Университетите не са гъвкави да дават практически опит на студентите си"}
{"url": "https://news.bg/economics/danachni-deklaratsii-da-podavame-po-elektronen-pat-zove-nap.html", "text": "600 000 данъчни декларации са подадени от физическите лица през 2018 г. 34% от тях са подадени по електронен път. Данните представи говорителят на НАП Росен Бъчваров на пресконференция, посветена на началото на данъчната кампания през 2019 г.По думите му има трайна тенденцията за намаляване на установените нарушенията за неподадена данъчната декларация от физическите лица. Една от целите на НАП е през 2020 г. данъчната декларация за физическите лица да бъде предварително попълнена.По време на настоящата данъчна кампания от НАП призовават всички данъчни декарации да бъдат подавани по електронен път.От НАП вече предлагат над 100 електронни услиги, които са напълни безплатни. Формулярите на декларациите могат да се набавят от всички офиси на агенцията, както и от сайта на НАП.Боряна Георгиева, директор на Дирекция \"Обслужване\" обясни, че от самото начало на новата данъчна кампания вече имало подадени над 90 декларации.\"От пускането на услугата до настоящия момент общо подадени декларации са 500\", отчете Георгиева.Данъците върху доходите на физическите лица (ДДФЛ) през 2018 г. остават непроменени. Подаването на декларациите може да бъде извършено в офисите на НАП, по пощата и по електронен път.От НАП съветвет клиентите си да подават декларациите си по електронен път, защото могат да бъдат допуснат най-малко грешки.Ако декларациите бъдат подадени по електронен път, може да бъде използвана 5% отстъпка. За да се използва отстъпката трябва да се подаде декларацията по електронен път в срок до 31 януари, да бъдат платени задълженията и целият дължим данък да бъде заплатен в срок до 31 януари.Декларациите за юридическите лица също остават без промяна.По отношение на осигуровките през настоящата година има промяна и хората, които са трайно безработни, ще трябва да внасят месечна здравна осигуровка в размер на 22 лв.От НАП съветват клиентите си да използват ПИК за подаване на декларации. Всички, които нямат ПИК, могат да ги получат от всеки един от офисите на НАП напълно безплатно.През настоящата година се запазва възможността за използване на облекчение за по-лесни условия за подаване на документи.\"Към момента на подаване на декларации за облекчения не следва да има задължения\", предупреди Георгиева.Относно облекченията за млади семейства, декларациите могат да се подават само от единия съпруг. Облекченията за деца са в размер на 200 лева за едно дете, 400 лева за две деца и 600 лева за три деца. За деца с увреждания облекченията са до 2000 лв.\"Ако на единия родител не му достига доход да използва цялото облекчението, може да използва дохода на другия родител\", поясни тя.", "date": "2019.01.10", "title": "Данъчни декларации да подаваме по електронен път, зове НАП"}
{"url": "https://news.bg/education/mon-otvarya-elektronna-platforma-za-zanimaniya-po-interesi.html", "text": "Въвеждат се нови регламенти във връзка със заниманията по интереси и финансирането им в държавните и общинските училища със средства от бюджета, съобщават от Министерството на образованието и науката.Промените в наредбите за приобщаващото образование и за финансирането на институциите предвиждат заниманията да се организират според желанието на учениците и със съгласието на родителите, както и според спецификата на дейностите и възможностите на училището.Изборът на занимания по интереси ще се подпомага от информационна система под формата на електронна платформа за публикуване на търсени и предлагани занимания по интереси. Тя е достъпна на следния адрес: .Електронната платформа ще бъде отворена за регистрация на училищата, както и на физически и юридически лица, които предлагат занимания по интереси, до 28 януари 2019 г.Ако учителите провеждат занимания по интереси в училището, в което са назначени, не трябва да се регистрират като физически лица. ВВъпроси, свързани с електронната платформа, могат да се изпращат на имейл: class_contact@mon.bg", "date": "2019.01.10", "title": "МОН отваря електронна платформа за занимания по интереси"}
{"url": "https://news.bg/int-politics/ruskinya-mozhe-da-stane-kmet-na-turski-grad.html", "text": "Рускиня може да стане кмет на турски град в провинция Анталия, съобщава ТАСС.Агенцията уточнява, че става дума за Анастасия Петрова-Четинкая. Тя ще участва в местните избори за първи път в историята на страната на 31 март за кмет на Алания в провинция Анталия.Анастасия Петрова-Четинкая е издигната като независим кандидат.През март турците ще гласуват за кметове, членове на регионални парламенти, съвети, ръководители на общини, селски старейшини и членове на селските съвети.", "date": "2019.01.10", "title": "Рускиня може да стане кмет на турски град"}
{"url": "https://news.bg/disasters/stachka-na-letishtata-v-germaniya.html", "text": "Сериозни проблеми във въздушния трафик в Германия се очакват заради стачка на служителите по сигурността, съобщават местните медии.Протестът ще засегне летищата в Дюселдорф, Кьолн-Бон и Щутгарт, където вероятно много полети ще закъснеят или ще бъдат анулирани. Служителите по сигурността настояват за по-високи заплати и за по-добри условия на труд. В понеделник със същите искания стачкува персоналът на летището в Берлин.От българското Министерство на външните работи препоръчаха на пътуващите от и до засегнатите от стачката германски летища предварително да се свържат с авиокомпанията за актуална информация за самолетния трафик, съобщи БНР.", "date": "2019.01.10", "title": "Стачка на летищата в Германия"}
{"url": "https://news.bg/weather/zhalt-i-oranzhev-kod-za-losho-vreme.html", "text": "Днес ще бъде облачно, с валежи - в северозападните райони и високите полета на Западна България - от сняг, в централните райони - от дъжд и сняг, а в Източна България и крайните югозападни райони - само от дъжд.Това съобщиха от НИМХ.В Родопската област ще има значителни валежи от дъжд, а в северозападните райони и високите полета на Западна България ще се образува нова снежна покривка до 10-15 см. Ще духа слаб северозападен, в Източна България силен южен вятър, който до обяд ще отслабне и в Североизточна България ще се ориентира от север-североизток. Максимални температури - между 0° и 5°, в Югоизточна България до 10°-11°.В планините ще бъде облачно с валежи от сняг, който през деня в ниските части ще премине в дъжд. Ще духа силен и бурен югозападен вятър. Максималната температура на височина 1200 метра ще е около 2°, на 2000 метра - около минус 3°.Над Черноморието ще бъде облачно с валежи от дъжд. Ще духа южен силен, който в следобедните часове по северното крайбрежие ще отслабне и ще се ориентира от север-североизток. Максимални температури между 8° и 11°. Температурата на морската вода е 5-6°. Вълнението на морето ще бъде 3 бала по южното крайбрежие и ще достига 4-5 бала по северното.", "date": "2019.01.10", "title": "Жълт и оранжев код за лошо време"}
{"url": "https://news.bg/bulgaria/katastrofa-ogranichava-dvizhenieto-po-am-trakiya.html", "text": "Временно движението по АМ \"Тракия\" посока Бургас се осъществява само в активната лента при км 143 в поради пътнотранспортно произшествие, съобщиха от Агенция \"Пътна инфраструктура\".Шофьорите да се движат с повишено внимание и съобразена скорост.Отпадат ограниченията за тежкотоварни автомобили над 12 т по път I-6 Кюстендил - ГКПП Гюешево и по път II-62 Дупница - Кюстендил.", "date": "2019.01.10", "title": "Катастрофа ограничава движението по АМ \"Тракия\""}
{"url": "https://news.bg/regions/otkriha-uran-vav-vodata-na-oshte-dve-haskovski-sela.html", "text": "Откриха уран във водата на още две хасковски села, съобщиха от Регионалната здравна инспекция.Направените проби в Свирково и Дряново са показали завишени стойности и от днес със заповед на здравната инспекция е наложена забрана за пиене и готвене с вода от чешмите.От местното ВиК дружество трябва да осигурят водоноска или алтернативен водоизточник.До момента в общо шест населени места в региона, сред които и Хасково, има забрана за ползване на чешмяна вода за пиене и готвене.", "date": "2019.01.10", "title": "Откриха уран във водата на още две хасковски села"}
{"url": "https://news.bg/regions/169-snegorina-pochistvat-sofiya.html", "text": "През изминалата нощ 169 снегорина са работили на терен в София.Основните пътни артерии са почистени и обработени. Това съобщи на ранен брифинг кметът на столицата Йорданка Фандъкова.Почистват се спирки, тротоари и подходи към подлези.Градският транспорт се движи нормално по всички линии.162 души са пренощували в кризисните центрове за настаняване в София. Фандъкова отново призова гражданите да подават сигнали за бедстващи хора, за да могат службите да реагират навреме и да се избегнат инциденти.Днес ще бъде облачно, с валежи - в северозападните райони и високите полета на Западна България - от сняг, в централните райони - от дъжд и сняг, а в Източна България и крайните югозападни райони - само от дъжд.За област София важи предупреждение \"жълт код\", както за Западна България за студ и валежи.", "date": "2019.01.10", "title": "169 снегорина почистват София"}
{"url": "https://news.bg/int-politics/makedoniya-oshte-obsazhda-konstitutsionnite-promeni.html", "text": "Македония продължава обсъждането на конституционните промени, предаде БНР.Очаква се днес по обед да продължи заседанието на парламента по конституционните промени за изменение на името на страната на Република Северна Македония.То започна снощи, но беше прекъснато от председателя Талат Джафери след обръщението на премиера Зоран Заев, за да може всеки депутат да получи стенограма от речта на министър-председателя.Пред парламента Заев заяви, че с постигнатите договорености с Гърция става възможно още тази година да започнат преговорите за членство в Европейския съюз.Той заяви, че македонците получават кристално и недвусмислено потвърждение за своята идентичност, тъй като Гърция вече не оспорва правото им на самоопределение, а македонският език ще се използва във всички институции, в Евросъюза и в НАТО.От управляващия Социалдемократически съюз на Македония очакват гласуването на промените да е в петък.За приемането им е необходимо мнозинство от две трети в 120-местния парламент - т.е. 80 депутати.", "date": "2019.01.10", "title": "Македония още обсъжда конституционните промени"}
{"url": "https://news.bg/politics/paketat-makron-krade-balgarskiya-transporten-biznes-kategorichen-dzhambazki.html", "text": "Стига с двойните стандарти. Това призова Димитър Рашков пред Нова преди големия транспортен протест в Брюксел.Шофьорите не искат да спят в хотел, защото кабините били удобни.Изискването на пакета \"Макрон\" е те да зарежат камиона някъде в полето, да идат на хотел и затова не било ясно какво ще намерят, след като се върнат на сутринта.Евродепутатът Ангел Джамбазки смята, че изискването шофьорите да се връщат вкъщи е домашен арест.Нарушава се основно право за свободно движение и търговия. Става въпрос за кражба на бизнес, обясни той.Андрей Новаков се надява повече наши представители в ЕП да успеят да влязат в транспортната комисия и да успеят да гласуват.Този протест не е демонстрация на евроскептицизъм. Това заяви транспортният министър Росен Желязков пред Нова телевизия.Нашите превозвачи искат основните права на ЕС да се спазват.Според министъра вносителите на предложенията в пакета \"Макрон\" трябвало да се срамуват от основателите на ЕС.Засега гласовете в транспортната комисия са на кантар с лек превес на опонентите ни. Следващият ход е да се направи всичко възможно процедурата да се блокира и да се остави на следващия състав на ЕП.Припомняме, днес в Брюксел ще се проведе протестът на транспортните фирми, на който .Причината за недоволството на българските превозвачи са някои от точките в пакета \"Мобилност\" относно нощувките в кабината, прибирането в страната, от където е фирмата и прилагането на Директивата за командированите работници при каботажни превози в други страни.Още преди месеци те заплашиха с , ако исканията им не бъдат изпълнени.Свои представители на днешния протест заявиха, че ще изпратят и от БСП, които , който призова за обединение на всички институции в защита на сектора. Преди това правителството заяви пълната си подкрепа срещу предлагания и т.нар. пакет \"Макрон\".Съпротивата започна с , а премиерът Бойко Борисов се опита да убеди Емануел Макрон и Ангела Меркел в София да променят позициите си предложените изменения.Въпреки че през юни месец евродепутатът  по пакета \"Макрон\", Борисов тогава предупреди, че гласуването на промени в транспортната комисия е само първото и .Днес предстои и  на предложения в подкрепа на бранша.", "date": "2019.01.10", "title": "Пакетът \"Макрон\" краде българския транспортен бизнес, категоричен Джамбазки"}
{"url": "https://news.bg/health/edin-ekip-na-speshna-pomosht-za-nyakolko-rayona.html", "text": "Спешна помощ е на колела. Филиалът на спешната помощ е място, където да чака екипът обаждане.Това стана ясно от коментара пред Нова тв на говорителя на Спешна помощ Катя Сунгарска за Единственият екип, който е бил на линия е бил на адрес в Нови Искър.Този екип е бил единственият за няколко района. Друг лекар нямало, бил в болничен.Сестрата в центъра не е можела какво да направи, защото детето е било в изключително тежко състояние.Нашите лекари са в линейките, обясни Сунгарска.Логиката била семейството да влезе в ДКЦ-то, а не да търси Спешната помощ.Съболезнования от душа, изключително тежък случай, каза говорителката на Спешна помощ.А семейството на починалото дете обясни, че е било в непрекъснат контакт с тел 112.Сестрата в Спешния център оставила близките да му правят изкуствено дишане.МЗ проверява случая.", "date": "2019.01.10", "title": "Един екип на Спешна помощ за няколко района"}
{"url": "https://news.bg/politics/izborat-na-iztrebitel-zalog-dokoga-shte-izdarzhi-pravitelstvoto.html", "text": "\"Изборът на изтребител е залог за това колко дълго ще управлява правителството.\" Това заяви бившият посланик в Америка Елена Поптодорова пред bTV по повод процедурата по избор на нови изтребители.По думите ѝ всичко е сведено до личната сигурност на премиера.Тя припомни, че са подавани оставки точно преди взимането на такива важни решения - едната стана тогава, когато България е имала възможност да проучва за своите залежи на газ.Според нея трябва повече политически кураж.\"Премиерът Борисов иска да даде всекиму\", подчерта Поптодорова.По думите ѝ той си представя, че като даде на Кремъл енергийните проекти, ще може да договори сделката за изтребителите със САЩ.\"Последното нещо, което Кремъл иска да види, е американски самолети, придобити от нас\", изтъкна бившият посланик в САЩ. Елена Поптодорова подчерта, че процедурата по придобиване на изтребител е тотално объркана, защото експертите се произнасят и по нови, и по употребявани самолети.Тя запита срещу кого ще седнат да преговарят четиримата български министри.Според нея всичко е правено с вътрешнополитическа цел, отколкото да се търси оперативно решение на нещата.Припомняме, вчера  за преговори с правителството на САЩ за сключване на договор за придобиване на нов тип боен самолет. , обявиха от столетницата. Въпросът е какви гласове ще събере управляващата партия ГЕРБ и до каква степен може да разчита на гласовете на всички депутати от малката коалиция на Обединените патриоти. Днес , че депутатите му няма да подкрепят доклада на Министерски съвет.Срещу  и начина на провеждане на процедурата се обявява не веднъж държавният глава Румен Радев, който я определи като Бившият посланик коментира и изказването на зам.- главният прокурор Иван Гешев за това, че Тя поясни, че най-важното уточнение от думите на Гешев е, че тези разговори са водени не с официални руски лица, а с лобисти.Поптодорова определи ситуацията по-скоро като затворнически скеч, като подчерта, че надали Путин ще вдигне телефона на Николай Банев.По думите ѝ би било добре зам.-главният прокурор да каже какво се случва с работата на руски военни агенти в България, откъдето са били предоставяни комуникационни системи в Черна гора във връзка с опита за преврата.\"България винаги е била приемана за даденост от Русия\", изтъкна бившият посланик.Според нея страната ни трябва да гледа своя собствен интерес и еманципацията е ключът.", "date": "2019.01.10", "title": "Изборът на изтребител - залог, докога ще издържи правителството "}
{"url": "https://news.bg/politics/mareshki-zove-za-anatema-na-bezogledniya-naglets-karakachanov.html", "text": "Анатема на такъв безогледен наглец като Каракачанов. Такъв призив отправи лидерът на \"Воля\" и зам.-председател на НС Веселин Марешки в студиото на Нова телевизия. По думите му такова било и всеобщото мнение.Ти не си опозиционер като мен, разкритикува от ефира лидерът на \"Воля\". Ако е искал да се махнат гетата, Каракачанов можел да го направи от първия си ден във властта. А вече две години е на власт и сякаш сега изобщо разбира, че има гета. Гетото във Войводиново било заселвано от активисти на ВМРО, а в селото гласували именно за ВМРО и това може да се провери по секциите. Красимир Каракачанов създал гетата. Навсякъде има проблеми, посочи Марешки и изтъкна, че те имат решения. Марешки коментира и темата с избора на изтребител за българските ВВС. Изборът на който и да е самолет е грабеж, по мнението му. Докато нямаме здравеопазване и образование, такива железа не ни трябват, смята лидерът на \"Воля\".Припомняме, не веднъж Марешки е искал отделените пари за изтребители и въоръжение на българската армия да се вложат в социалната сфера.Изборът, на който и да е самолет, е най-големият грабеж на българщината, такива безсмислени железа не ни трябват, докато нямаме здравеопазване и образование, каза Марешки. Кой ни е враг и от кого се пазим с тези самолети, попита Марешки.Припомняме, че лидерът на \"Воля\" не веднъж се изказва с искане за  и . Партията му продължава да иска оставката на вицепремиера Красимир Каракачанов. Освен това Марешки иска . Той цитира твърдение на министъра, че бил прост посредник. На нас прост посредник за министър не ни трябва, отсече лидерът на Воля.Освен това посредниците вземали комисионни. Министерство на отбраната с този министър не ни е нужно, убеден е Веселин Марешки.Трябват ни силни държави в ЕС, слабите държави са циреи в ЕС, заяви той.", "date": "2019.01.10", "title": "Марешки зове за анатема на \"безогледния наглец\" Каракачанов"}
{"url": "https://news.bg/world/v-avstraliya-zadarzhaha-mazh-izpratil-podozritelni-pratki-do-konsulstva.html", "text": "Полицията в Австралия задържа мъж във връзка с изпращането на 38 подозрителни пакета до консулства и посолства в градовете Канбера, Мелбърн и Сидни, предаде БиБиСи.В сряда служители на няколко консулства повикали спешните полицейски екипи заради съмнителните пратки.Съдържанието на пакетите все още се изяснява. Няма данни за пострадали служители.Срещу 48-годишния мъж, който е задържан по случая, е повдигнато обвинение, че е изпращал опасни предмети по пощата.За подобно деяние законът в Австралия предвижда наказание \"лишаване от свобода\" до 10 години.По информация на местните медии сред консулствата, получили подозрителните пратки, са това на Великобритания САЩ, Швейцария, Пакистан, Индия, Гърция, Южна Корея, Нова Зеландия, Италия, Испания и Франция.", "date": "2019.01.10", "title": "В Австралия задържаха мъж, изпратил подозрителни пратки до консулства"}
{"url": "https://news.bg/regions/nezakonnite-kashti-vav-voyvodinovo-sa-ot-30-godini.html", "text": "\"Процесът по разрастване на незаконните постройки в селото е от около 30 години.\" Това заяви пред Нова телевизия кметът Димитър Тосев.По думите му след инцидента с командоса вече са премахнати 5 незаконни постройки, а днес предстои да бъдат съборени още 8.Тосев увери, че след изтичане на 14-дневен срок всички останали постройки ще бъдат премахнати.За незаконната къща, в която са живеели двамата младежи пребили командоса, кметът обясни, че е построена от година и половина.Тосев посочи още, че първата ромска къща в квартала дава ток на останалите чрез проводници.Зам.-председател на общинския съвет Георги Каков отбеляза, че ситуацията в селото със сигурност ще се успокои след мерките и действията на държавата.Той обясни, че те не са замесени в незаконните постройки и винаги са били против гетата.Каков изрази учудването как така от 4-5 къщи кварталът се е разраснал толкова много.По думите му от общината са направили всичко необходимо незаконните строежи да се спрат.", "date": "2019.01.10", "title": "Незаконните къщи във Войводиново са от 30 години"}
{"url": "https://news.bg/world/targovskite-pregovori-mezhdu-kitay-i-sasht-polozhiha-osnovata-za-badeshto-sporazumenie.html", "text": "Завършилите търговски преговори между САЩ и Китай полагат основата за постигане на споразумение между двете държави в бъдеще, обяви Пекин, цитиран от сингапурския вестник \"Стрейт таймс\".Въпреки че Пекин и Вашингтон не са разрешили всички различия, експертите са оптимисти, че двете страни ще успеят да постигнат споразумение в областта на търговията.Тази сутрин Министерството на търговията на Китай излезе със съобщение, в което заявява, че двете страни са провели \"обширен, задълбочен и подробен обмен\" за търговията и структурни проблеми от взаимен интерес.Тридневните преговори при закрити врата завършиха в сряда. В съобщението на ведомството се отбелязва, че разговорите \"насърчиха взаимното разбирателство и положиха основа за разрешаване на притесненията на всяка от страните\".Пекин подчертава, че двете страни са постигнали съгласие да продължат да поддържат тесни контакти.По-късно този месец се очаква китайски представител да посети Вашингтон за продължаване на търговските преговори.Преговорите в Пекин са покрили и обсъждане на \"структурни проблеми\", за които американците отдавна се оплакват.По-рано Вашингтон обяви, че преговорите са проведени с намерение постигане на необходими .В допълнение е засегнат и огромният търговски дефицит, като преговорите са се фокусирали върху обещанието на Китай да закупи съществено количество селскостопански продукти и други стоки и продукти от САЩ.Редактор на Global Times пише, че проблемът с търговския баланс е разрешен \"най-гладко\".", "date": "2019.01.10", "title": "Търговските преговори между Китай и САЩ положиха основата за бъдещо споразумение"}
{"url": "https://news.bg/world/phenyan-da-vzeme-drazki-merki-za-denuklearizatsiya-iska-seul.html", "text": "Северна Корея трябва да вземе \"дръзки\" мерки за денуклеаризация според южнокорейския президент Мун Дже-ин, предаде Ройтерс.Изказването му е в момент, когато преговорите с Вашингтон са в застой.Според него трябва да се предприемат съответните мерки за улесняване на усилията за денуклеаризация на Северна Корея и посочи като пример приемането на \"мирен режим\" от страна на САЩ, както и на официална декларация, която да сложи край на Корейската война (1950-1953).Пьончанг неколкократно се е обявявал \"за\" денуклеаризацията на Корейския полуостров - неясна формулировка, която може да се тълкува по различни начини, включително и като изискване към САЩ да оттегли военните си сили от Южна Корея.Мун призна, че подписаната в Сингапур декларация през юни от Ким Чен-ун и американският президент Доналд Тръмп е \"малко неясна\" и че има известен \"скептицизъм\" относно севернокорейската дефиниция за денуклеаризация, която всъщност може да не съвпада с тази на Вашингтон.\"Ким увери мнозина чуждестранни управници, включително мен, Тръмп, Си Дзинпин и Путин, че тя (севернокорейската дефиниция) изобщо не се различава от тази на международната общност\", заяви Мун.Южнокорейският президент каза и че денуклеаризацията и въпросът с приключването на войната нямат нищо общо със статута на американските сили в страната.\"Ким Чен-ун съзнава, че право на решение по този въпрос имат само Южна Корея и САЩ\", допълни той.Според Мун визитата на Ким в Пекин тази седмица е знак, че втора среща на върха между него и Тръмп е неизбежна.\"Смятам, че  на президента Ким Чен-ун ще бъде много ползотворно за успеха на втората среща на върха между САЩ и Северна Корея\", заяви той пред медиите.Според него тази среща трябва да доведе до \"по-ясно споразумение относно действията на двете страни\".Мун посочи и че се изпълняват условията за подновяване на ключовите икономически проекти между двете Кореи.\"Предварителните условия за подновяване на дейностите в комплекс Кесонг и на туризма в планината Кумганг от страна на двете държави вече се изпълняват в основни линии\", увери президентът.Много експерти обаче са на мнение, че изпълнението на тези проекти ще наруши някои от санкциите, наложени на Северна Корея от международната общност.По тази причина Мун заяви, че Сеул ще работи, за да разреши въпроса със санкциите възможно най-скоро.", "date": "2019.01.10", "title": "Пхенян да вземе \"дръзки\" мерки за денуклеаризация, иска Сеул"}
{"url": "https://news.bg/regions/otpada-ogranichenieto-za-dvizhenie-na-drebnite-prezhivni-zhivotni-v-tri-oblasti.html", "text": "Българската агенция по безопасност на храните (БАБХ) ревизира по-строгия надзор в областите Ямбол, Бургас и Хасково във връзка със заболяването чума по дребните преживни животни.Припомняме, че в края на декември 2018 г. изтече срокът за прилагане на разширените мерки за контрол на болестта. Те бяха наложени на страната ни с решение на Европейската комисия (ЕК).След проведени срещи и дискусии между БАБХ и ЕК бе взето решение мерките да бъдат облекчени като отпаднат ограниченията за движение на дребни преживни животни и продукти в рамките на зоната в трите области.Мерките за облекчен режим са в сила от 9 януари.Дребните преживни животни от общините Болярово, Елхово, село Поляна от община Стралджа - област Ямбол и населените места от общините Средец, Созопол, Приморско, Малко Търново и Царево - област Бургас, ще могат да бъдат придвижвани в рамките на цялата страна след клиничен преглед, извършен 3 дни преди движението и с издадено ветеринарномедицинско свидетелство за движение от официален ветеринарен лекар.Същата мярка се прилага и при животните от останалите общини от областите Ямбол, Бургас и Хасково, в рамките на цяла България.Няма ограничение за движение на дребните преживни животни за незабавно клане в рамките на цялата страна.Медицинското свидетелство ще се изисква и за движение на животните от областите Ямбол, Бургас и Хасково, които са насочени за дестинации извън територията на България.Продуктите от трите области също могат да се предвижват без ограничения и специална маркировка.Припомняме, че след констатиране на огнищата с чума по дребните преживни животни през юни и юли 2018 г., рестрикциите се отнасяха единствено до южните общини на областите Бургас и Ямбол.Въвеждането на по-строг надзор бе в резултат на решение на Европейската комисия от октомври 2018 г. С него се разшири територията с наложените рестрикции в три области - Бургас, Ямбол и Хасково, след като в продължение на два месеца да ликвидират огнището на чума в обекта.", "date": "2019.01.10", "title": "Отпада ограничението за движение на дребните преживни животни в три области"}
{"url": "https://news.bg/press/miliardi-izgoryaha-za-tsiganskata-integratsiya-kupuvame-f-16.html", "text": "3,9% ръст на икономиката - оптимистична прогноза, песимистичната е за 3,1Оптимистичната прогноза за българската икономика през 2019 г. е за ръст от 3,9%, показва анализ на Уникредит Булбанк.\"Очакваме ръстът на БВП да се ускори до 3,9% през 2019 г. спрямо 3,5% през 2018 г. Водещите фактори за ускорението включват умерен фискален стимул, ускоряване на инвестициите и по-ниски цени на енергийните суровини. Отслабването на негативните ефекти от кризата в Турция също ще помогне за възстановяването на износа през 2019 г. \", се посочва още в доклада. От компанията прогнозират забавяне на растежа на БВП до 3% през 2020 г. заради очакваното чувствително забавяне на развитите икономики и на влошаването на условията на финансиране. Според данните се очаква средногодишната инфлация да се повиши от 2,8% през 2018 г. до 2,9% през 2019-а, а през 2020 г. да се понижи до 2,6%.Милиарди изгоряха за циганската интеграцияПо 1 милиард лева годишно плаща хазната само за \"социално включване\" на циганите, заяви пред \"Труд\" депутатът от Обединени патриоти Искрен Веселинов. Той бе категоричен, че никой не може да каже колко пари на българските данъкоплатци са изхарчени за интеграция на циганите, но със сигурност са десетки милиарди лева. Сметки и статистика по темата няма. През февруари 2017 г. тогавашният служебен министър по еврофондовете Малина Крумова обяви, че държавата ще плати 1 млн. лева за мониторинг на ромската интеграция, който в края на годината ще даде яснота колко средства са похарчени за циганите и какъв е ефектът. Това така и не се случи.Купуваме Ф-16Министерски съвет предлага на НС да одобри на свой ред доклада, да им възложи да започнат преговори с американците, както и да подготвят договора. Наред с това премиерът Бойко Борисов ще трябва да сформира преговорния екип от 4-ма министри - на отбраната, икономиката, финансите и външните работи. Основна точна от решението е НС да разреши отклонение от проекта.След като се получи мандат от НС, външно министерство ще трябва да уведоми другите две страни - Италия и Швеция за нашето решение и така на практика разговорите с тях приключват. Ако не се постигнат добри условия в разговорите със САЩ, то казусът отново ще стигне до парламента, който на свой ред трябва да реши дали процедурата да започне отначало или да започнат преговори с другите две държави.Валери Симеонов поиска нов конкурс за изтребителиПроцедурата по избор на бойни самолети за авиацията ни да бъде прекратена и да се проведе нов конкурс. За това призова бившият вицепремиер и лидер на Националния фронт за спасения на България Валери Симеонов в предаването \"Свободна зона\" в ефира на телевизия Европа.Братя Пакетови остават в ареста заради побоя над командосаНай-тежката мярка за неотклонение \"задържане под стража\" постанови днес Районен съд-Пловдив за 17-годишния Борис Насков Пакетов и 21-годишен Асен Насков Пакетов, обвинени за побоя над Валентин Димчев на 6 януари тази година в село Войводиново, община Марица, предаде кореспондентът на БГНЕС.Двамата братя са обвинени в причиняване на средна телесна повреда по хулигански подбуди.Преговаряме за Ф-16Правителството ще поиска от Народното събрание да одобри започване на преговори с правителството на САЩ за придобиване на нови изтребители F-16, както и да направи промени във вече гласувания проект за инвестиционен разход. Това обяви пред журналисти военният министър Красимир Каракачанов след днешното закрито заседание на Министерския съвет, на което бе разгледан и одобрен докладът за придобиване на нов тип боен самолет за Военно-въздушните сили, в който се предлага изборът да е между F-16 и шведските \"Грипен\".На брифинга присъстваха още минисъра на икономиката Емил Караниколов, началникът на отбраната ген. Андрей Боцев и командирът на Военновъздушните сили ген. Цанко Стойков. На заседанието министрите са одобрили доклада на междуведомствената работа група за придобиване на новия боен самолет.Шефът на АПИ подаде оставкаОставка подаде шефът на Агенция \"Пътна инфраструктура\" инж. Светослав Глосов. Тази сутрин, преди заседанието на Министерски съвет, премиерът го е извикал в кабинета си и е поискал оставката на Глосов. Причината - проблемите с въвеждането на Тол системата и електронните винетки.Инж. Глосов вече е подал оставката си пред регионалния министър Петя Аврамова.Гафовете с елекронните винетки взеха първите си \"жертви\" в АПИ още в събота. Трима души от агенцията бяха уволнени по разпореждане на Борисов. Тогава си тръгнаха директорът на Националното тол управление Антон Антонов, съветникът на регионалния министър Владислав Николов и Веселин Давидов, член на Управителния съвет на АПИ.Само преди няколко дни Бойко Борисов обясняваше на хората, че трябва да са спокойни и че проблемите с електронните винетки са нещо нормално. Трябвало да сме търпеливи, щом като \"се минава от хартия на електронен носител\".", "date": "2019.01.10", "title": "Милиарди изгоряха за циганската интеграция, Купуваме Ф-16"}
{"url": "https://news.bg/regions/ogranichiha-dvizhenieto-na-tirovete.html", "text": "Задължително е движението с вериги за всички МПС по път III-865 Ардино - Вехтино в област Кърджали поради влошени метеорологични условия.Това съобщават от АПИ.Ограничава се движението на тежкотоварните автомобили над 12 тона с ремаркета и полуремаркета.Поради влошени метеорологични условия на територията на Република Гърция и ограничаване на движението на МПС над 12 т. от гръцка страна през ГКПП \"Кулата\", започва поетапно спиране на тежкотоварните автомобили над 12 тона по Северната скоростна тангента и АМ \"Струма\" за областите: София, Перник, Кюстендил, Благоевград, в посока Кулата.Тежкотоварните автомобили изчакват на обособените за целта места, като изпълняват указанията на Пътна полиция.", "date": "2019.01.10", "title": "Ограничиха движението на тировете"}
{"url": "https://news.bg/disasters/britanski-voenni-byaha-ubiti-v-siriya.html", "text": "Британски военни бяха убити в Сирия. Това е станало при обстрел от Ислямска държава, разкрива в. \"Уатан\".Инцидентът е станал в село Ал-Шааф в провинция Дейр-ез-Зор. Групата на военните пусна ракета от бунтовниците от ИГ, посочват източниците.Петимата британски войници са част от международните коалиционни сили. Още няколко войници бяха ранени. Те бяха хоспитализирани в болница в провинция Ал-Хасака.На 6 януари Би Би Си и Sky News съобщиха, че двама британски войници са били тежко ранени в Сирия по време на нападение от страна на ислямски бунтовници.", "date": "2019.01.10", "title": "Британски военни бяха убити в Сирия"}
{"url": "https://news.bg/int-politics/polsha-i-ukrayna-pravyat-obshto-pvo.html", "text": "Полската компания WB Electronics и украинският държавен концерн \"Укроборонпром\" планират съвместно да разработят нова система за противовъздушна отбрана. Това съобщи представителят на WB Electronics Роман Мушал в информационния портал за отбраната.Става дума за развитието на мобилна ракетна система \"земя-въздух\" със среден обсег на базата на ракета въздух-въздух на украинското производство R-27. Според Мушал двигателят, горивото и самонасочващите се глави вече са създадени. Планирано е производството да бъде организирано в Полша до три години.Новата ракетна система ще бъде използвана за защита на важни сгради и обекти от всякакви атаки от въздуха. Планирано е тази система за противовъздушна отбрана да има вертикална система за изстрелване, с обхват до 30 км за инфрачервено управляема ракета (WICHER-ET), 25 км за версията с активно радарно насочване (WICHER-EA) и почти 110 км за пасивната радарна версия (WICHER) PEP).", "date": "2019.01.10", "title": "Полша и Украйна правят общо ПВО"}
{"url": "https://news.bg/int-politics/tramp-blokira-razsledvaneto-na-ruskata-namesa.html", "text": "Американският президент Доналд Тръмп повече на специалния прокурор за руската намеса на последните избори за Белия дом Робърт Мълър, съобщава Ройтерс.Това заяви адвокатът на Тръмп Рудолф Джулиани.Последният път, когато Тръмп отговори на въпросите на прокурора беше в края на ноември. Тогава президентът предостави писмено отговорите си.Според адвоката, Мълър е повдигнал въпроса за възможността за повторен разпит, на които екипът от адвокати Тръмп отговорил с пълен отказ.Това се случи преди Коледа, след което екипът на специалния прокурор и адвокатите на президента не общуваха помежду си.", "date": "2019.01.10", "title": "Тръмп блокира разследването на руската намеса"}
{"url": "https://news.bg/int-economics/tramp-sas-svoy-kandidat-za-svetovnata-banka.html", "text": "Администрацията на президента на САЩ Доналд Тръмп обмисля назначаването на Дейвид Малпас от министерството на финансите за следващ президент на Световната банка. Това са съобщили два източника за The Daily Caller.Прессекретарят на Белия дом Сара Сандерс не потвърди новината. Министерството на финансите също не отговори на искането за коментар.Съединените щати традиционно номинират президента на Световната банка, докато европейците залагат на председателството на Международния валутен фонд.От 1 февруари Кристалина Георгиева временно заема поста като вицепрезидент на Световната банка.До това се стигна, след като досегашният президент Джим Йон Ким подаде оставка преди дни. Ким ще се върне в частния сектор и в здравната организация, чийто съосновател е преди 30 години.", "date": "2019.01.10", "title": "Тръмп със свой кандидат за Световната банка"}
{"url": "https://news.bg/int-politics/kandidat-na-demokratite-nyama-da-se-bori-za-beliya-dom.html", "text": "Кандидат на Демократическата партия няма да се бори за Белия дом. Изявлението е на Том Стейър, съобщи АП.Известният милиардер обаче не пропусна да припомни, че ще продължи с кампанията си за предизвикване на импийчмънт на Доналд Тръмп.Том Стейър е известен и като застъпник на опазването на околната среда. През последните месеци той беше спряган като един от основните кандидати на демократите за президент през 2020 година.Том Стейър обяви кампания \"Ние искаме импийчмънт\", която има за цел да постигне отстраняването от власт на президента на Съединените щати.За свалянето на Доналд Тръмп предприемачът е готов да похарчи $40 млн. през 2019 г. Анализатори припомнят, че за президентската кампания през 2016 г. той е финансирал Демократическата партия с $90 млн. Само за частичните избори за конгреса през миналата 2018 г. той е похарчил $30 млн.", "date": "2019.01.10", "title": "Кандидат на демократите няма да се бори за Белия дом"}
{"url": "https://news.bg/disasters/rusiya-izgubi-voenen-spatnik.html", "text": "Руският военен спътник \"Космос-2430\" е излязъл от орбита и е изгорял в атмосферата, съобщи ТАСС. Агенцията се позовава на данни от Северноамериканското командване за аерокосмическа защита (NORAD).Според NORAD спътникът е изгорял на 5 януари.Отбелязва се, че \"Космос-2430\" е изстрелян през 2007 г. и е използван като част от системата за предупреждение за ракети \"Око\".Връзката със сателита е загубена през 2012-2014 г..В края на миналата година ракета \"Протон-М\" с руски военни спътници беше изстреляна от Байконур.", "date": "2019.01.10", "title": "Русия изгуби военен спътник"}
{"url": "https://news.bg/int-politics/tramp-chastichno-se-izteglya-ot-afganistan.html", "text": "Съветниците на американския президент Доналд Тръмп са го убедили, че изтеглянето на войски от Афганистан трябва да се извършва постепенно. Това разкри в. \"Вашингтон пост\". Според негови източници, американската администрация не възнамерява да изтегли 7 000 войници от тази страна наведнъж.\"Тръмп все още иска да изтегли войските, някой ден да оттегли всички сили, но в момента най-вероятно ще бъдат върнати много по-малко от 7 хиляди войници\", коментираха представители на администрацията на Тръмп. \"Военните съветници са го убедили, че едно малко и постепенно изтегляне на войски е най-доброто решение за момента\", се казва в публикацията.Източник в Белия дом също подчерта, че Тръмп все още не е взел окончателно решение за Афганистан и може да обяви пълното изтегляне на войските по всяко време.В края на декември в. \"Уолстрийт джърнъл\" съобщи, че американският президент Доналд Тръмп е наредил на Пентагона да подготви план за изтегляне на около 7 000 американски войници от Афганистан. Въпреки това ръководителят на пресслужбата на Съвета за национална сигурност на Белия дом Гарет Марки по-късно каза, че държавният глава не е издал съответното нареждане на Пентагона и не е взел такова решение.Според официални данни в момента в Афганистан има около 14 хиляди американски войници. Те водят спецоперации срещу талибаните, но и обучават местната армия и полиция. В допълнение 16 хиляди войници от 30 страни членки на НАТО са разположени в страната, но те не участват в операции, а действат като военни съветници.", "date": "2019.01.10", "title": "Тръмп частично се изтегля от Афганистан"}
{"url": "https://news.bg/disasters/cherna-koleda-za-gartsiya.html", "text": "35 души са загинали в катастрофи по Коледните празници в Гърция, съобщават местни медии.По данни на гръцката пътна полиция от 21 декември до 8 януари са станали 407 катастрофи.Само преди една година са станали същия брой катастрофи, но загиналите са били 36 души.", "date": "2019.01.10", "title": "Черна Коледа за Гърция"}
{"url": "https://news.bg/world/za-parvi-pat-ot-1923-g-v-istanbul-stroyat-tsarkva.html", "text": "За първи път от 1923 г. общинските власти в Истанбул дадоха зелена светлина за изграждането на първата православна църква в града, съобщи турският вестник в. \"Хюриет\".Кметът на район Бакъркой, Бюлент Керимоглу, заяви пред репортери, че лицензите са издадени и че проектът ще бъде завършен до две години.Строежът е бил договорен по време на среща с митрополита на сирийската православна църква.Новата църква ще бъде построена в квартал Йешилкьой, който е в близост до международното летище на Истанбул.Новата църква ще може да приютява 700 богомолци.", "date": "2019.01.10", "title": "За първи път от 1923 г. в Истанбул строят църква"}
{"url": "https://news.bg/world/tsipras-iska-vot-na-doverie-ako-koalitsiyata-se-razpadne-zaradi-prespanskata-sdelka.html", "text": "Премиерът на Гърция Алексис Ципрас ще поиска вот на доверие, ако коалицията се разпадне заради Преспанското споразумение с Македония, информира IBNA.В интервю за OPEN TV Ципрас изключва вероятността да води правителство на малцинството, ако партия \"Независими гърци\" напусне коалицията. Коалиционният партньор на СИРИЗА многократно предупреди, че ще напусне управлението, ако Ципрас внесе Преспанското споразумение в гръцкия парламент за ратифициране.Ципрас вярва, че лидерът на \"Независими гърци\" Панос Каменос няма да свали правителството, въпреки че е категорично против сделката с Македония.Министър-председателят обаче заяви ясно, че ако Каменос се оттегли от коалицията, той ще внесе предложение за вот на доверие. В случай, че Ципрас не си осигури необходимото мнозинство, за да остане на власт, той възнамерява да свика предсрочни избори. Иначе премиерът повтори намерението си да изкара целия четиригодишен мандат.\"\", каза Ципрас и добави, че разрешаването на дългогодишния спор е неговото завещание като премиер.Той предупреди, че ако Гърция откаже да ратифицира сделката, \"страната ще се превърне в международно посмешище\".Ципрас обяви, че предложението за ратифициране на споразумението ще бъде внесено в парламента \"най-вероятно през януари\".В средата на 2018 г. ", "date": "2019.01.10", "title": "Ципрас иска вот на доверие, ако коалицията се разпадне заради Преспанската сделка "}
{"url": "https://news.bg/int-politics/maduro-iztezaval-voenni-zaradi-strah-ot-zagovor.html", "text": "Арестуваха и подложиха на мъчения противници на президента на Венецуела, предаде СиЕнЕн.Задържаните са военнослужещи, които не симпатизират на правителството на Николас Мадуро.Информацията все още не е официално потвърдена, но сигналът за арестите съвпада с доклад на организацията Human Rights Watch и на неправителствената венецуелска организация Foro Penal.Те посочват десетки случаи на цивилни и военни, за които се предполага, че са били подлагани на изтезания от правителствените служби на Венецуела.Най-вероятно целта на мъченията е била да се събере информация за възможни заговори срещу режима.", "date": "2019.01.10", "title": "Мадуро изтезавал военни заради страх от заговор"}
{"url": "https://news.bg/world/si-dzinpin-se-saglasi-da-poseti-phenyan.html", "text": "Китайският президент Си Дзинпин се съгласи да посети Пхенян за първи път след покана на севернокорейския лидер Ким Чен-ун, съобщава KCNA.Според информацията Си е заявил, че с \"удоволствие\" ще посети Северна Корея в подходящото време. Но не се разкриват конкретни планове за визитата.Тази седмица . По време на разговорите на Корейския полуостров. Двамата също така обсъдиха потенциална втора среща на върха на Ким Чен-ун с президента на САЩ Доналд Тръмп. Китайският лидер се надява, че Пхенян и Вашингтон ще се договорят за пълно ядрено разоръжаване. Си Дзинпин похвали решенията на КНДР да прекрати ядрените и ракетни изпитания и призова САЩ да смекчат санкциите срещу Северна Корея.", "date": "2019.01.10", "title": "Си Дзинпин се съгласи да посети Пхенян"}
{"url": "https://news.bg/world/iznenadvashta-pobeda-na-opozitsionera-feliks-chisekedi-na-prezidentskite-izbori-v-dr-kongo.html", "text": "Опозиционерът Феликс Чисекеди е обявен за победител на дълоотлаганите, объркани и оспорвани президентски избори в ДР Конго, обяви местната избирателна комисия, цитирана АП.За мнозина резултатите са изненадващи. Възможни са протести заради изборни измами.Чисекеди, който е получил повече от 7 милиона гласа или 38% според официалните резултати, не се разглеждаше като фаворит.Победата на Чисекеди бързо беше отхвърлена от опозиционния лидер Мартен Фаюлу, който твърди, че резултатите са опорочени. Фаюлу призова за протести.Кандидатът на управляващата партия Еманюел Рамазани Шадари, протеже на президента Жозеф Кабила, който завърши на трета позиция, поздрави Чисекеди чрез говорителя си.Изборите в Конго са първият шанс за мирен и демократичен преход на властта от 1960 г., след като дългогодишният президент Жозеф Кабила се оттегля. Той е президент на африканската държава от 2001 г.", "date": "2019.01.10", "title": "Изненадваща победа на опозиционера Феликс Чисекеди на президентските избори в ДР Конго"}
{"url": "https://news.bg/society/vlakovete-v-stranata-se-dvizhat-normalno-1.html", "text": "Движението на влаковете в страната се осъществява нормално, въпреки усложнената зимна обстановка, съобщават от БДЖ.Към настоящия момент всички бързи влакове се движат по разписание. Няма железопътни участъци, в които да е прекъснато влаковото движение.Националният железопътен превозвач призовава своите клиенти да сигнализират в случай на забелязани нередности като незатворени преходни врати, липса на отопление във вагоните или възникнали принудителни престои.От летище \"София\" също съобщиха, че работата тече нормално. От там напомнят обаче, че трябва да се пристига на летището минимум 2 часа преди излитане.", "date": "2019.01.10", "title": "Влаковете в страната се движат нормално"}
{"url": "https://news.bg/finance/917-leva-e-sredniyat-osiguritelen-dohod-u-nas.html", "text": "По данни на Националният осигурителен институт средният осигурителен доход за страната за ноември 2018 г. е 917,00 лева .За периода от 1 декември 2017 г. до 30 ноември 2018 г. средномесечният осигурителен доход за страната е 884,37 лева. Именно той служи при изчисляването на размера на новоотпуснатите пенсии през месец декември 2018 г.", "date": "2019.01.10", "title": "917 лева е средният осигурителен доход у нас"}
{"url": "https://news.bg/world/vtori-taksimetrov-shofyor-v-yuzhna-koreya-se-samozapali-v-protest.html", "text": "Южнокорейски таксиметров шофьор се самозапали на протест срещу услуга за споделено пътуване, въведена в страната от най-голямото мобилно приложение за чат. Това е вторият случай за месец, информира АФП.64-годишният Им паркирал до американското посолство в централната част на Сеул моменти преди автомобилът му да бъде погълнат от пламъци. Шофьорът е бил в съзнание, след като напуснал горящата кола в сряда вечерта, съобщи свидетел.Според полицията мъжът е бил откаран в намираща се в близост болница, където няколко часа по-късно е починал от получените изгаряния. Полицията е открила разтопени бутилки с гориво в автомобила.Им е оставил предсмъртна бележка, според \"Йонхап\", в която призовава за забрана на \"незаконната\" услуга за споделено пътуване.Той е вторият таксиметров шофьор, който се самоубива чрез самозапалване в протест срещу услугата на приложението Kakao.Компаниите за споделено пътуване намаляват транспортните разходи и увеличават услугите за пътниците по света, но не са толкова разпространени в Южна Корея, където американският гигант Uber има минимално присъствие. Американската компания прекрати основната си услуга през 2015 г. заради недоволството на таксиметровите шофьори и сега предлага само с таксита и автомобили, които имат съответните лицензи.Социологическо проучване от ноември е установило, че 58,2% от южнокорейците искат услуга за споделено пътуване. 12,5% са против.Схемата Kakao Mobility, която в момента е на изпитателна основа, ще позволява на шофьорите да провеждат само два курса на ден. Но таксиметровите шофьори протестират, тъй като се притесняват за работните си места и препитанието си.След като през миналия месец таксиметров шофьор си отне живота, Kakao отложи официалния старт на услугата, която първоначално беше планирана за 17 декември, тъй като смята, че е необходимо да се постигне социален консенсус по казуса.", "date": "2019.01.10", "title": "Втори таксиметров шофьор в Южна Корея се самозапали в протест "}
{"url": "https://news.bg/politics/petkov-vizhda-vazmozhnost-za-vot-na-nedoverie-s-doklada-za-f-16.html", "text": "Докладът за закупуване на F-16 e повод за вот на недоверие, а министрите Каракачанов и Караниколов пишат доклад до министър-председателя. В този доклад могат да бъдат посочени пет аргумента за прекратяване на процедурата, коментира председателят на АБВ Румен Петков.Той обяснява, че според написаното в доклада, \"извършената проверка на окомплектоваността на получените предложения показва, че предложението на САЩ не отговаря на исканата структура и не съдържа необходимата информация. Написано е, че се назначава политико-военна група за разглеждане на офертите, което означава, че няма никаква експертиза.\"Петков допълва, че според съдържанието, \"процедурата ще се провежда в условия на съобразяване със законоустановената процедура на САЩ, а в крайна сметка самолетите ще ги купуваме ние. Няколко реда по-долу в този документ се казва и, че този подход не съответства на процедурите на Министерството на отбраната.\"По думите му с този доклад разполага и опозицията в парламента. \"БСП имат този доклад. Те най-накрая имат всички основания да поискат един сериозен вот на недоверие. Защото една част от досегашните им вотове бяха пародийни и укрепващи парламентарното мнозинство\", коментира Петков.Според председателят на АБВ, ежедневното напрежението в страната, идва от самото ръководство на държавата. \"Нагнетяването на напрежение в страната е много лошо. Трябва да кажем, че агресията тръгва от парламента. Тя тръгва от правителството. Има достатъчно показателни примери.\"Един човек влачи възрастна жена на границата и става вицепремиер. Друг левент проявява агресия срещу 87 годишна възрастна жена в подлез на софийска метростанция и след това става общински съветник\", допълва Румен Петков.Припомняме, вчера  за преговори с правителството на САЩ за сключване на договор за придобиване на нов тип боен самолет. , обявиха от столетницата.Въпросът е какви гласове ще събере управляващата партия ГЕРБ и до каква степен може да разчита на гласовете на всички депутати от малката коалиция на Обединените патриоти. Днес , че депутатите му няма да подкрепят доклада на Министерски съвет.Срещу  и начина на провеждане на процедурата се обявява не веднъж държавният глава Румен Радев, който я определи като ", "date": "2019.01.10", "title": "Петков вижда възможност за вот на недоверие с доклада за F-16"}
{"url": "https://news.bg/economics/spad-v-stroitelstvoto-s-blizo-2-za-godina-otchita-nsi.html", "text": "По предварителни данни през ноември 2018 г. индексът на продукцията в сектор \"Строителство\", изчислен въз основа на сезонно изгладени данни, е с 1.2% под равнището от предходния месец. Това сочат данните на Националния статистически институт. Според данните за една календарна година има намаление от 1,8% на строителната продукция през ноември 2018 г. в сравнение със същия месец на 2017 г.През ноември 2018 г. продукцията от гражданското/инженерното строителство намалява с 1.4%, а от сградното строителство - с 1.0%. На годишна база понижението на строителната продукция през ноември 2018 г., се определя от отрицателния темп при сградното строителство, където спадът е с 2.0%, а при гражданското/инженерното строителство - с 1.5%.През ноември 2018 г. оборотът в търговията на дребно, изчислен въз основа на календарно изгладени данни, бележи ръст от 6.5% в сравнение със същия месец на предходната година.Наблюдава се и по-значителен ръст на оборота спрямо предходния месец при търговията на дребно с текстил, облекло, обувки и кожени изделия - с 5.5%, с автомобилни горива и смазочни материали - с 2.4%, и с хранителни стоки, напитки и тютюневи изделия - с 1.1%.Намаление е отбелязано при търговията на дребно с фармацевтични и медицински стоки - с 1.0%, и търговията на дребно с битова техника, мебели и други стоки за бита - с 0.6%.В сравнение със същия месец на 2017 г. оборотът нараства по-значително при търговията на дребно чрез поръчки по пощата, телефона или интернет - с 15.0%, търговията на дребно с фармацевтични и медицински стоки - с 14.9%, търговията на дребно с текстил, облекло, обувки и кожени изделия и търговията на дребно с хранителни стоки, напитки и тютюневи изделия - по 9.0%.Спад е регистриран при търговията на дребно с компютърна и комуникационна техника - с 5.4%.Според данните от НСИ през ноември индексът на промишленото производство се увеличава с 0.4% в сравнение с октомври 2018 година.Спрямо същия месец миналата година се отбелязва ръст с 1,2%.Увеличение е отчетено в добивната промишленост с 3,2% в производството и разпределението на електрическа и топлоенергия и газ - с 1.3%, и в преработващата промишленост - с 0.3% спрямо октомври 2018 г.По-значителен ръст в преработващата промишленост се наблюдава при производството на лекарствени вещества и продукти - с 5.2%, производството на облекло - с 3.9%, производството на изделия от каучук и пластмаси и производството на електрически съоръжения - по 3.6%, производството на метални изделия, без машини и оборудване - с 3.5%.Спад има при производството на химични продукти - с 15.8%, производството на тютюневи изделия - с 10.4%, производството на хартия, картон и изделия от хартия и картон - със 7.5%, производството на компютърна и комуникационна техника, електронни и оптични продукти - с 5.8%.На годишна база ръст на промишленото производство е отчетен в преработващата промишленост - с 2.0%, а спад е регистриран в производството и разпределението на електрическа и топлоенергия и газ - с 3.9%, и в добивната промишленост - с 2.6%.По-значително увеличение в преработващата промишленост спрямо предходната година се наблюдава при производството на превозни средства, без автомобили - с 46.3%, производството на напитки - с 18.1%, производството на електрически съоръжения - със 17.9%, производството на автомобили, ремаркета и полуремаркета - със 17.7%.Най-голям спад е регистриран при производството на химични продукти - с 14.6%, производството на дървен материал и изделия от него, без мебели - с 11.2%, производството на облекло - с 9.8%, производството на текстил и изделия от текстил, без облекло - с 6.5%.", "date": "2019.01.10", "title": "Спад в строителството с близо 2% за година, отчита НСИ"}
{"url": "https://news.bg/int-politics/industriyata-v-germaniya-nastoyava-za-po-tvarda-liniya-na-es-kam-kitay.html", "text": "Влиятелната германска индустриална асоциация BDI призова Европейския съюз да възприеме по-строга политика към Китай и призова компаниите да намалят зависимостта си от китайския пазар, тъй като нарастват опасенията във връзка с дъмпинга на цените и кражбата на технологии от страна на Пекин, съобщава \"Ройтерс\".По-твърдият тон е последният знак, че политиците и бизнес мениджърите в Европа все повече се тревожат относно Китай като конкурент и от неговия икономически модел, задвижван от държавата.В доклад, представен днес, BDI подчертаха, че германските фирми се нуждаят от Китай като пазар, но изразиха тревога относно нежеланието на Пекин да отвори достъпа и отправиха 54 искания към Берлин и Брюксел за помощ.\"Пекин трябва в свои собствен интерес да отвори допълнително своя вътрешен пазар и правилно да изпълни своите отдавна обявени икономически реформи\", изтъкна председателят на BDI Дитер Кемпф.Докладът призова ЕС да създаде по-силна икономическа рамка за собствения си вътрешен пазар, за да обвърже фирмите от непазарни икономики със собствената си либерална икономическа система.\"За ЕС е по-важно от всякога не само да обясни важността на своята собствена система и ценности вътрешно, но също така офанзивно да ги представя външно\", изтъкват от BDI.Сред техните искания са затягането на правилата на ЕС за субсидирането. Компаниите, които не произвеждат стоки в ЕС, не трябва да могат да получават държавни субсидии, настоява германската индустрия. BDI също така призова за повече инвестиции на ЕС в инфраструктура и иновации.Като основна бизнес лобистка група в Германия, възгледите на BDI носят тежест и се вливат в политическите решения на правителството.", "date": "2019.01.10", "title": "Индустрията в Германия настоява за по-твърда линия на ЕС към Китай"}
{"url": "https://news.bg/world/korbin-poiska-predsrochni-izbori-za-izlizane-ot-brekzit-bezizhoditsata.html", "text": "Лидерът на Лейбъристката партия на Великобритания Джереми Корбин призова за свикване на предсрочни избори за излизане от безизходицата с Брекзит, съобщават \"Гардиън\" и други британски медии.По време на реч в Уейкфийлд Корбин поиска организиране на предсрочен вот при първа възможност.\"Тази парализа не може да продължава\", предупреди той и добави, че работата и прехраната на британците са поставени под риск.\"\", обяви Джереми Корбин. По думите му обаче приоритетът трябва да е парламентарни избори пред друг референдум, тъй като това е \"не само най-практичният вариант, но също така и най-демократичният\". Според него изборите ще дадат на управляващата партия нов мандат за преговори за постигане на по-добро споразумение с ЕС.\"\", съобщи той позицията на лейбъристите.Коментирайки вчерашната информация, че лейбъристите ще организират вот на недоверие, той призна, че Лейбъристката партия няма достатъчно подкрепа в парламента, за да спечели гласуването. Корбин призова депутатите да подкрепят лейбъристите за излизане от безизходицата.Той призова Великобритания да остане в митническия съюз на ЕС след Брекзит.Корбин отбеляза, че лейбъристите ще поискат от ЕС да се отложи излизането на Великобритания, ако поемат властта, за да има повече време за нови преговори по Брекзит.Британски журналисти коментират, че Корбин е повторил същите неща: лейбъристите ще гласуват против сделката за Брекзит, призовават за предсрочни избори и ще внесат вот на недоверие, но не казват конкретна дата.Междувременно британското правителство обяви, че депутатите ще дебатират План Б в рамките на 90 минути според настоящия план.Вчера, ако нейното споразумение бъде отхвърлено от законодателния орган.", "date": "2019.01.10", "title": "Корбин поиска предсрочни избори за излизане от Брекзит безизходицата"}
{"url": "https://news.bg/int-politics/premierat-na-tayvan-i-pravitelstvoto-podavat-ostavka.html", "text": "Премиерът на Тайван Уилям Лай се оттегля заедно с целия кабинет, почти два месеца след поражение на управляващата партия ДПП на местни избори, съобщава \"Ройтерс\".Загубата на избори представлява голямо предизвикателство за президента Цай Инг-уен, която е подложена на нарастваща вътрешна критика във връзка с програмата си за реформи и новите заплахи от страна на Китай, който смята острова за свой.В Тайван е стандартната практика лидерите да се оттеглят, когато партията им загуби големи избори. Партията претърпя значително поражение през ноември от приятелски настроена към Китай опозиция, \"Куоминданг\".\"Времето изтече. Утре ще свикам специално заседание на кабинета и ще се оттегля заедно с целия кабинет\", коментира Лай пред репортери в парламента, добавяйки, че Цай е одобрила неговата оставка.Очаква се Цай, която също е от управляващата партия ДПП, да обяви нов премиер и да се назначат министри. Избраният президент на Тайван назначава премиера, който формира кабинета.Според анализаторите Цай, която е изправена пред президентски избори след около година, трябва да спечели обществената подкрепа за политиката си в отношенията с Пекин и да стимулира икономиката, зависима от износа, в година изпълнена с предизвикателства между Китай и САЩ, както и търговската война.Китайският президент Си Дзинпин заплаши да използва сила, за да присъедини демократичен Тайван под управлението на Пекин и призова за \"обединение\" с острова. Си Дзинпин засили натиска върху Тайван, след като Цай стана президент през 2016 г.Цай обясни, че нейната администрация ще разсъждава относно поражението на изборите, но ще стои твърдо да защитава демокрацията на Тайван в лицето на новите китайски заплахи. Тя не коментира, дали ще се кандидатира за президент през 2020 година.Последното напрежение с Китай се отразява отрицателно на кредитния рейтинг на Тайван и би навредило на икономиката на острова, съобщава \"Мудис\".", "date": "2019.01.10", "title": "Премиерът на Тайван и правителството подават оставка"}
{"url": "https://news.bg/world/sasht-prodalzhavat-borbata-sreshtu-terorizma-v-siriya-dokato-se-izteglyat-obyavi-pompeo.html", "text": "Държавният секретар на САЩ Майк Помпео обяви, че американските войници ще продължат борбата срещу джихадистите от ДАЕШ (\"Ислямска държава\") въпреки потвърждението, че , информират АФП и други медии.На пресконференция след среща с египетските лидери в Кайро Помпео подчерта, че САЩ остават непоколебим партньор в Близкия изток.По думите му заплахата от радикален ислямски тероризъм е реална.Той обяви, че пълното изтегляне на американските войски от Сирия ще се случи въпреки критиките.\"\", каза той на пресконференция в Кайро с египетския си колега Самех Шукри.Топ дипломатът на САЩ е на обиколка в Близкия изток.По-рано Помпео написа в \"Туитър\", че срещата с египетския президент Абдел Фатах ал Сиси е била \"продуктивна\" и изрази солидарността на САЩ с Египет в сфери като защита на религиозната свобода и борбата с тероризма.Преди Египет Помпео посети Ирак и Йордания. Обиколката му включва и визити в Бахрейн, ОАЕ, Катар, Саудитска Арабия, Оман и Кувейт.", "date": "2019.01.10", "title": "САЩ продължават борбата срещу тероризма в Сирия, докато се изтеглят, обяви Помпео"}
{"url": "https://news.bg/int-politics/merkel-e-v-atina-protestite-sa-zabraneni.html", "text": "Властите са забранили протестите в голяма част от центъра на Атина и ще затворят улици и метростанции по време на посещението на германския канцлер Ангела Меркел, която пристига в гръцката столица следобед за срещи с гръцкия премиер Алексис Ципрас и други официални лица, съобщава \"Асошиейтед прес\".Около 2000 полицаи, полицейски хеликоптер и безпилотни самолети ще бъдат разположени за посещението на канцлера, което приключва утре следобед.Германия беше най-големият единичен донор при трите международни спасителни помощи, които Гърция получи от 2010 г. насам, след като премина през драматична финансова криза, която едва не я извади от еврозоната. Германия също така беше разглеждана като една от основните настояващи страни Гърция да предприеме строги мерки за икономии, включително увеличаване на данъците и орязване на пенсиите и заплатите, наложени в замяна на спасителни заеми.Меркел и Ципрас се срещаха лично много пъти през последните няколко години, но това ще бъде първият път, в който германският канцлер посещава Атина по време на управлението на Ципрас. Той дойде на власт през януари 2015 г., агитирайки по време на предизборната кампания категорично срещу Меркел и спасителната помощ, като веднъж по време на кампанията преди изборите за Европейски парламент настоя: \"Върнете се, г-жо Меркел!\".Икономиката на Гърция се сви с една четвърт по време на кризата, като безработицата достигна 28 процента, а сред младите хора достигна 58 процента. Към момента безработицата възлиза на около 19 на сто.\"Знам, че последните няколко години бяха много трудни за много хора в Гърция\", коментира Меркел пред в. \"Катимерини\" преди посещението си, допълвайки: \"Европа показа солидарността си с трите пакета и подкрепи Гърция в нейния път на реформи, насочени към финансова и икономическа стабилност. Това беше несъмнено труден път.\"", "date": "2019.01.10", "title": "Меркел е в Атина; протестите са забранени"}
{"url": "https://news.bg/politics/paket-mobilnost-na-kosam-da-postavi-nachaloto-na-kraya-na-es.html", "text": "Днес в Комисията по транспорт на Европейския парламент два от трите доклада бяха отхвърлени, което беше ясен знак от държавите от Централна и Източна Европа от т.нар. \"Пътен алианс\", че арогантното поведение и налагане на решения не е начинът, по който трябва да функционира съюзът. Това заявиха в своя обща позиция българските представители в Европейския парламент след проведеното гласуване по Пакет \"Мобилност\".Според тях е очевидно, че настоящият парламент няма съгласие за приемане на работещи решения и заявиха, че гласуването е показало, че компромис по предложените текстове от ЕК не могат да бъдат приети.Опитът от страна на ЕК и група държави членки да прокарат явно протекционистки мерки постига единствено разделение, убедени са родните представители, които посочиха, че този опит е бил на път да постави началото на края на Европейския съюз, но все пак не е успял.В своето становище те заявиха, че благодарение на обединението си са успели да защитят българския национален интерес, тъй като не са допуснали Комисията по транспорт да приеме цялостно решение по Пакета \"Мобилност\".За нас е недопустимо, при положение че са отхвърлени две от трите предложения, този въпрос да се поставя за разглеждане в пленарна зала, заявиха родните представители и изразиха надежда, че всички институции в България ще продължат усилията си за отстояване на националните интереси.", "date": "2019.01.10", "title": "Пакет \"Мобилност\" на косъм да постави началото на края на ЕС"}
{"url": "https://news.bg/crime/77-godishen-pochina-ot-izmrazvane-v-kardzhaliyskoto-selo-austa.html", "text": "77-годишен мъж почина от измръзване в кърджалийското село Ауста, съобщи БНР.Възрастният мъж е от близко село - Лале. В сряда следобед е пътувал до средищния център Звездел да вземе пенсията си. Мъжът е живеел сам, обясни кметът на Ауста Неджатин Халил.\"Взел пенсията от пощата. Там в едно заведение пил две ракии. \"Няма му нищо\", вика пощальонът, който го видял\", каза Халил.Мъжът изпуснал рейса и вместо да хване за село Лале, той тръгнал към село Ауста. Това е в обратна посока и някъде в селото паднал в канавка.Пенсионерът е открит от съсед на кмета, в чийто район е открит починалия. Сутринта го вижда един мой съсед и ми се обади.", "date": "2019.01.10", "title": "77-годишен почина от измръзване в кърджалийското село Ауста"}
{"url": "https://news.bg/world/sasht-zovat-sayuznitsite-za-krastonosen-pohod-sreshtu-iran-i-hizbula.html", "text": "Държавният секретар на САЩ Майк Помпео заяви по време на реч в Кайро, че докато ливанската групировка \"Хизбула\" има голямо присъствие в Ливан, Вашингтон няма да приеме това като статукво, пише израелският вестник \"Аарец\".Помпео също каза, че САЩ няма да позволят на Иран да превърне Сирия в следващия Ливан и ще работи с партньорите си за \"изгонването на всички ирански войници\" от Сирия.Топ дипломатът на Съединените щати е на обиколка в Близкия изток, за да информира партньорите си за  и за борбата срещу Иран.По време на речта си, пише \"Таймс ъф Израел\", Помпео обвини близкоизточната политика на президента Барак Обама за засилването на позициите на Иран.Държавният секретар призова съюзниците на САЩ в региона да формират единен фронт срещу Иран.Конкретно американският дипломат разкритикува речта на Обама от 2009 г. в египетската столица и защити ролята на САЩ в региона като \"сила за добро\". Според него Вашингтон е подценил радикалния ислям.По думите му политиката на Обама към Иран е довела до пренебрегване на действията на групировката \"Хизбула\", която пък е натрупала ракети, които са заплаха за Израел. Той разкри, че с помощта на иранския режим \"Хизбула\" е натрупала 130 000 ракети.Този арсенал е насочен към нашия съюзник Израел, предупреди Майк Помпео.Държавният секретар похвали президента на САЩ Доналд Тръмп за предприетия от него по-конфронтационен подход към Иран и изтеглянето му от ядрената сделка.Помпео също така приветства затоплянето на отношенията между Израел и арабските държави.", "date": "2019.01.10", "title": "САЩ зоват съюзниците за кръстоносен поход срещу Иран и „Хизбула”"}
{"url": "https://news.bg/politics/vmro-koy-obvinyava-karakachanov-v-deskriminatsiya.html", "text": "От партия ВМРО питат какво е това сдружение \"Единство\", което заведе  Красимир Каракачанов.\"Някаква организация, наречена \"Единство\", се жалила от Красимир Каракачанов за дискриминация. Поводът е  и коментарите на вицепремиера и министър на отбраната\", пишат от партията.Припомняме, командос, участвал в три задгранични мисии бе нападнат в гръб и , че създават опасност за движението по пътя.В открито писмо те питат отново ли има намеса на турската държава в българските дела. \"Отново ли сме свидетели на опит на някакви точещи пари по да ни държат сметка? Отново ли ще позволим на някакви чужди елементи да диктуват дневен ред\", пишат воеводите.Повод за тези въпроси е проверка, според която въпросната организация не е известна със своята дейност, но в интернет пространството има снимка на един човек в една стая - Ачо Киров Йорданов. До него има турски знамена и портрет на Ататюрк.\"Та въпросният човек - някой си Ачо Киров Йорданов, известен като \"Ачо - циганина\", роптае срещу \"дискриминацията\", която Каракачанов бил направил, когато напомни, че стореното от циганите във Войводиново е белег на наглост\", пишат от ВМРО и питат къде е реалния адрес на тази организация, защото на хартия тя се помещава в Хасково.Според воеводите подобна организация вероятно е своеобразна \"пощенска кутия\", въпросът е - чия.", "date": "2019.01.10", "title": "ВМРО: Кой обвинява Каракачанов в дескриминация?"}
{"url": "https://news.bg/int-politics/sdelkata-na-tereza-mey-s-es-za-brekzit-bila-zaplaha-za-natsionalnata-sigurnost.html", "text": "Двама бивши висши британски служители в областта на сигурността, които подкрепят Брекзит, предупредиха, че споразумението за Брекзит с Европейския съюз на британския премиер Тереза Мей ще застраши националната сигурност на Великобритания, ако бъде прието от британските депутати през следващата седмица, съобщава Sky News.Бившият шеф на тайната разузнавателна служба МИ-6 Ричард Диърлав и бившият началник на отбраната Чарлз Гътри предупредиха, че споразумението би \"застрашило националната сигурност на страната по фундаментален начин\", като оставя аспекти от нея в \"чужди ръце\". Това е станало в писмо до местни лидери на Консервативната партия, като ги предупреждава да не подкрепят настоящото споразумение за Брекзит.\"Погребано в споразумението е предложението за \"нови, дълбоки и специални отношения\" с ЕС в областта на отбраната, сигурността и разузнаването, което пресича трите фундамента на нашата политика за национална сигурност\", се изтъква в писмото.Диърлав и Гютри подкрепиха Брекзит преди референдума през 2016 г., в който Великобритания гласува за излизане от ЕС, твърдейки, че излизането от ЕС ще бъде по-добро за отбраната и сигурността на Великобритания.\"Моля, уверете се, че вашият депутат ще гласува срещу това лошо споразумение и подкрепя суверенния Брекзит по правилата на Световната търговска организация\", се допълва в писмото.Британският министър по сигурността Бен Уолъс заяви през ноември, че излизането от ЕС без споразумение би застрашило сътрудничеството с Общността и ще повлияе на способността да се гарантира обществената сигурност.", "date": "2019.01.10", "title": "Сделката на Тереза Мей с ЕС за Брекзит била заплаха за националната сигурност"}
{"url": "https://news.bg/crime/lozan-panov-iska-proverka-na-prokurori-za-natisk-varhu-sada.html", "text": "Председателят на ВКС Лозан Панов предлага на Прокурорската колегия да вземе отношение по писмото до Апелативния специализиран наказателен съд (АСНС), изпратено от четирима прокурори, с което се предлага дело на съда да не бъде предоставяно на проверяваща комисия от ВКС.Припомняме, с това писмо и.ф. административният ръководител на Специализираната прокуратура Димитър Петров, и.ф. административният ръководител на Апелативната специализирана прокуратура Николай Найденов, прокурорът при Върховната касационна прокуратура Илиян Рангелов и прокурорът при Апелативната специализирана прокуратура Тихомир Стоев  да провери дали е спазена процедурата и закона по обжалването на променените мерки за неотклонение на Десислава Иванчева и Биляна Петрова.Проверката , на основание чл. 114, ал. 1, т. 9 от Закона за съдебната власт.Прокурорите предложиха документите по делото да не бъдат предоставяни на проверяващите съдии от ВКС.Става въпрос за случая от \", но , тъй като прокуратурата  определението и Апелативният съд спря изпълнението му.Проверката на ВКС откри пропуски и нарушения и заключи, че това е  в работата на Специализирания апелативен наказателен съд.В писмото си до Прокурорската колегия Лозан Панов пише, че за предложение на прокурорите да не се дава документацията на ВКС не само липсва правно основание, но и то представлява недопустим опит за институционално въздействие върху съда, нарушаване на конституционно установения баланс на държавната власт и върховенството на закона, груба намеса в съдебната независимост.\"Не на последно място целта му е опит да се осуети образувана по надлежния ред проверка на АСНС. В своите Стандарти за независимостта на съдебната власт Висшият съдебен съвет посочва, че независимостта е основна ценност на съдебната власт, предпоставка за върховенството на закона и гаранция за справедлив процес. Тя трябва да се заслужи, отвоюва и охранява. Намирам, че това налага произнасянето на Прокурорската колегия на Висшия съдебен съвет, посочва още Панов.", "date": "2019.01.10", "title": "Лозан Панов иска проверка на прокурори за натиск върху съда"}
{"url": "https://news.bg/bulgaria/atlantitsi-pri-glasuvaneto-za-f-16-deputatite-da-pokazhat-natsionalna-otgovornost.html", "text": "Атлантическият съвет на България се надява при гласуването по новия боен самолет депутатите да следват своята национална отговорност, а не партийната си пренадлежност, посочват от неправителствената организация в , разпространена до медиите.Атлантиците приветстват решението на правителството да поиска от парламента мандат за преговори със САЩ за придобиването на нов боен самолет F-16 блок 70 за Българските въоръжени сили.\"АСБ се надява, че народните представители ще проявят на дело национална отговорност, независимо от партийната си принадлежност, като подкрепят решението на правителството.\" - се казва още в изявлението.От Атлантическия съвет отбелязват, че това е \"първата правилна стъпка за годината към поставянето на начало на на Българската армия с нова и оперативно съвместима с НАТО техника\". От неправителствената организация очакват първият договор за годината да бъде с американската страна, за придобиването на нов боен самолет F-16 V блок 70.\"АСБ следи процеса отблизо и ще реагира незабавно на всички опити за лобистки натиск, насочен към проваляне на това решение, както и на всеки опит на институции, които нямат правомощия да решават този въпрос, да се опитват да влияят деструктивно на неговия ход.\" - подчертават от организацията.", "date": "2019.01.10", "title": "Атлантици: При гласуването за F-16 депутатите да покажат национална отговорност "}
{"url": "https://news.bg/world/dvama-balgari-postradaha-pri-paten-intsident-v-sarbiya.html", "text": "Двама българи пострадаха при катастрофа тази вечер в Сърбия, предаде БГНЕС. Инцидентът е станал по пътя между Ниш и Пирот, край село Просек.Съобщава се, че са ранени мъж на 68 години и жена на 64 години. Двамата са с леки наранявания, няма опасност за живота им. Настанени са за лечение в болницата в Ниш.Сънародниците ни са пътували с автомобил \"Тойота\". Те са се ударили в ТИР с турски регистрационни номера.", "date": "2019.01.10", "title": "Двама българи пострадаха при пътен инцидент в Сърбия"}
{"url": "https://news.bg/int-politics/tusk-da-otstoyavame-tsennostite-si-provokatsii-vinagi-shte-ima.html", "text": "Протести срещу корупцията белязаха официалното начало на румънското европредседателство, предаде БНР.Участниците в акцията, носещи румънски и европейски знамена, се събраха пред Атенеума в Букурещ, където е официалната церемония за началото на председателството.Първото изказване за вечерта беше на румънския президент Клаус Йоханис, който подчерта, че предстоящият шестмесечен период е важен както за страната, така и за Европейския съюз.\"Предлагаме да успеем заедно за тези шест месеца да заздравим общността и кохезията, в момент на важни изпитания и опасности за единството на нашия общ, на всички, Европейски съюз. Желая ви успех и ви благодаря!\"След Йоханис на трибуната се изправи председателят на Европейския парламент Антонио Таяни. В речта си той повтори призива за единство, като подчерта общите корени на европейците и заяви, че Западна Европа не може да оцелее без Източна.Председателят на Европейския съвет Доналд Туск традиционно направи жест към домакините, като произнесе словото си на румънски език.\"На тези, които си мислят, че в Европейския съюз е белег за сила да действаш извън договорените правила и да намираш преки пътища, ще им кажа, че се лъжат. Това е знак за слабост. А на тези, които правят усилия да защитават европейските ценности - нашата свобода и правата ни - им казвам: \"Продължавайте борбата! Не забравяйте, че провокации винаги ще има!\"В церемонията участваха също румънският премиер Виорика Дънчила и председателят на Европейската комисия Жан-Клод Юнкер.Това е първото европредседателство за северната ни съседка след приемането й в общността преди 12 години. В рамките на румънското председателство на Съвета на ЕС се очаква Великобритания да напусне, ще се проведат избори за Европейски парламент и ще започнат преговорите по финансовата рамка за периода 2020-2027 г.Лозунгът на румънското председателство е \"Сближаването - обща европейска ценност\".", "date": "2019.01.10", "title": "Туск: Да отстояваме ценностите си, провокации винаги ще има"}
{"url": "https://news.bg/world/zhaltite-zhiletki-sa-posegnali-na-60-ot-kamerite-po-patishtata-vav-frantsiya.html", "text": "Участниците в движението на \"жълтите жилетки\" във Франция са посегнали на близо 60% от камерите с радари по пътищата и те вече не функционират, предаде Би Би Си с позоваване на френския министър на вътрешните работи Кристоф Кастание.Случаите на вандализъм се виждат навсякъде, а методите за саботиране на камерите са различни. В много от случаите камерите са намазани с боя или върху тях са поставени лепенки, съобщава кореспондентът на Би Би Си в Париж Хю Шофилд.Според \"жълтите жилетки\", камерите, които следят пътното движение, са средство да отнемане на пари от хората.По думите на министър Кастание, случаите на вандализъм застрашават човешки животи и влошават сигурността на пътното движение.В цялата страна са разположени 3200 пътни камери.", "date": "2019.01.10", "title": "„Жълтите жилетки“ са посегнали на 60% от камерите по пътищата във Франция"}
