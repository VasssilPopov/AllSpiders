{"url": "https://news.bg/world/mnogohilyaden-protest-v-barselona-podkrepi-arestuvanite-separatisti.html", "text": "Стотици хиляди демонстранти излязоха по улиците на Барселона с искане да бъдат освободени деветимата арестувани сепаратистки лидери, предаде Дойче веле.По данни на местната полиция в шествието са се включили до 350 хиляди души, които са пристигнали от различни части на Каталуния.Задържаните сепаратисти може да получат присъди до 25 години лишаване от свобода за всеки от тях.Протестът беше организиран от основаната през март платформа \"За защита на каталунските институции\".Испанското правосъдие провежда разследване срещу деветимата сепаратистки лидери заради опитите за отделяне на Каталуния от Испания, което противоречи на конституцията на страната.Двамата основни водачи са в ареста от 16 октомври 2017 г. Бившият премиер на автономната провинция Карлес Пучдемон напусна Испания след скандалния референдум за независимост и сега се намира в Германия с наложена мярка подписка.", "date": "2018.04.15", "title": "Многохиляден протест в Барселона подкрепи арестуваните сепаратисти"}
{"url": "https://news.bg/regions/katastrofa-zatrudnyava-dvizhenieto-po-am-maritsa.html", "text": "Пътно произшествие е възникнало на АМ \"Марица\", съобщиха от Агенция \"Пътна инфраструктура\".Инцидентът е станал при 10-и километър на магистралата в платното в посока София.Заради инцидента, движението по магистралата е ограничено. Автомобилите преминават само по изпреварващата лента.Към момента няма данни за загинали и пострадали хора.На място има пристигнали екипи на \"Пътна полиция\", които регулират движението.АПИ апелира водачите да шофира с повишено внимание и съобразена скорост.", "date": "2018.04.15", "title": "Катастрофа затруднява движението по АМ \"Марица\""}
{"url": "https://news.bg/int-politics/putin-rusiya-e-gotova-da-pomaga-na-arabskata-liga-za-regionalnata-sigurnost.html", "text": "Русия е готова да развива взаимоотношения с Лигата на арабските държави за обезпечаване на регионалната сигурност. Те заедно могат да помогнат за активиране на политическото урегулиране и възстановяване на Сирия и Ирак. Това заяви руският президент Владимир Путин, цитиран от ТАСС.\"Русия е готова за пълно сътрудничество и взаимодействие с Лигата на арабските държави, за да гарантира регионалната сигурност. Надявам се, че в условията, които преобладават след поражението на основните сили на ИДИЛ в Сирия и Ирак, заедно можем да допринесем за активирането на процесите на политическото урегулиране и възстановяването след конфликтите в тези страни и за изпълнение на реални хуманитарни проблеми\", - се казва в приветствието към участниците в срещата на държавните глави на Арабската лига, публикувано на сайта на Кремъл.\"Вашата среща се провежда на фона на нелеката ситуация в региона на Близкия Изток и Северна Африка. Въоръжените конфликти в Сирия, Ирак, Либия, Йемен продължават да вземат човешки животи, съпровождани от рязко влошаване на социално-икономическата обстановка\", подчерта президентът на Русия.Руският президент също отбеляза, че ще продължи борбата с терористичните групировки, уважавайки суверенитета и териториалната цялост на арабските страни.По думите на Путин нормализацията на обстановката на Близкия Изток е невъзможна без решение на палестинския проблем.\"Всички въпроси, които засягат статута на палестинската територия, в това число и въпроса за Йерусалим, трябва да бъдат решени в рамките на преки палестино-израелски преговори на общопризната международно-правова основа, включваща съответните резолюции на Съвета за сигурност и Генералната асамблея на ООН, а така също и одобрената от Лигата на арабските държави Арабската мирна инициатива, се казва в приветствието.Срещата на върха на Арабската лига e в Дахран. Там лидерите на арабския свят се събраха да обсъдят близкоизточната програма в светлината на новите реалности.Ще обсъдят традиционните теми: палестино-израелския въпрос, кризата в Сирия, Йемен и Либия, борбата с тероризма, съобразявайки се с обстоятелствата, с които се сблъсква региона, в частност след военната агресия на САЩ, Великобритания и Франция срещу Сирия.", "date": "2018.04.15", "title": "Путин: Русия е готова да помага на Арабската лига за регионалната сигурност"}
{"url": "https://news.bg/regions/piyana-i-napushena-shofyorka-smaza-10-koli-v-plovdiv.html", "text": "21-годишна шофьорка премина с джип през 10 коли пред комплекс \"Оазис -4\" в Пловдив, съобщи \"\".Инцидентът е станал рано сутринта, около 6.30 часа. Свидетели разказват, че жената е била видимо почерпена.Жената вече е задържана. Според версията на полицията тя шофирала БМВ и увредила 10 автомобила, паркирани пред комплекса в областния град.При ареста униформените са тествали младата шофьорка за употреба на алкохол и наркотични вещества. Проверката с дрегер показала, че жената е управлявала колата с над 1.3 промила алкохол в кръвта.При проверката за употреба на наркотици е изяснено, че 21-годишната е била и напушена. Уредът за установяване на наркотици в организма реагирал положително на марихуана.Водачката е имала свидетелство за управление на МПС.Жената е задържана за срок до 24 часа в Първо РУ в Пловдив.Щетите по колите са сериозни, като повечето от тях са за бракуване. БМВ-то също е смачкано.Жители от комплекса разказват, че младата жена живеела там със съпруга си. Хората са вбесени от случилото се.", "date": "2018.04.15", "title": "Пияна и напушена шофьорка смаза 10 коли в Пловдив"}
{"url": "https://news.bg/crime/naprezhenie-v-romskiya-kvartal-na-pazardzhik.html", "text": "Над 50 души се събраха пред блок в пазарджишкия ромски квартал \"Изток\", съобщи БНР. Напрежението сред жителите е заради освобождаването от ареста на възрастен мъж, за когото се твърди, че е блудствал с две момичета - на 8 и на 11 години.64-годишният мъж, с прозвището Мъзи, е заплашвал децата с убийство, ако кажат на родителите си какво им е причинил.Блудствените действия продължили няколко поредни дни. След третия път, едно от децата споделило с майка си. На следващия ден жената видяла въпросния мъж в избата с децата, но той успял да избяга. По-късно бил задържан. След 24-часов престой в ареста, мъжът е освободен, което предизвика гнева на хората от квартала.От полицията съобщиха, че мъжът сам се е предал, като преди това се е укривал в Кричим. При разпита е заявил, че е невинен. Той е с чисто съдебно минало и има здравословен проблем. От прокуратурата разследват случая.От Отдел \"Закрила на детето\" твърдят, че не са информирани.", "date": "2018.04.15", "title": "Напрежение в ромския квартал на Пазарджик"}
{"url": "https://news.bg/int-politics/velikite-sili-se-kalibrirat-za-treta-svetovna-voyna-talkuva-ivo-hristov.html", "text": "Великите сили се \"калибрират\" за Трета световна война. Това заяви пред БНТ проф. Иво Христов, депутат от БСП. По думите му предстои светът да стане свидетел на нов световен сблъсък до 2030 година.Според Христов е трудно да се предвиди какво ще последва след . Той обаче направи паралел на настоящите събития със събитията от преди началото на Първата световна война - тогава великите сили са се \"калибрирали\" преди началото на конфликт. Сблъсъците преди войната групирали държавите в съюзи.\"Това се нарича калибриране на силите преди голям световен сблъсък. Такъв според мен ще има и той ще някъде в хоризонта към 2030 година.\" Като повод за подобен конфликт можели да се разглеждат както, така и .Христов оприличи атаката като \"атракция\", която устройва всички страни. По думите му действията в Сирия са продиктувани от тежката политическа ситуация, в която се намира президентът Тръмп.\"Тръмп е поставен под жестока преса. Тази седмица ще дава обяснения пред федералния прокурор Мюлер, който разследва неговите дела. Битката между Тръмп и дълбоката държава продължава и е винаги в негативна ситуация. Второ, това устройва Русия, защото тя ясно каза, че ако падне и косъм от главата на руски военнослужещ, ще има ответен удар\", тълкува Христов.На подобно мнение е и журналистът и депутат от БСП Тома Томов. Пред bTV той заяви, че след ударите в Сирия следва една нова Студена война, която ще продължи 10 - 20 - 30 години.Томов коментира, че според него президентът на САЩ Донлад Тръмп е притеснен от разследванията на службите за връзките му с Русия.Участие на Франция журналистът коментира с думите: \"Шарл дьо Гол, Жак Ширак и Франсоа Митеран не биха направили това, което направи Еманюел Макрон, защото са държавници.\"Относно Русия Томов е на мнение, че великата сила има силни оръжия, но е слаба в икономически план.Социалистът заяви и че според него Башар Асад вече е спечелил войната в Сирия и ще продължи да управлява арабската страна.", "date": "2018.04.15", "title": "Великите сили се \"калибрират\" за Трета световна война, тълкува Иво Христов"}
{"url": "https://news.bg/int-politics/rusiya-uveryava-che-mozhe-da-otgovori-na-silen-natisk-ot-sasht.html", "text": "Русия е способна да отговори на силен натиск от страна на САЩ,. Това заяви директорът на департамента на Външното министерство на Русия за неразпространение и контрол над въоръженията Владимир Ермаков, съобщи РИА Новости.\"Американският мит за навлизане в епохата на повсеместно и неоспорвано господство съществуваше едва ли не над 10 години и сега е разбит с трясък. Русия се върна на своите исторически отвоювани позиции като един от гарантите за стабилност и справедливост в глобалните дела на основата на международното право\", заяви Ермаков.Дипломатът отбеляза, че военно-техническото ниво на САЩ пада в световен мащаб. По думите му, рано или късно американците ще започнат да се договарят с Русия.Според Ермаков, Вашингтон може да активира диалога с Москва след удара по Сирия.Припомняме, в ранните часове на нощта на събота, 14 април 2018 г. САЩ, Великобритания и Франция изстреляха над 100 ракети по граждански и военни обекти в Сирия. Пострадаха трима души. Голямата част от ракетите бяха прихванати от ПВО на Сирия. Във Вашингтон аргументираха тази стъпка като отговор на предполагаемата химическа атака в град Дума.При това няма никакви доказателства за използване от Дамаск на забранени вещества. Ракетната атаката стана рано сутринта в деня, когато на място трябваше да има разследване от Организацията за забрана на химическото оръжие (ОЗХО), посочи Ермаков.Специалистите на руския Център по примирение на враждуващите страни (ЦПВС) миналата седмица посетиха мястото на предполагаемия инцидент и не откриха следи от токсини, припомни той.Руският президент Владимир Путин определи удара като \"акт на агресия срещу суверенна държава\", припомня руската агенция.По-късно в деня на атаката имаше заседание на Съвета за сигурност на ООН, където бе о за Сирия.", "date": "2018.04.15", "title": "Русия уверява, че може да отговори на силен натиск от САЩ"}
{"url": "https://news.bg/world/dimitris-avramopulos-dokato-siriya-gori-evropa-shte-e-pod-bezhanski-natisk.html", "text": "С 30% се е увеличил притокът на мигранти към Гърция в първите три месеца на 2018 година. Информацията на европейската агенция по охрана на границите \"Фронтекс\" е цитирана от БНР.След ракетния обстрел срещу Сирия в събота, 14 април, гръцките медии коментират като \"неизбежна\" хуманитарната криза в Сирия, която ще засили мигрантския поток.\"Докато Сирия гори, Европа ще бъде поставена под бежански натиск\", заяви еврокомисарят по миграция Димитрис Аврамопулос.Кметовете на гръцките острови предупреждават правителството за нуждата от незабавни мерки. Те не скриват, че се увеличава напрежението както между жителите и мигрантите от лагерите, така и недоволството на самите мигранти, които искат да напуснат Гърция. Ежедневни са случаите на арест на трафиканти, които прекарват нелегални мигранти и през сухопътната граница с Турция.Управляващата партия СИРИЗА излезе с коментар по събитията, като каза, че \"войната не е решение\" и се обяви срещу употребата на химическо оръжие.Припомняме, в деня на ракетния обстрел срещу Сирия военният министър на България Красимир Каракачанов заяви, че не се очаква бежанска вълна. \"Към този момент не се очаква и няма прогнози за подобна вълна, не се налага специална степен на готовност, не е необходимо да се привежда друга степен на готовност, тъй като непосредствена заплаха за България не съществува\", заяви Каракачанов.На друго мнение е еврокомисарят по хуманитарната помощ и управлението на кризи Христос Стилианидис. \"Европейската комисия следи отблизо кризата в Сирия. Нарастващото напрежение в Сирия може да доведе до нова голяма бежанска вълна\", заяви Стилианидис.", "date": "2018.04.15", "title": "Димитрис Аврамопулос: Докато Сирия гори, Европа ще e под бежански натиск"}
{"url": "https://news.bg/regions/shestima-zriteli-na-planinsko-rali-sa-v-bolnitsa.html", "text": "Шестима зрители са в болница, след като състезателен автомобил се вряза в публиката на планинското рали \"Мемориал Валерий Великов\" в района на Шумен, съобщи БНР. Те са приети в спешното отделение на многопрофилната болница в града, обясни директорът на лечебното заведение д-р Атанас Атанасов.Двама души са със счупени крака, един е с фрактура на опашната кост, а при едно момиче има съмнения за фрактура на таза. Други двама пострадали са с различни контузии. Раните им се обработват. Към момента няма опасност за живота на нито един от пациентите, уточни д-р Атанас Атанасов.Инцидентът стана по време на третия манш от \"Мемориал Валерий Великов\". Според очевидци пилотът Николай Георгиев с лек автомобил БМВ първо се ударил в кол, след това в мантинелата и се врязал в публиката.Четири линейки бяха изпратени на място. След инцидента състезанието беше прекратено.Малко по-късно от МВР уточниха, че сигналът за инцидента е подаден малко след 14.45 часа в неделя. При инцидента са пострадали шестима души - две жени и четирима мъже.Часове след инцидента от дирекцията на планинското състезание Мемориал \"Валерий Великов\" излязоха с изявление. Състезателен автомобил с №12, пилотиран от Николай Георгиев излезе от трасето и влезе в публиката. Състезанието бе прекратено, се казва в изявлението.\"Веднага от старта тръгнаха две линейки, а на тел. 112 към 14.47 ч. е известено за инцидента и от МБАЛ в тръгват също линейки от Центъра за спешна помощ в Шумен\", пишат организаторите на ралито.На мястото на инцидента отидоха директора на състезанието Димитър Георгиев и спортния директор Васко Христов.Зам.-областния управител Петко Шаренков също посети болницата, за да види пострадалите.Шестимата пострадали са без опасност за живота, но с различни контузии. Двама от тях остават за лечение в болницата и ще бъдат под лекарско наблюдение.Пострадалите са:, но е освободена, допълниха организаторите на ралито.", "date": "2018.04.15", "title": "Шестима зрители на планинско рали са в болница"}
{"url": "https://news.bg/society/da-spazvame-standarta-i-pri-otrazyavane-na-krizi-prizovavat-psiholozi.html", "text": "Да има ясни правила и институционална рамка за действие при събития, които могат да бъдат определени като кризи, поиска Пламен Димитров, председател на УС на Дружеството на психолозите в България пред БНР. Повод за интервюто с него е начина на отразяване на катастрофата край Вакарел в петък, 13 април.По думите му трябва да е ясно кой има достъп до тези места и как се отразява това в медийните програми. Стандартът да е за регулация на подобни събития - катастрофи, терористични атаки, промишлени или природни бедствия. Има европейски стандарти, които България би трябвало да прилага. Изоставането трябва да бъде преодоляно възможно най-бързо, смята психологът.\"Необходима е много бърза система за известяване на всички страни, които могат да бъдат въвлечени в спасителни и помощни операции. Тези места трябва така да бъдат овладени от властите, че достъп до тях да имат само хората, които реално помагат. Приоритет трябва да е човекът, а не новината и политическият привкус на интерпретацията по-късно\", заяви Пламен Димитров.С хората, участвали в даден инцидент, се работи дълго след това. Много от преживелите го развиват класическо постстресово разстройство и се налага не само моментна, кризисна интервенция, каза председателят на Дружеството на психолозите в България.\"Обикновено хората започват да развиват тези постстресови и постстресови травматични реакции в един по дълъг период - седмици, месеци след това. Наблюдавали сме го и при хора, които са с изключително висок капацитет за справяне, каквито са професионалните групи - на лекарите или на полицаите\", обясни Димитров.Той обясни, че тези състояния се развиват постфактум, не в моменталната първична реакция, която обикновено е тази адреналинова помпа, която ни пази чисто биологически и физиологично и дава ресурс за първично самостоятелно справяне. След това обаче, когато се върнеш назад, когато трябва да възстановяваш раните, когато вече има период на успокоение, всички тези спомени нахлуват като мощни картини, като невъзможност да се поддържа нормалния живот, като едно постоянно връщане на сцените - образно и ситуативно. Практически тази травма продължава да работи, каза психологът.Той смята, че е необходимо обучение на репортерите и на специалистите по медийна среда по съществуващите стандарти и добри практики. Според анализа му след тежката катастрофа на автомагистрала \"Тракия\" в петък, 13 април има \"вторично виктимизиране на слушателите и зрителите\".\"Когато една такава новина се поднася, тя събужда огромно напрежение, отключва стари травми и много често трябва много внимателно да се представи, като отразяването се приближи до конкретните факти и възможностите за подкрепа, а не тази визуализирана форма на вторичен медиен терор\", обясни Димитров.Според него непрекъснато ставаме свидетели как катастрофични събития се отразяват по начин, който усилва техния травматичен ефект и хората стават двукратни жертви - веднъж от факта, от реалността на събитието, вторият път от начина, по който то се повтаря и натрапва в тяхното съзнание.Психологът даде пример със САЩ, където 58% от американците се чувстват медийно застрашени, или иначе казано преживяват т.нар. медиен стрес от начина, по който се отразяват и селектират новини. Това е много сериозен социално-психологически проблем, тъй като касае гигантска маса от хора. Психолозите апелират да се направят подобни специализирани проучвания и у нас и са категорични, че медиите натрапват вторично болката и травмата от събитието.Проблемът за психическите травми се неглижира включително и от медицинската система у нас. Качеството на човешкия живот и състоянието на хората невинаги са приоритет, въпреки че говорим за европейско развитие и европейски модели на мислене и действие, обобщи председателят на Дружеството на психолозите в България Пламен Димитров.", "date": "2018.04.15", "title": "Да спазваме стандарта и при отразяване на кризи, призовават психолози"}
{"url": "https://news.bg/society/razchetite-na-pensionnite-druzhestva-sa-razlichni-ot-iznesenite.html", "text": "\"Нито едно пенсионно дружество няма да изплаща средна пенсия от 30 лева, камо ли по-малко. Няма как така формално да изчислим едни 30 лева\". Това пред БНР Даниела Петкова от Асоциацията на дружествата за допълнително пенсионно осигуряване. По този начин тя опроверга осреднените данни на финансовото и социалното министерство, цитирани през изминалата седмица.Петкова обясни, че имат резерви спрямо прогнозните разчети и те няма да бъдат такива, каквито бяха представени.\"Хората, за които се изчисляват тези пенсии, да се види - тук ли са в България, имат ли вноски за последните две, три, пет, десет години. Ако нямат и очевидно не участват на трудовия пазар, каква пенсия да им изчисляваме по вярна формула? Това не са бъдещи пенсионери\", категорична бе Петкова.В универсалните фондове в момента има 3 700 000 души, които се осигуряват. 2 800 000 е общият брой на осигурените лица по данните на НОИ. Тези хора работят в България и ще чакат пенсия тук.\"Губи се един милион\", заяви Даниела Петкова и добави: \"Защо ги няма хората? Емигрирали, излезли са от трудовия пазар по други причини - трайно\". Според нея повечето от тези хора се осигуряват в други социални системи, в други държави и нито очакват пенсия от универсалните фондове, нито ще дойдат да си получат парите.На нейния пример за спекулация с цитираните данни за средна пенсия тя обясни, че все едно единият човек има нула лева пенсия, другият - 70 и средното прави 35 лева. Човекът с нула лева пенсия, е излязъл от трудовия пазар или е емигрирал, поясни Петкова.Тя подчерта, че е погрешно да се усреднява между хора, които няма да получават пенсия, или ще имат пенсия от един лев и хора, които ще получават пенсия. \"Да се казва, че това е средна пенсия от 30 лева, е повече от грешка\", подчерта Петкова.Тя се позова на разчети на пенсионните дружества, които управляват парите по втория стълб, за реалните пенсии по реални данни за след 19 години осигурителен период.\"Допълнителното пенсионно осигуряване е дългосрочен проект, който започна от 2000 г. Целите, които се поставиха пред нас, са след 40 години осигуряване хората да получават втора допълнителна към основната си пенсия в размер на около 20% от последния си доход преди да се пенсионират. Това е целта пред втория стълб. От тези 40 години са минали 20. След 20 години, ако преследваме първоначалната цел, би следвало ние да постигнем около 10% процента от заплатата, от осигурителния доход, с който лицето стъпва в пенсионната си възраст\", поясни Даниела Петкова.Тя поясни, че повечето хора не са се осигурявали за втора пенсия през целия период от 20 години. В началото вноските в универсалните фондове тръгнаха два процента от осигурителния доход, а не пет, колкото е в момента, в същата тази стратегия или концепция е посочено, че първите вноски са по два лева, поясни експертът. \"Тези хора, които сега ще се пенсионират, ние сме им управлявали едни два лева 19 години, докато те станат пет процента\", каза Петкова.\"Въпреки всичко, когато започне процесът, хората, които ще имат право да получат пенсия, ще започнат с минимална пенсия 69,82 лв. за септември 2021 г. и това ще е за жените. Ако става въпрос за мъже, те ще започнат три години по късно - 2024 г. - там най-ниската пенсия е 95 лева. Всичко, което се вижда е, че след всеки следващ месец след септември 2021 г., пенсиите трайно нарастват, защото нараства периодът, в който са се осигурявали хората\", обясни Даниела Петкова.Тя уточни, че има разлика и при хората, родени между 1960 и 1965 година, които първи ще се възползват от правото си на втора пенсия след 19 години осигуряване.Според председателя на социалната парламентарна комисия Хасан Адемов моделът на осредняване на изчисляването на допълнителната пенсия е уравнение с много неизвестни.\"Първата кохорта, родени между 1960 и 1965 г., са се осигурявали за половината от очаквания период за всички останали. Втората причина е, че 75% според МТСП са внасяли своите вноски между минималния и средния осигурителен доход. Не на последно място трябва да отбележим факта, че средният период за получаване на пенсия след навършване на възрастта по чл. 68 е 21 години. Съпоставяйки всички тези компонентни на уравнението трудно мажем да дадем еднозначен отговор. Не трябва да се вторачваме върху онези 30 или 100 лева, върху каквито и да е суми, а да подобрим доверието в системата\", каза Адемов.Запитан дали осигурителният модел се нуждае от промяна Адемов припомни, че настоящият е бил приет с \"прилично ниво на консенсус\" и призова Асоциацията на дружествата за допълнително пенсионно осигуряване да публикува разчетите си.", "date": "2018.04.15", "title": "Разчетите на пенсионните дружества са различни от изнесените"}
{"url": "https://news.bg/health/na-aparatno-dishane-e-nay-tezhko-postradalata-v-katastrofata-kray-vakarel.html", "text": "Няма съществена промяна в състоянието на пациентите, настанени в \"Св. Анна\"-София АД, пострадали при катастрофата до Вакарел. Те са обезболени, стабилизирани и контактни. Най-тежко пострадалата жена е на апаратно дишане, поясниха от болницата.Припомняме, в петък, 13 април, при катастрофа между междуградски автобус и лек автомобил край Вакарел загинаха шестима, а 22 души, сред които и , бяха ранени.По-рано през деня от болница \"Н. Пирогов\" бе изписана майката на пострадалото дете, която също пострада в катастрофата край Вакарел.", "date": "2018.04.15", "title": "На апаратно дишане е най-тежко пострадалата в катастрофата край Вакарел"}
{"url": "https://news.bg/world/obstrelat-po-siriya-tseli-nalagane-na-interesite-na-tri-darzhavi.html", "text": "Ракетните удари в събота, 14 април, не са имали цел. Това, което се върши е друго - да се намеси американският бизнес и Великобритания и Франция да си наложат интересите. Такъв анализ на кризата в Сирия направи преводачът Мажд Алгафари, роден в Сирия, в предаването \"120 минути\" по bTV.Припомняме, в ранните часове на 14 април САЩ, Великобритания и Франция изстреляха над 100 ракети по обекти на военната и гражданска инфраструктура на Сирия. Ударът бе нанесен от самолети и кораби на САЩ, съвместно с Военновъздушните сили на Великобритания и Франция. Това стана в събота между 3:42 до 5:10 часа българско време. Повод за атаката е обгазяването от 7 април 2018 г. в сирийския град Дума.Светът е в Трета световна война след първия удар с чук по Берлинската стена. Измамиха ни, че това е донесло свобода. А сега й се вижда края заяви Мадж Алгафари.\"Третата световна война е цифрова война - от сателити, която само виждаме, че нещо става, но не може да я преценим като война\", каза той.Той коментира липсата на реакция от страна на Русия като позиция. \"Ако Русия реагира, тази война ще продължи с обстрели и бомби, а те не искат да се стигне до там и искат да спрат тази война, добави Алгафари. По думите му целите на Русия не са толкова идеалистични, но всяка излишна крачка ще въведе света в нещо невиждано.Алгафари е категоричен, че оттеглянето на Башар Асад от Сирия ще доведе до разпадане на Арабския свят ще се разпаднат изцяло. \"Той жертва себе си, за да спаси народа. Кой ще седне на неговия стол? Демократични избори в такава разрушена държава как могат да станат\", запита Мадж Алгафари.По думите му, ако Асад се изтегли или бъде свален, Сирия ще се разпадне.Преводачът добави, че сирийският президент не е безсмъртен, но не е сега времето да си тръгне. \"Който и да дойде, ще е зависим отвън. Асад поне цял мандат е зависим от Русия.\".По думите му в столицата Дамаск е по-спокойно от други градове, а град Дума вече е под контрола на сирийската армия.", "date": "2018.04.15", "title": "Обстрелът по Сирия цели налагане на интересите на три държави"}
{"url": "https://news.bg/politics/partiya-deos-se-samorazpusna.html", "text": "Ден след като ДБГ напуснаха Реформаторския блок от партия ДЕОС обявиха, че се саморазпускат.В мейл до медиите представиха решението на днешно Общо събрание. Мотивът им е в полза на консолидацията на българското демократично пространство.\"Често сме чували за роенето на политически субекти, рядко се среща обратното. С настоящата стъпка даваме личен пример за отказ от тяснопартийни каузи в името на решаването на критично важни проблеми на българската демокрация в нейното днешно, силно увредено състояние, което ни прави естествени съюзници с други организации\", се казва в писмото им.Те се заканват, че няма да останат със скръстени ръце и призовават своите членове, симпатизанти и избиратели да намерят начин да подкрепят активно създаването и поддържането на силна проевропейска алтернатива на управляващото мнозинство и на парламентарно представената му псевдоопозиция.Движението за европейско обединение и солидарност (ДЕОС) беше учредено през 2014 г. Партията участва в местните избори през 2015 г. и във вота за парламент миналата година.", "date": "2018.04.15", "title": "Партия ДЕОС се саморазпусна"}
{"url": "https://news.bg/world/hasankeyf-drevniyat-grad-koyto-turtsiya-shte-pogrebe.html", "text": "Мерут Текин произхожда от стар търговски род. От незапомнени времена семейството му притежава магазин в Хасанкейф - древен град в Югоизточна Турция край прочутия \"Път на коприната\". На това място са разкрити скални пещери, населявани през епохата на неолита. А над старинните османски минарета насред града се издига една антична крепост. Всичко наоколо говори за древни културни традиции. Мерут обаче навярно ще е последният от семейството, който ще може още известно време да се радва на прекрасната гледка наоколо.Защото съвсем скоро само няколко километра по-надолу ще бъде завършено изграждането на язовира Илису, чиито води ще погълнат богатия на история град.В нервно очакванеСрещу изграждането на огромния язовир се проведоха редица местни и международни протести. В резултат на това някои европейски банки оттеглиха кредитните си ангажименти към проекта. Но и това не успя да предотврати строежа на гигантското съоръжение. То ще се простира на 300 кв.км. -колкото е площта на цял Мюнхен. Официална дата за завършването на мащабния проект все още не е оповестена. Но по всичко личи, че още това лято водите ще залеят историческото селище Хасанкейф.\"Откакто се помня над главата ми като Дамоклев меч виси очакването за близкия край. Това е все едно да си осъден на смърт и всеки момент да очакваш да ти окачат въжето на шията. А това е страшно\", казва 38-годишният бизнесмен Текин.Сега на чакането ще бъде сложен край. Още тази пролет в експлоатация ще бъде въведена и последната турбина на язовира, чиято инсталирана мощност за производство на електроенергия ще достига 1200 мегавата. Още през февруари турските власти започнаха да връчват на търговците в Хасанкейф заповеди за опразване на имотите им. Повечето от тях ще трябва да се преместят в новия Хасанкейф, който се изгражда на по-високия отсрещен бряг на реката, но все още не е завършен. Търговците протестираха срещу принудителното изселване. Те се опасяват, че на новото място бизнесът им ще замре, защото ще се намират твърде далеч от историческите забележителности, които привличат туристите. А хора като Текин дори нямат право да се преместят в новия град.Там няма място за ергениВ новия Хасанкейф държавата е построила общо 710 къщи - но само за семейни. Текин обаче е ерген и поради това законът не му дава право да си закупи къща, нито пък магазин в новия град. Хора като него, макар и кореняци, нямат право и на държавни помощи. Самият той шеговито казва, че е останал неженен заради язовира. През последните десетилетия плановете за строеж на новото съоръжение доведоха до масивен отлив на население от Хасанкейф. Навремето там живееха 10 000 души. Днес - само 2 000.Първите планове за строежа на язовира Илису бяха разработени още през 1950-те години. \"Откакто стана известно, че Хасанкейф ще остане под водите на язовира, инвеститорите постепенно започнаха да напускат региона\", казва американецът Джон Крофут, който през последните шест години живее в Хасанкейф, където основава инициатива в защита на историческото селище. В продължение на години той документира развитието в града.Плановете за разрушаването на древния град така и не бяха публично оповестени до днес, оплакват се местните жители. Те казват, че в Хасанкейф не са били извършени и независими експертни оценки за екологичната съвместимост на проекта.\"Това е налудничаво\"Александър Шваб, вицепрезидент на австрийската фирма \"Andritz-Hydro\", която контролира строителството на язовира, оспорва това мнение. Той казва, че строителните планове са били показани и разяснени на жителите на всяка отделна къща. Водени били и множество дискусии с местните хора.Улрих Айхелман от екологичната организация \"Riverwatch\" със седалище във Виена обаче не се съгласява с него: \"Който разрушава всичко това, не е по-добър от онези талибани, които преди няколко години разрушиха уникалните статуи на Буда в Бамиян. Това тук е същата глупост. Просто е налудничаво\", казва Айхелман.", "date": "2018.04.15", "title": "Хасанкейф: древният град, който Турция ще погребе"}
{"url": "https://news.bg/world/shveytsarska-laboratoriya-oproverga-kremal-za-novichok.html", "text": "Центърът за радиологичен и биологически анализ в щвейцарския град Шпиц категорично подкрепи изводите на британските експерти за отравянето на Сергей и Юлия Скрипал и опроверга изявлението на руския външен министър Сергей Лавров, предаде Дойче веле.По-рано Лавров обяви, че швейцарската лаборатория е открила следи от нервно-паралитичното вещество BZ и висока концентрация на веществото A-234Експертите от Шпиц подчертават, че няма съмнение, че става дума за отравяне с \"новичок\", и изтъкват строгите стандарти за работа, прилагани от британските им колеги.Британската лаборатория \"Портън Даун\" е акредитирана от Организацията за забрана на химическите оръжия, както и центърът в град Шпиц, се казва в изявление на швейцарския екип.", "date": "2018.04.15", "title": "Швейцарска лаборатория опроверга Кремъл за \"новичок\""}
{"url": "https://news.bg/regions/slabo-zemetresenie-kray-sliven-1.html", "text": "Регистрирано е слабо земетресение край Сливен вчера, 14 април.По информация на Националния институт по геология, геодезия и география (НИГГГ) към БАН трусът е бил с магнитуд от 2.7 по скалата на Рихтер. Трусът е бил с дълбочина от 4.5 километра.Земетресението е станало в близост до село Панаретовци, около 20 часа.", "date": "2018.04.15", "title": "Слабо земетресение край Сливен"}
{"url": "https://news.bg/regions/otkriha-trup-na-mazh-v-blagoevgrad.html", "text": "32-годишен мъж е бил открит мъртъв в Благоевград, съобщи \"\".По информация на болницата в Благоевград мъжът е починал преди няколко дни. Той обаче не е бил потърсен, поради което тялото му е открито дни след настъпването на смъртта.Трупът е намерен в квартира на улица, намираща се в близост до училище в областния град.Сигналът за откритото тяло е подаден вчера, около 19.30 часа, от хазяйката на наемателя.Назначена е аутопсия за установяване причините за смъртта на мъжа.", "date": "2018.04.15", "title": "Откриха труп на мъж в Благоевград"}
{"url": "https://news.bg/int-politics/populyarni-lichnosti-zapochnaha-kampaniya-za-vtori-referendum-po-brekzit.html", "text": "Популярни британски актьори, бизнесмени и политици, включително действащи депутати, започнаха кампания за нов референдум за брекзит след приключването на преговорите между Лондон и Брюксел, предаде Би Би Си.Днес се състоя първата акция от кампанията - в лондонския район Камдън, в северната част на британската столица. Тя събра около 1200 души.Актьорът Патрик Стюарт заяви, че ако народът гласува против договореностите за брекзит, Великобритания трябва просто да остане в ЕС. По думите му, условията при излизане от общността са се оказали съвсем различно от картината, представена от привържениците на брекзит по време на агитационната кампания.По-рано и управляващите консерватори, и лейбъристката опозиция изключваха възможността за повторен референдум.Кампанията \"Народно гласуване\" настоява последната дума за това дали Великобритания да напусне или да остане в ЕС, да бъде на гласоподавателите, а не на депутатите.На допитването, проведено през юни 2016 година 51.9% от участвалите във вота британци гласуваха за излизане от общността, а 48.1% се обявиха против.", "date": "2018.04.15", "title": "Популярни личности започнаха кампания за втори референдум по Брекзит"}
{"url": "https://news.bg/world/zagina-zhurnalist-rabotil-po-temata-za-ruskite-naemnitsi-v-siriya.html", "text": "Руският журналист от агенция \"Нов ден\" Максим Бородин, който първи съобщи за смъртта на уралски войници от частната армия \"Вагнер\" в Сирия, загина при падане от петия етаж, предаде Дойче веле.Днес журналистът е починал в Екатеринбург, след като е паднал от прозореца на апартамента си на петия етаж. Той е бил приет в болница в кома.Максим Бородин беше автор на поредица от публикации за смъртта на руски наемници в Сирия - от частната армия \"Вагнер\", ръководена от Дмитрий Уткин, приближен до руския президент Владимир Путин.Главният редактор на \"Нов ден\" Полина Румянцева не изключи трагичният инцидент да е \"нещо различно от случайност или самоубийство\".По думите й, Бородин не е имал причина да посяга на живота си.Журналистът често е работел по \"резонансни теми\". През есента на 2017 г. той е бил нападнат, ударен с метална тръба по главата и бит, след като даде интервю по телевизия \"Дожд\" за филма \"Матилда\" на Алексей Учител. Кинотворбата беше посрещната с вълна от насилие от националистическите среди в Русия.", "date": "2018.04.15", "title": "Загина журналист, работил по темата за руските наемници в Сирия"}
{"url": "https://news.bg/politics/bdf-prizova-za-dyasno-obedinenie-okolo-natsionalnite-interesi-i-evroatlantizma.html", "text": "Партията Български демократически форум призова създаването на Десен съюз, отстояващ националните интереси и принципите на евроатлантизма, дясната политика и антикомунизма, съобщиха от БДФ. Решението е взето на заседание на Националния съвет на партията, на 14 април 2018 г.През 2017 г. БДФ стана част от РБ и участва в парламентарните избори с коалицията Реформаторски блок - Глас народен.Припомняме, на 14 април 2018 г. ДБГ напусна Реформаторския блок, а през миналия месец партията \"Глас народен\" се оттегли от коалицията. През последната година към новите политически проекти, претендиращи за гласовете на традиционната десница, бяха отправяни упреци за отказ от десния профил и липса на воля за отстояване на евроатлантическата ориентация на България.Представители на местните структури БДФ са обсъдили възможностите за предстоящите през идната година местни избори и са се обединили около призива за дясно обединение, основано на националния интерес и принципите на евроатлантизма.Съобщава се, че на заседанието единодушно е приет докладът на председателя на БДФ Жаклин Толева за актуалната политическа обстановка след изборите през 2017 г. Анализ на ситуацията е направен и от Муравей Радев, финансов министър в правителството на ОДС от 1997 до 2001 г.Националният съвет е взел решение за свикване на ХII-ия конгрес на БДФ на 29.09.2018 г.", "date": "2018.04.15", "title": "БДФ призова за дясно обединение около националните интереси и евроатлантизма"}
{"url": "https://news.bg/politics/sabirat-podpisi-za-premahvane-na-instituta-na-zapreshtenieto.html", "text": "В България над 7000 души са поставени под запрещение. \"Национална гражданска инициатива 7000\" събира подписи в подкрепа на премахването на института на запрещението и въвеждането на подкрепено вземане на решение с правна стойност.За целта е необходимо парламентът да приеме Проектозакона за физическите лица и мерките за подкрепа. С него може да се отменят разпоредбите на Закона за лицата и семейството от 1949 г., които касаят режима на правоспособността (възможността да бъдем носители на права и задължения) и дееспособността на физическите лица.Законопроектът бе внесен в 43-тото Народно събрание на 4 август 2016 г. Каузата в защита правата на хората с интелектуални затруднения е подкрепена от омбудсмана Мая Манолова и нейният предшественик Константин Пенчев.Като застъпници на каузата те получиха картини, част от изложбата \"Решавам = съществувам\". Изложбата е част от програмата \"Следваща стъпка\", изпълняван от Български център за нестопанско право.Националната гражданска инициатива се организира по реда на Закона за прякото участие на гражданите в държавната власт на местното самоуправление. Съгласно закона, за да се учреди подписката са необходими 50 подписа на граждани с избирателни права. Председател на Инициативния комитет е Кремена Стоянова. Тя е родител на млада дама с интелектуални затруднения. За себе си разказва, че преди години, заедно със съпруга си са я поставили под запрещение - защото не е имало друга правна възможност. Именно затова се надява законопроектът да получи широка обществена подкрепа, за да се случат мерките за подкрепа, необходими на лицата с интелектуални затруднения и различни психически заболявания.Натрупаният опит показва, че запрещението прави човека уязвим, фиксира го върху забраните, които са му наложени и не позволява неговото развитие. Национална гражданска инициатива 7000 се осъществява със съдействието на Български център за нестопанско право, Българска асоциация на лица с интелектуални затруднения и Глобална инициатива в психиатрията.Законодателните промени и въвеждането на подкрепено вземане на решение ще позволи на хората с интелектуални затруднения или психически заболявания да получават подкрепа от доверени за тях лица при взимане на решения с правна стойност. Мерките са изпитани в годините в рамките на пилотната Програма \"Следваща стъпка\", която се реализира 6 години в 7 локации в страната и е обхванала над 150 човека с интелектуални и психично-здравни затруднения.Омбудсманът Мая Манолова заяви, че не е достатъчно всеки един от нас да е ангажиран с един конкретен случай. \"Това, което ни е нужно като общество, е да можем да се обединяваме, да можем да се събираме, да можем да поискаме промяната, да можем да инициираме промяната и да можем да накараме институциите да поемат своята отговорност.\"Тази реформа няма да е лесна - сигурна съм, че ще сблъскаме с неразбиране, с неприемане, с предразсъдъци и със стигма, дори. Става дума за кауза, която е сред непопулярните каузи, но пък тази кауза е изключително важна, защото може нещо друго - може да променя човешки съдби. Всъщност това е, което може да направи този закон - да променя човешки съдби\", заяви Манолова.\"Това е битка за права , а щом е битка за права, то най-естественото нещо е омбудсманът да бъде тук сред вас\", заяви общественият защитник.По думите й конституционният принцип, че всички хора се раждат равни и свободни по достойнство е в основата на тази кауза. Омбудсманът изрази учудването си от това как е възможно да търпим осемдесет годишен закон, който реално обезправява хора?Като положителни промени омбудсманът визира стъпките към промяна на нагласите по отношение на хората с интелектуални проблеми.\"Наистина трябва да си дадем сметка колко важен е този законопроект. Не само, защото той е в пълно съответствие с чл. 12 на Конвенцията за защита правата на хората с увреждания, не само защото благодарение на него ние наистина ще излезем от това несъответствие на международни договори, по които България е страна. Не само, защото чрез този законопроект ще отговорим на осъдителните решения срещу България - но най-вече 7000 души, които имат нужда от подкрепа.По-голяма част от тези 7000 души под запрещение са настанени в домове.Кампанията за събиране на подписи за премахване на запрещението ще продължи до юни и ще включва координирани събития и инициативи в цялата страна.Градовете, които ще участват в кампанията са: София, Пловдив, Варна, Добрич, Видин, Ловеч, Пазарджик, Русе, Бобов дол. На 19 май координирано на тези места ще се състоят публични събития, с които ще се отбележи Денят на способностите - своеобразно продължение на Фестивала на способностите, който ще се случи през октомври в столичото Ларго.", "date": "2018.04.15", "title": "Събират подписи за премахване на института на запрещението"}
{"url": "https://news.bg/world/na-3-yuni-sloveniya-shte-glasuvat-za-parlament.html", "text": "На 3 юни в Словения ще се произведат предсрочни парламентарни избори, предаде Ройтерс.Агенцията се позовава на изказване на президента Борут Пахор.Преди месец левоцентристкият премиер Миро Церар подаде оставка.Решението му дойде след законова пречка пред инвестиционен проект на правителството за строителство на железопътен проект на стойност един милиард евро.", "date": "2018.04.15", "title": "На 3 юни Словения ще гласуват за парламент"}
{"url": "https://news.bg/world/kremal-v-solsbari-novichokat-doshal-ot-nato.html", "text": "Независима швейцарска експертиза е установила, че във веществото, използвано в британския град Солсбъри, има следи от химическо оръжие, което е било на въоръжение в САЩ, Великобритания и други страни от НАТО, предаде ТАСС.Агенцията цитира външния министър на Русия Сергей Лавров. Той говори пред Асамблеята на руския Съвет за външна и отбранителна политика.Според руския външен министър при изследването на проби от Солсбъри швейцарците били установили наличие на токсичния химикал BZ и негови прекурсори, които се отнасят към забранените химически оръжия от втора категория. Лавров подчерта, че BZ не е бил разработван в Съветския съюз, а от НАТО.", "date": "2018.04.15", "title": "Кремъл: В Солсбъри новичокът дошъл от НАТО"}
{"url": "https://news.bg/world/v-london-obsazhdat-badeshteto-na-siriya.html", "text": "Днес в Лондон ще се проведат ключови преговори за бъдещето на Сирия, предаде АП.Агенцията се позовава на изказване на външния министър на Германия Хайко Маас.Според него в преговорите ще участват САЩ, Франция, Великобритания и Германия. Страните се събират, за да обсъдят резултатите от ударите срещу Башар Асад, но и да планират следващите стъпки.ЕС и НАТО подкрепиха операцията срещу Сирия.", "date": "2018.04.15", "title": "В Лондон обсъждат бъдещето на Сирия"}
{"url": "https://news.bg/world/mladezh-gazi-peshehodtsi-v-blekpul.html", "text": "Пиян младеж е бил арестуван в Блекпул при опит да прегази пешеходци, съобщават местни медии. По този начин той искал да си отмъсти, че бил изхвърлен от местен бар.Инцидентът е станал около полунощ.Силите на реда обявиха, че са задържали 19 годишен младеж от Западен Йоркшър. Той няма да бъде обвинен за тероризъм.Срещу младежът ще бъдат повдигнати обвинения за опасно шофиране, под влиянието на алкохол и наркотици.", "date": "2018.04.15", "title": "Младеж гази пешеходци в Блекпул"}
{"url": "https://news.bg/world/dzhihadisti-atakuvaha-sini-kaski-v-mali.html", "text": "Най-малко един миротворец е убит, а петима са ранени при атака на джихадисти в Мали, съобщава АП.Ислямистите са се опитали да проникнат в базата на сините каски с две коли. Те били натъпкани с експлозиви.Терористите дори носели сини каски. Те открили огън с гранатомети, а след това едната от колите бомби се взривила, докато тази със знаците на МИНУСМА била спряна.Престрелката продължила няколко часа.До момента никой не е поел отговорност.", "date": "2018.04.15", "title": "Джихадисти атакуваха сини каски в Мали"}
{"url": "https://news.bg/world/erdogan-provede-konsultatsii-za-siriya.html", "text": "Президентът на Турция Реджеп Ердоган проведе консултации с държавните глави на Франция и Русия относно ситуацията в Сирия, съобщава в. \"Хюриет\".В телефонен разговор с Владимир Путин двамата се договориха да работят заедно за намаляване на напрежението в Сирия и да продължат усилията за политическо решение.От своя страна президентът на Русия определил действията на САЩ и техните съюзници в Сирия грубо нарушение на ООН. Според съобщението на пресслужбата на Кремъл в разговора е била обсъдена изострената ситуация около Сирия в резултат на ракетните удари на САЩ и техните съюзници срещу територията на тази страна.Руската и турската страна смятат, че е е необходимо да се активизира тяхното взаимодействие, насочено към реален напредък на процеса на политическо уреждане в Сирия.Еманюел Макрон посочил пред Ердоган, че иска да засили координацията между двете страни през следващите дни в търсене на политическо решение за Сирия.Ердоган по-рано разговаря по телефона с британския премиер Тереза Мей.", "date": "2018.04.15", "title": "Ердоган проведе консултации за Сирия"}
{"url": "https://news.bg/world/v-cherna-gora-glasuvat-za-prezident-1.html", "text": "В Черна гора днес избират президент, предаде Танюг.Фаворит е лидерът на управляващата Демократична партия на социалистите Мило Джуканович. Основният му конкурент е кандидатът на опозицията Младен Боянич.Право на глас във вота имат над 530 000 души.Черна гора е парламентарна демокрация и президентът няма особено силни правомощия. Опозицията се надява да се стигне до втори тур, който, в случай на успех, да предизвика ефекта на доминото: ако се разклати властта на Джуканович, може да се мисли за предизвикване на нови парламентарни избори, които да доведат до жадуваната от десетилетия смяна на властта, коментира \"Дойче веле\".Мило Джуканович е наясно с голямото символично значение на тези президентски избори. Той иска да покаже, че остава непобедим. Затова и говори за \"исторически избори\" и залага на своята изпитана тактика. Той твърди, че критиците му били против съществуването на държавата Черна гора и нейното обвързване със Запада. А той бил гарант за оцеляването на държавата.", "date": "2018.04.15", "title": "В Черна гора гласуват за президент"}
{"url": "https://news.bg/world/v-solun-razbiha-banda-za-trafik-na-droga.html", "text": "Баща и дъщеря бяха арестувани в северния пристанищен град Солун в петък по обвинение за трафик на големи количества хероин, съобщават местни медии.Те са задържани непосредствено, след като са сключили сделката на паркинг в покрайнините на града.При претърсване у тях са намерени 514 грама хероин.37-годишният чужденец, който им е продал дрогата, също е задържан. У него са намерени 2 990 евро.", "date": "2018.04.15", "title": "В Солун разбиха банда за трафик на дрога"}
{"url": "https://news.bg/weather/idvat-oblatsi.html", "text": "Днес ще преобладава слънчево време с висока облачност, след обяд - значителна. По Черноморието и на места, главно в Горнотракийската низина в сутрешните часове ще е мъгливо, но през деня видимостта ще се подобри. Ще духа слаб до умерен вятър от изток-югоизток. Максималните температури ще са между 23° и 28°, в София - около 23°.В планините ще е с висока облачност, по-значителна след обяд над масивите в Западна България. Ще духа слаб до умерен вятър от юг-югоизток, по високите части от югозапад. Максимална температура на 1200 метра - около 18°, на 2000 метра - около 10°.По Черноморието остава мъгливо, но след обяд мъглата ще се разсейва. Ще духа слаб до умерен вятър от изток-югоизток. Максимална температура на въздуха - между 10° и 12°, колкото е и температурата на морската вода. Вълнението на морето ще е 1-2 бала.", "date": "2018.04.15", "title": "Идват облаци"}
{"url": "https://news.bg/society/zhena-i-dete-v-kritichno-sastoyanie-sled-sabotnata-katastrofa-na-trakiya.html", "text": "В тежко състояние остават някои от хората, пострадали при вчерашната . При инцидента с пътнически бус загинаха двама души, а 7 бяха ранени.Д-р Валентин Вълчев от Спешното отделение на болницата в Ямбол заяви, че двама от пострадалите са в изключително тежко състояние, съобщи Нова.По думите на Вълчев в лечебното заведение вчера са транспортирани общо петима от ранените. Двама от тях - жена и младо момче, били в критично състояние.Жената е с травматичен шок и квадрипареза. Малко след като жената е постъпила в болницата, тя е била прехвърлена по спешност в отделението по неврохирургия в болницата в Бургас.Момчето е с политравма, огромна травма на главата и гърчове. Детето е настанено в реанимация с тежък мозъчен оток и опасност за живота.Другите трима от пострадалите при катастрофата са в стабилно състояние.Припомняме, на 14 април , в района на село Воденичане. При инцидента загинаха двама души, а 7 бяха ранени и транспортирани по спешност в болниците в Ямбол и Бургас.По непотвърдена информация в буса са пътували работници, които се прибирали от Бургас към село Хаджидимитрово.Вчера от МВР съобщиха, че бус \"Форд Транзит\" е напуснал пътното платно и се е обърнал в канавката. Причината за катастрофата е спукана лява гума на буса, съобщи bTV.Обстоятелствата около инцидента все още се изясняват.Междувременно от УМБАЛ \"Св.Анна\"-София съобщиха, че през изминалата нощ няма съществена промяна в състоянието на пострадалите пътници при  от 13 април.Пациентите са обезболени, стабилизирани и контактни, заяви д-р Стефановска, дежурен лекар в Клиниката по анестезиология, реанимация и интензивно лечение към \"Св. Анна\".Най-тежко пострадалата жена е на апаратна вентилация.Все още не е отминала опасността за живота на пациентите.Четиримата пациенти, които бяха настанени в \"Пирогов\", остават в стабилно състояние. Припомняме, при  загинаха 6 души, а 21 бяха ранени. Пострадалите бяха настанени в столичните болници.Разследването около тежката катастрофа продължава. Очаква се до няколко дни да бъдат обявени резултатите от техническата проверка на автобуса, съобщи БНТ.Вчера, 14 април, наблюдаващият прокурор по производството за катастрофата Мирослав Ангелов заяви на брифинг, че за произшествието е , за която се предполага, че е предизвикала инцидента. Жената е дала отрицателна проба за алкохол и наркотици.На водачката на автомобила е повдигнато обвинение за причиняване на пътнотранспортно произшествие с причиняване на смърт на две или повече лица и причиняване на тежка телесна повреда. Спътникът на водачката на автомобила е разпитан и е освободен.С цел пълното изясняване на ситуацията на пътя в момента на сблъсъка, от прокуратурата призоваха за помощ всички граждани, които са станали свидетели на инцидента. Те могат да се обадят на телефон 0886 88 25 31.", "date": "2018.04.15", "title": "Жена и дете в критично състояние след съботната катастрофа на \"Тракия\""}
{"url": "https://news.bg/regions/katastrofa-mezhdu-bus-i-dve-koli-v-sofiya.html", "text": "Катастрофа между бус и два автомобила е възникнала в София, съобщи \"Фокус\".Не непотвърдена информация инцидентът е станал на булевард \"Симеоновско шосе\" в столицата. Катастрофиралият бус бил на волейболната лига. При инцидента нямало пострадали.Свидетел е посочил пред \"Фокус\", че водачът на буса е избягал от местопроизшествието. Движението в района се осъществявало само в едната лента.От пресцентъра на МВР заявиха за news.bg, че към 10.50 часа в МВР не е постъпвала информация за подобно произшествие. ", "date": "2018.04.15", "title": "Катастрофа между бус и две коли в София"}
{"url": "https://news.bg/education/kandidat-studentite-po-biologiya-v-su-pishat-za-dnk.html", "text": "\"ДНК - носител на наследствеността: структура, функции и биосинтеза\". Тази тема се падна на кандидат-студентите по биология, които държат изпит в Софийски университет \"Св. Климент Охридски\".В 9 часа в 272-ра аудитория на Ректората на Софийския университет Калина Генова от Бургас изтегли темата, по която ще пишат 626 кандидати, подали заявление за явяване на изпита по биология.Иван Йовков от Смолян изтегли вариант № 1 на тестa.Председател на изпитната комисия е доц. Петя Христова от Биологическия факултет.Заместник-ректорът на Софийския университет проф. Ренета Божанкова поздрави кандидат-студентите и изрази убедеността си, че се явяват на изпита отлично подготвени и ще покажат знания на високо ниво. Тя им пожела успешна работа и наесен да бъдат студенти на 130-годишния Софийски университет.Деканът на Биологическия факултет доц. Стоян Шишков също приветства кандидатите. Той изрази увереността си, че те ще покажат всичко, което са научили, и пожела успех.Специалностите, за които кандидат-студентите могат да кандидатстват след успешно положен изпит, са: Оптометрия; Учител по природни науки в основна степен на образованието; Екохимия; Биология; Молекулярна биология; Екология и опазване на околната среда; Биотехнологии; Биология и химия; География и биология; Биомениджмънт и устойчиво развитие; Биология и английски език; Агробиотехнологии; Геология; Физическо възпитание и спорт; Медицинска сестра; Медицинска рехабилитация и ерготерапия.С успешно положени изпити по биология и химия бъдещите студенти могат да кандидатстват за специалност \"Фармация\".В 9 часа във Факултета по начална и предучилищна педагогика започна и конкурсният изпит за специалност \"Музикални медийни технологии и тонрежисура\". Кандидат-студентите, които са подали заявление за явяване на изпита, са 16.Конкурсният изпит се провежда под формата на събеседване, на което кандидат-студентите представят портфолио с медийни реализации. Портфолиото може да бъде представено в различни варианти - аранжименти, звукозаписни проекти, рекламни клипове, ремикси и други.  Материалите се представят на стандартен звуконосител или личен лаптоп", "date": "2018.04.15", "title": "Кандидат-студентите по биология в СУ пишат за ДНК"}
{"url": "https://news.bg/world/stoltenberg-otiva-v-ankara-za-da-obsazhda-siriya-s-erdogan.html", "text": "Генералният секретар на НАТО Йенс Столтенберг ще проведе срещи с президента на Турция Реджеп Ердоган, информират световните агенции.Разговорите между двамата ще са главно във връзка със ситуацията в Сирия.Столтенберг ще се срещне и с министъра на външните работи на южната ни съседка Мевлют Чавушоглу и министъра на отбраната Нуретин Джаникли.Плануваната визита на генералният секретар на НАТО е за днес и утре.Припомняме, срещата между Столтенберг и Ердоган идва само ден, след като . Около 12 часа след атаката срещу режима на Асад в Брюксел беше свикано след .В хода на заседанието беше приета позиция, според която ударите в Сирия на САЩ, Великобритания и Франция са били предприети след изчерпването на останалите възможности. На форума страните членки на НАТО дадоха пълна подкрепа за действията срещу режима на Башар Асад.", "date": "2018.04.15", "title": "Столтенберг отива в Анкара, за да обсъжда Сирия с Ердоган"}
{"url": "https://news.bg/int-politics/v-siriya-nyama-da-ima-mir-dokato-asad-e-nachelo-ubeden-solomon-pasi.html", "text": "Докато Башар Асад ръководи Сирия, в страната няма да има мир. Това заяви пред Нова бившият външен министър Соломон Паси.Паси коментира, че отстраняването на Башар Асад от власт може да бъде само положителна стъпка за постигането на траен мир в арабската страна. Той припомни и че вече е заявил подобна теза още през 2013 година.По думите на бившия външен министър  представляват хуманитарна операция за спасяване на сирийските граждани от бъдещо използване на химическо оръжие. Според Паси операцията даже е закъсняла.\"Операцията беше напълно правилна, тя беше хуманитарна. Но е много закъсняла и беше ограничена\", обясни той и допълни, че операцията не може и няма да има дългосрочен ефект. \"Разбира се, на нея може да се гледа като начало на една по-мащабна операция, която да доведе до отстраняването на Башар Асад\", добави Паси.\"Ние имаме користен интерес от мирното решаване на този конфликт\", категоричен е Соломон Паси в контекста на това, че , която да засегне сериозно и България.\"7 г. се упражнява насилие срещу невинни хора в Сирия и това не покъртва сърцата. Можем ли с добро да решим този проблем - опитаха, не стана. Не стана с добро със Саддам Хюсен, Осама Бин Ладен\", отсече още Паси.По думите му  трябва да бъде като тази на и .Той обаче уточни, че позицията на европейските държави относно кризата в Сирия като цяло е \"беззъба\" - държавите залагали на молитви, а не на конкретни действия. Това се виждало и в по въпроса. \"Меркел подкрепи ударите с половин уста\", тълкува още Паси.", "date": "2018.04.15", "title": "В Сирия няма да има мир, докато Асад е начело, убеден Соломон Паси"}
{"url": "https://news.bg/politics/zaharieva-reshenieto-na-krizata-v-siriya-mozhe-da-bade-samo-politichesko.html", "text": "Решението за изхода от кризата в Сирия може да бъде само политическо, а не военно. Това заяви пред bTV министърът на външните работи Екатерина Захариева във връзка с.\"Това, което е много важно и към което се стреми цялата международна общност, включително България, е да се премине към изпълнение на резолюцията на ООН за плавния политически преход. И в общото изявление на ЕС, и на НАТО, и в нашето се призовава за възобновяване на политическия диалог. Позицията е, че няма друго решение в Сирия освен политическото. Не мислим, че военно решение е решение\", заяви Захариева.Според Захариева има много основателни съмнения за това, че режимът на Башар Асад е използвал химически оръжия при . По думите ѝ международното право без съмнение е нарушено. От 2013 година насам имало данни за над 34 пъти, в които е използвано химическо оръжие.\"Експертите са на място и самата организация за борба с химическите оръжия обяви, че е готова на място да започне разследване. Не мисля, че може разследването да се компрометира. Експертите са там, на тях трябва да се окаже пълно съдействие\", допълни дипломат номер 1.\"Ескалацията на напрежението е налице. Днес Франция ще предложи план за Сирия, свързан с възобновяване на експертната мисия. Много се надявам да се върнем на масата на дипломацията, към резолюцията на ООН от 2015 г. за политическо решение в Сирия и това да бъде нова глава, тоест връщане към старите решения, които не се изпълняват от близо година\", призова Захариева.По думите ѝ няма основания ударите на САЩ, Великобритания и Франция да повлияят или влошат отношенията между София и Москва. \"Ние сме част от ЕС и НАТО и няма как да приветстваме използване на химическо оръжие\", обясни тя.Захариева посочи, че и в двата случая на покачване на напрежението на международната сцена -  и  - България е заела правилната на своите партньори от ЕС и НАТО. Относно случая \"Скрипал\" гоненето на дипломати било решение, което зависи от държавата. Относно атаката в Сирия Външно е имало информация, че това ще се случи, действията били очаквани.\"Ескалацията в Сирия нараства в последните месеци. За съжаление, 8-ма година навлизаме в конфликта в Сирия, в който като че ли решението не изглежда близо\", коментира пред БНР Захариева.Във връзка с  Захариева заяви: \"Това, което казва декларацията, е ясно. На първо място - това, което и самите съюзници, които осъществиха атаките оповестиха няколко пъти многократно - тази операция е насочена срещу използването на химическо оръжие и цели предотвратяване на използването му в бъдеще... Това не беше операция за сваляне на режим или правителство на друга държава. Това, което обаче оттук нататък трябва да се случи, е да се установи от независими международни експерти каква точно химическа атака е извършена, въпреки че има данни за това нещо - какъв е газът, какъв е източникът, и тези, които са го поръчали, трябва да бъдат наказани.\"", "date": "2018.04.15", "title": "Захариева: Решението на кризата в Сирия може да бъде само политическо"}
{"url": "https://news.bg/crime/mazh-prebi-zhena-si-v-razgradsko.html", "text": "Мъж преби съпругата си в село Лъвино, област Разград, съобщи \"\". При побоя е било пребито и непълнолетно момче.По информация на Областната дирекция на МВР в Разград вследствие на побоя 27-годишната жена и 17-годишният младеж са настанени в болница с травми, но без опасност за живота.Побоят станал около полунощ. Тогава 34-годишният Б. Б. от Исперих - мъж на пребитата Н. Б., влязъл със сила в къщата на жената в село Лъвино. Двамата имали сключен граждански брак, но не съжителствали заедно.Мъжът нанесъл няколко удара на жената със стъклена бутилка и юмруци. Нападателят използвал и малък нож.При побоя пострадал и 17-годишният младеж с инициали Ш. Ш.Жената е настанена в болница в Исперих с порезна рана в областта на корема и дясната ръка. Момчето е с порезна рана на главата.По случая е образувано досъдебно производство, разследването продължава. Към момента няма информация за мотивите на мъжа за побоя.", "date": "2018.04.15", "title": "Мъж преби жена си в Разградско"}
{"url": "https://news.bg/press/deputati-imat-170-neizvineni-otsastviya-vidin-shte-e-s-targovishte-varna-pribira-burgas.html", "text": "Обвиниха шофьорката на реното за касапницата край Вакарел29-годишната шофьорка на реното, което в петък се удари в рейс край Вакарел на магистрала \"Тракия\", е вече обвинена от Софийската окръжна прокуратура. Ще ѝ се търси отговорност за причиняване на смъртта на 6-имата. Това съобщи наблюдаващият прокурор по делото Мирослав Ангелов, който отказа да назове името ѝ.По неофициална информация на \"24 часа\" името ѝ е Цвета Таскова. Тя е от Плевен. Задържана е за 72 ч, а в понеделник прокуратурата ще иска съдът да ѝ наложи постоянен арест.Депутати имат 170 неизвинени отсъствия170 неизвинени отсъствия от пленарни заседания имат депутати за първата година на 44-ото Народно събрание. Това показа справка на \"Труд\" в регистъра за неоправдани отсъствия, който парламентът е длъжен да води. В средата на всеки месец там се публикува списък с имената на липсвалите от заседания и датите, на които ги е нямало в предходния месец.Най-много \"неизвинени\" има единственият засега независим депутат Ангел Исаев - 8. Той влезе от листа на ДПС с преференциални гласове по феномена \"9-9\", но отказа да освободи случайно получения мандат и беше изключен от партията.Нов ужас - бус се преобърна на \"Тракия\" днес, уби двамаИздирвачи търсят бегълци с градския транспорт. Това разказаха пред \"Монитор\" служители от сектор \"Издирване\" към МВР. Причината била, че униформените рядко имат право на служебни автомобили. Дори да разполагали с такива, те нямали предвидени пари за гориво и поради тази причина ползвали услугите на рейсове, автобуси и метро. Случвало се дори да използват личните си коли, за да стигнат до някой адрес. Освен това бройката им била пренебрежимо малка. Само в столицата в деветте районни управления имало по двама-трима души, които са ангажирани с намирането на бегълците от правосъдието, в останалите районни бройката им била още по-малка. Така общата цифра показва, че само за обявените за общодържавно издирване към днешна дата над 1120 души, отговаряли не повече от 100 униформени.Жената, ударила автобуса на \"Тракия\", е в арестаДвама души загинаха, след като бус се преобърна на автомагистрала \"Тракия\" в днешния следобед.Пострадали са осем човека. Те са транспортирани в болницата в Ямбол, съобщи Нова телевизия. Инцидентът е станал на 296-тия километър от аутобана.По непотвърдена информация, в буса са пътували работници, които са се прибирали от Бургас към село Хаджидимитрово до Ямбол, информира bTV.Видин ще е с Търговище, Варна \"прибира\" Бургас Видин и другите градове от Северозападна България най-вероятно ще се обединят с Търговище и Силистра, а Варна ще е заедно с Бургас. Районите за планиране от шест се намаляват на четири. Всичко това стана ясно вчера във Варна, по време на среща, организирана от регионалното министерство по повод подготвяното ново райониране. Крайно решение все още няма, но участниците споделиха, че на база на досегашните дискусии в страната като най-консенсусен се оформя гореописаният вариант.Те мразят някой да ги контролира\"Ако г-н Гатев желае да чете доказателства по делото на КТБ, то ще трябва да получи разрешение от наблюдаващия прокурор... За да поставя въпроса, то значи той е стигнал до мен три пъти устно и веднъж писмено.\"Тази фраза на главния прокурор Сотир Цацаров, изречена на 8 април 2015 г. по време на работна среща за проблемите в прилагането на специални разузнавателни средства (СРС) - в присъствието на депутати, висши съдии, прокурори и целия състав на Националното бюро за контрол върху СРС (НБКСРС), дава много светлина за първопричината за конфликта, довел до отстраняване на зам.-председателя на бюрото Георги Гатев. Тя е и ключът към сегашното пълно блокиране на работата на бюрото, чиято задача е да следи дали българските граждани не са обект на произвол при прилагането на СРС.", "date": "2018.04.15", "title": "Депутати имат 170 неизвинени отсъствия, Видин ще е с Търговище, Варна \"прибира\" Бургас"}
{"url": "https://news.bg/disasters/prebiha-zhena-v-londonskoto-metro.html", "text": "Жена е била пребита в лондонското метро, съобщава в. \"Дейли мейл\". Причината е, че тя е разговаряла на испански.Инцидентът е станал на 7 април около 3,45 часа на централната линия на метрото между станциите Ливърпул стрийт и Стратсфорд.Две жени чули 24 - годишната девойка да говори на испански и веднага започнали да ѝ крещят и обиждат. Нападателките се държали агресивно и настоявали жената да говори на испански.След това започнали да я скубят за косата и да я удрят по лицето.Британската транспортна полиция описва инцидента като \"порочно и расово мотивирано нападение\".Предполагаемите нападателки бяха описани като черни девойки с плетени коси около 20 години.Едната носеше кафяво яке, а другата - черно сако. Полицията разглежда камерите за наблюдение.", "date": "2018.04.15", "title": "Пребиха жена в лондонското метро"}
{"url": "https://news.bg/world/bashar-asad-pokaza-porazheniyata-v-barza.html", "text": "Сирия започна пропагандна война след ударите на САЩ, Великобритания и Франция. За целта президентът Башар Асад показа пораженията в Барза.Група от журналисти от държавните телевизии и от Русия бяха заведени до изследователския център.В момента е известно, че от над 100 изстреляни ракети са ранени само трима души. Основните поражения са за сградния фонд и оборудването.", "date": "2018.04.15", "title": "Башар Асад показа пораженията в Барза"}
{"url": "https://news.bg/world/silna-eksploziya-v-iranska-voenna-baza-do-alepo.html", "text": "Силна експлозия е чута в иранска военна база, намираща се близо до град Алепо, съобщава АП. В момента е известно, че там се намират шиитски милиции от Афганистан и Иран, които се бият за сирийския президент Башар Асад.Сирийските медии съобщават, че израелски изтребители са нанесли удар по военната цел. Официален Тел Авив обаче запазва мълчание.Най-малко 20 души са загинали при взрив в иранската база, съобщи телевизия Си Ен Ен Тюрк.На мястото са пристигнали линейки и спасителни екипи.", "date": "2018.04.15", "title": "Силна експлозия в иранска военна база до Алепо"}
{"url": "https://news.bg/politics/borisov-otiva-v-kosovo-za-da-govori-s-tachi-za-evrointegratsiya.html", "text": "Премиерът Бойко Борисов заминава на посещение в столицата на Косово Прищина утре, 16 април.Той ще проведе среща с президента на Косово Хашим Тачи, на която ще бъдат обсъдени възможностите за задълбочаване на евроинтеграцията на страните от Западните Балкани и гарантирането на мира и сигурността в региона.Очаква се на срещата да бъдат поставени и проектите за инфраструктурна и дигитална свързаност между шестте балкански страни и Европейския съюз.Предвидено е в рамките на визитата си премиерът Борисов да се срещне и с колегата си от Косово - премиера Рамуш Харадинай, както и с ръководителя на делегацията на ЕС в Косово Наталия Апостолова.В делегацията на министър-председателя ще бъде и вицепремиерът и министър на отбраната Красимир Каракачанов.", "date": "2018.04.15", "title": "Борисов отива в Косово, за да говори с Тачи за евроинтеграция"}
{"url": "https://news.bg/int-politics/bratovched-na-asad-sasht-i-rusiya-sa-koordinirali-udarite.html", "text": "САЩ и Русия са се наговорили за Сирия. Такава позиция изрази пред Нова първият братовчед на сирийския президент Башар Асад - Рибал ал Асад.\"САЩ и Русия бяха координирали ударите в Сирия предварително. Турският президент Ердоган и израелският премиер Нетаняху са разговаряли и с двете страни и са успели да постигнат споразумение между тях. То гласяло, че удари ще има, но без жертви. В същото време руснаците са имали възможността да свалят някои от ракетите, за да кажат, че са удържали на дадената за това дума\", категоричен е Рибал ал Асад.Според Рибал Асад след  всичките страни в конфликта ще се успокоят и ще има деескалация на напрежението в Сирия. \"Никой няма интерес ситуацията да се усложнява повече\", коментира той. По думите му големите сили трябва да намерят истинско политическо решение на проблемите в Сирия.\"От Сирия започна най-голямата хуманитарна криза в съвременната ни история. Но на никого не му пука истински за Сирия, искат да я разделят. Само демокрация може да обедини мозайката от различните общности, които живеят в страната\", убеден е Рибал ал Асад.Братовчедът на Башар Асад живее в изгнание в Лондон от много години, тъй като в родината му със сигурност го чака затвор. Срещу него има два опита за покушение.", "date": "2018.04.15", "title": "Братовчед на Асад: САЩ и Русия са координирали ударите"}
{"url": "https://news.bg/society/izpisaha-zhena-postradala-pri-katastrofata-kray-vakarel.html", "text": "Тази нощ е преминала спокойно за пациентите, настанени в УМБАЛСМ \"Пирогов\" след  от 13 април.13-годишното момче, което беше настанено в болницата в най-тежко състояние, остава в детската реанимация. Момчето е в стабилно състояние.Майката на момчето вече е изписана от травматологията, където беше приета заради наранявания по ръката, съобщи БНТ.Другата жена продължава да е в хирургията, без непосредсвена опасност за живота.Четвъртият пострадал беше прегледан и изследван в спешното отделение. След това медиците го освободиха.По-рано днес от УМБАЛ \"Св.Анна\"-София съобщиха, че през изминалата нощ няма съществена промяна в състоянието на пострадалите пътници при катастрофата.Пациентите са обезболени, стабилизирани и контактни, заяви д-р Стефановска, дежурен лекар в Клиниката по анестезиология, реанимация и интензивно лечение към \"Св. Анна\".Най-тежко пострадалата жена е на апаратна вентилация.Все още не е отминала опасността за живота на пациентите.Припомняме, при  загинаха 6 души, а 21 бяха ранени. Пострадалите бяха настанени в столичните болници.Разследването около тежката катастрофа продължава. Очаква се до няколко дни да бъдат обявени резултатите от техническата проверка на автобуса, съобщи БНТ.Вчера, 14 април, наблюдаващият прокурор по производството за катастрофата Мирослав Ангелов заяви на брифинг, че за произшествието е , за която се предполага, че е предизвикала инцидента. Жената е дала отрицателна проба за алкохол и наркотици.На водачката на автомобила е повдигнато обвинение за причиняване на пътнотранспортно произшествие с причиняване на смърт на две или повече лица и причиняване на тежка телесна повреда. Спътникът на водачката на автомобила е разпитан и е освободен.С цел пълното изясняване на ситуацията на пътя в момента на сблъсъка, от прокуратурата призоваха за помощ всички граждани, които са станали свидетели на инцидента. Те могат да се обадят на телефон 0886 88 25 31.Междувременно стана ясно, че в тежко състояние остават някои от хората, пострадали при вчерашната .Припомняме, при инцидента с пътнически бус загинаха двама души, а 7 бяха ранени.Д-р Валентин Вълчев от Спешното отделение на болницата в Ямбол заяви, че двама от пострадалите са в изключително тежко състояние.По думите на Вълчев в лечебното заведение вчера са транспортирани общо петима от ранените. Двама от тях - жена и младо момче, били в критично състояние.Жената е с травматичен шок и квадрипареза. Малко след като жената е постъпила в болницата, тя е била прехвърлена по спешност в отделението по неврохирургия в болницата в Бургас.Момчето е с политравма, огромна травма на главата и гърчове. Детето е настанено в реанимация с тежък мозъчен оток и опасност за живота.Другите трима от пострадалите при катастрофата са в стабилно състояние.", "date": "2018.04.15", "title": "Изписаха жена, пострадала при катастрофата край Вакарел"}
{"url": "https://news.bg/crime/nelegalniyat-prevoz-na-patnitsi-da-se-kriminalizira-iskat-prevozvachi.html", "text": "Нелегалният превоз на пътници да бъде криминализиран. За това призова пред bTV председателят на Браншовия съюз за стопанска инициатива в транспорта Магдалена Милтенова.Коментарът на Милтенова е във връзка с тежките катастрофи на АМ \"Тракия\" край и . По думите ѝ държавата абдикира от проблемите на превозвачите.Според Милтенова за превозвачите няма финансиране от европейските фондове за подновяване на автопарка, а в същото време компенсациите от държавата са крайно недостатъчни.Симеон Милушев от Асоциацията на автобусните превозвачи също коментира темата. Според него има незаслужено негативно отношение към превозвачите. Това се е видяло и първите часове след тежкия инцидент от 13 април.Той припомни, че от 2007 г. всички автобуси за междуградски превоз са оборудвани с колани, на за съжаление не се използват.", "date": "2018.04.15", "title": "Нелегалният превоз на пътници да се криминализира, искат превозвачи"}
