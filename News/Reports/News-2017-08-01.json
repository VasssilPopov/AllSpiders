{"url": "https://news.bg/crime/sadat-ostavi-perata-v-aresta-okonchatelno.html", "text": "Магистратите от Пловдивския окръжен съд оставиха  в ареста, съобщи bTV. По-рано през деня бе разгледано поредното му искане за промяна на неговата мярка за неотклонение.Низамов искаше да замени ареста с домашен арест, с мотив да се грижи за семейството си. Срещу него са повдигнати обвинения за хулиганство и причиняване на лека телесна повреда по хулигански подбуди. То удари оператор на bTV по време на протест в Асеновград. Магистратите прецениха, че ако той бъде пуснат на свобода, има опасност да извърши ново престъпление. Низамов е имал провокативно поведение към оператора Петър Джанаваров.На излизане от съдебната зала Перата заяви, че това бил истински сталински процес. Този път той искаше да бъде на свобода, тъй като в ареста вдигнал кръвно.Според един от адвокатите на Низамов - той има двама, а и сам води защитата си, Перата е бил провокиран от оператора и само се е защитил, след като бил ударен по ръката.Адвокатът допълни, че Перата не бил опасен човек, а по всичко се виждало, че бил по душа и сърце патриот. Според своя защитник Низамов работи в полза на обществото и не е опасен - лично се ангажирал със спасяването на 20 котки в Бургас.Работник на Низамов заяви, че откакто Перата е в ареста, бизнесът с дърва за огрев за чужбина западнал. Низамов бил наел на работа и роми, към които се отнасял като към останалите граждани.Определението на съда е окончателно и не подлежи на обжалване.По-рано същият състав на съда разгледа и искането на двама от общо 11 задържани роми заради побоя в Асеновград. Те също бяха оставени в ареста.Припомняме, Перата стана известен с т.нар. граждански арест на четирима афганистанци, завързани със \"свински опашки\" на територията на България. Той бе оневинен по това обвинение, а мигрантите, които той бе временно .По-късно Низамов удари оператор по време на протест в Асеновград срещу роми, които набиха спортисти.", "date": "2017.08.01", "title": "Съдът остави Перата в ареста. Окончателно"}
{"url": "https://news.bg/politics/es-podkrepya-dogovora-za-dobrosasedstvo-s-makedoniya.html", "text": "Малко след подписването на Договора за добросъседство между България и Р Македония македонските медии цитираха отзивите за документа от ЕС.Първо македонската агенция МИА, последвана от Вести публикуваха, че в съвместно съобщение на върховния представител на ЕС по външната политика и сигурността Федерика Могерини и на еврокомисаря за разширяването Йоханес Хан се приветства подписването на българо-македонския .Договорът показва решителността на двете страни да преодолеят противоречията си и представлява \"\", се казва в съобщението на двамата европейски представители.Като положителна стъпка напред в  определят подписването на чакания десетилетия документ. Според Хан и Могерини с Договора се засилва  в интерес на нейните граждани.Припомняме, по-рано през деня в Скопие министър-председателят Бойко Борисов и министър-председателят на Република Македония Зоран Заев подписаха", "date": "2017.08.01", "title": "ЕС подкрепя договора за добросъседство с Македония"}
{"url": "https://news.bg/regions/zapalil-se-tir-blokira-am-struma-v-posoka-sofiya.html", "text": "Движението по АМ \"Струма\" в посока София е преустановено. Агенция \"Пътна инфраструктура\" съобщи, че при 22-и километър на магистралата на пътното платно се е запалил тежкотоварен камион. Участъкът е задимен и видимостта в района е намалена.Сигналът за инцидента е получен на телефон 112 около 17.30 часа. На място веднага са изпратени пожарни екипи, полицаи и спешна помощ.В инцидента няма пострадали.Екипи на \"Пътна полиция\" са пристигнали на мястото. Към момента движението се пренасочва през село Студена, по път I-6.Припомняме само преди по-малко от 30 минути друг тежкотоварен камион аварира на АМ \"Струма\". Камионът аварира в платното в посока Благоевград. Преминаването в района е ограничено.", "date": "2017.08.01", "title": "Запалил се ТИР блокира АМ \"Струма\" в посока София"}
{"url": "https://news.bg/health/kzk-proveryava-natsionalniya-ramkov-dogovor.html", "text": "Комисията за защита на конкуренцията (КЗК) се самосезира по Националния рамков договор за медицинските дейности за 2017 г., съобщиха от КЗК.Образуваното производство по чл. 28 от Закона за защита на конкуренцията (ЗЗК) е за оценка на съответствието с правилата на конкуренцията на Националния рамков договор за медицинските дейности за 2017 г.Повод за образуваното разследване от Комисията е отказ от РЗОК-Бургас за сключване на договор с МБАЛ-Поморие за изпълнение на специализирани и високоспециализирани медико-диагностични изследвания от пакет \"Клинична лаборатория\". Отказът се основава на Националния рамков договор за т.г., поясняват от КЗК (на основание чл. 14, ал. 3, т. 1 и т. 2 от НРД 2017).Според предварителния анализ на разпоредбите, с тях се въвеждат ограничения за определени медицински дейности, финансирани от НЗОК, да се извършват от болнични заведения от различни нива (болнична, извънболнична помощ, други).От Комисията ще анализират мотивите за посочените потенциални ограничения, техния ефект върху конкуренцията и потребителите. Целта е да се прецени дали тези ограничения са свързани с естеството на съответните медицински дейности и осигуряването на качествена медицинска помощ.Пълният текст на решението е достъпен в публичния електронен регистър на КЗК на адрес http://reg.cpc.bg/Decision.aspx?DecID=300049436.", "date": "2017.08.01", "title": "КЗК проверява Националния рамков договор"}
{"url": "https://news.bg/regions/samolet-katsna-avariyno-na-letishte-burgas.html", "text": "Самолет е кацнал извънредно на Летище Бургас.Самолетът е кацнал извънредно около 13.30 часа, защото на борда е имало индикации за възникването на пожар, информира Нова телевизия.По информация на БНР машината е изпълнявала редовен полет от Братислава за Бургас. На борда на самолета имало 188 души.По думите на говорителя на Летище Бургас Адриана Николова-Троанска на мястото е била сформирана аварийна спасителна група. След аварийното приземяване всички пътници са били свалени от борда на самолета - \"Боинг 737\". Самолетът е проверен и по него не били открити проблеми.Общата тревога на Летище Бургас е била отменена и всички полети се осъществяват по график.", "date": "2017.08.01", "title": "Самолет кацна аварийно на Летище Бургас"}
{"url": "https://news.bg/crime/4-chasa-razpitvaha-maykata-na-izostavenoto-bebe.html", "text": "Около 4 часа полицаите от 7-мо районно управление разпитваха 38-годишната Мария Иванова, която .По-рано днес стана ясно, че прокуратурата е обвинила Мария за това, че е оставила без надзор 3-месечния си син Александър и не е положила достатъчно грижи за него.От прессъобщение на държавното обвинение става ясно още, че майката е неосъждана към настоящия момент и спрямо нея взета мярка за неотклонение \"подписка\".Ако Мария бъде призната за виновна я грозят до 3 години затвор и \"обществено порицание\". Тя се е възползвала от възможността да даде обяснения, като пред разследващия полицай е заявила, че се намира в тежко материално положение, допълниха от прокуратурата.Разследването по делото продължава.", "date": "2017.08.01", "title": "4 часа разпитваха майката на изоставеното бебе"}
{"url": "https://news.bg/education/po-kratkata-vakantsiya-ne-e-za-nashiya-klimat-uveryavat-uchiteli.html", "text": "Новият график на удължено учебно време е неприемлив спрямо климатичните условия на България. Това уверяват в декларация от Синдикална секция в Спортно училище към \"СРС Подкрепа\" град Велико Търново, информират от синдикат \"Образование\".Според учителите, удължаването до 6 юли е неудачно, защото училищата не са пригодени за високи температури 30-38оС, характерни за началото на месец юли. В стая с 30 ученика става трудно провеждането на учебни часове. По-добър вариант е започването на учебната година от 1-ви септември, защото температурите са по-приемливи за учебен процес, уверяват от браншовата организация.Повечето учители имат хипертония, пишат в декларацията от синдикалната организация и признават, че предложения нов график за училищните занимания, е неприемлив.Неприемливо е прекъсването на отпуските на учителите във връзка на получаването и класирането на учебниците за II -ри , VI-ТИ и VIII-ми клас. Това трябва да става през учебно време за предстоящи класирания и оценявания, признават от синдикалната организация.Разделянето на ДЗИ (държавните зрелостни изпити - матурите) и НВО (националното външно оценяване - т.нар. \"малки матури\" след 4-ти и след 7-ми клас - б.р.) е добър вариант. При съвместното им провежданет се получава голямо натоварване на учители и директори за добрата им организация.Въпреки новите закони и наредби, учебна 2016/2017 година премина стресово, в четене и писане на много излишни документи, а учебният процес остана на по-заден план, признават учителите.Целта на промените е новаторска и творческа образователна система, но сякаш се получава обратен процес, пише в декларацията. Учениците от средата на юни са в настроение за ваканция и удължаването на учебния процес ще доведе до незадоволителни резултати. Ако ще се сравняваме с Европа, нека видим техните условия - там учат в паралелки с по 10-12 деца, акцентират учителите в своята декларация. Тук учителят трябва да обикаля махалите и да събира учениците си, носи отговорност пред десетки инстанции, припомнят преките участници в образователния процес.От браншовата организация недоумяват защо от МОН не се допитват до учителите при възникването на подобни идеи. Ако министърът на образованието не се съобрази с изложените аргументи, от синдикалната организация предупреждават за протести.\"На българския учител търпението му свършва. Замислете се дами и господа управляващи\", се казва в декларацията на преподавателите от Благоевград.", "date": "2017.08.01", "title": "По-кратката ваканция не е за нашия климат, уверяват учители"}
{"url": "https://news.bg/world/4-6-po-rihter-razlyulyaha-vrancha-1.html", "text": "Земетресение с магнитуд 4,6 по Рихтер е регистрирано по-рано през деня, в 13:27 ч. в сеизмичния район Вранча в Североизточна Румъния. Това съобщи Аджерпрес, позовавайки се на данни на Националния институт по геофизика, цитирана от bTV.Епицентърът на труса е бил в окръг Бузъу, а дълбочината му - 96,6 километра.Според Европейския сеизмологичен център трусът е с магнитуд 4,3 на 103 км дълбочина.По-рано от Института по геофизика съобщиха, че трусът е бил с магнитуд 4,4 по Рихтер и на дълбочина 120 километра, но след това ревизира данните си.Към момента няма данни за жертви и разрушения.Припомняме, при земетресението от 4 март 1977 г. във Вранча, което е усетено силно и у нас. Под развалините в Свищов загиват 121 души. Много от затрупаните са имали реален шанс да бъдат извадени живи, но загиват от нараняванията си и недостиг на въздух.", "date": "2017.08.01", "title": "4,6 по Рихтер разлюляха Вранча"}
{"url": "https://news.bg/regions/avariral-kamion-ogranichi-preminavaneto-po-am-struma.html", "text": "Тежкотоварен камион е аварирал на АМ \"Струма\". Камионът е аварирал при 77-и километър от от АМ \"Струма\", при Мурсалево, в посока Благоевград.Към 18.45 часа преминаването в района на катастрофата вече е било възстановено. Трафикът се осъществяваше в изпреварващата лента. На мястото са пристигнали екипи на \"Пътна полиция\", които регулираха преминаването.", "date": "2017.08.01", "title": "Аварирал камион ограничи преминаването по АМ \"Струма\""}
{"url": "https://news.bg/crime/boy-mezhdu-mladezhi-vav-veliko-tarnovo.html", "text": "17-годишно младеж е пребил 15-годишно момче на спирка във Велико Търново. Инцидентът е станало вчера, 31 юли, съобщи bTV.Предполага се, че побоят е продължение на спор между младежите, възникнал в социалните мрежи.Установено е, че побойникът е от град Дебелец. Към момента непълнолетното момче е задържано и с него работят психолози.Пострадалото 15-годишно момче е прието в болница в областния град. Той е с комоцио и множество кръвонасядания, но вече се възстановява.", "date": "2017.08.01", "title": "Бой между младежи във Велико Търново"}
{"url": "https://news.bg/regions/kola-blasna-dve-momicheta-na-peshehodna-pateka-v-stolichniya-mladost-1.html", "text": "В рамките на последния час в столицата са станали две тежки пътнотранспортни произшествия.Четирима души са пострадали и са били транспортирани в здравни заведения.По първоначални данни, малко след 17.30 часа, в столичния квартал \"Младост 1\" лек автомобил блъснал две момичета - на 14 и 15 години. Момичетата пресичали на пешеходна пътека.Пострадалите деца са отведени в в болница за преглед. На място са пристигнали екипи на \"Пътна полиция\".Предстои да се изяснят обстоятелствата около инцидента. Към момента полицаите разпитват водача на леката кола.Към 17.35 в столицата е станал и друг пътен инцидент.По първоначални данни два автомобила са се ударили на улиците \"Иван Александър и \"Насте Стоянов\" в квартал \"Света Троица\". Вследствие на удара са били засегнати и други два автомобила, които са били паркирани встрани.В болница за преглед са откарани момче и баща му , които по същото време са се качвали в една от паркираните коли.На мястото на инцидента са пристигнали екипи на \"Пътна полиция\", които изясняват обстоятелствата около произшествието.", "date": "2017.08.01", "title": "Кола блъсна две момичета на пешеходна пътека в столичния \"Младост 1\""}
{"url": "https://news.bg/crime/obvinyavat-chetirima-ot-fonda-za-lechenie-na-detsa-v-chuzhbina.html", "text": "От Спецпрокуратурата внесоха в Специализирания наказателен съд обвинителен акт срещу четирима служители на Център \"Фонд за лечение на деца\", съобщиха от прокуратурата.През април 2016 г. те бяха обвинени за участие в престъпен сговор за незаконно присвояване и неправомерно разходване на средства от бюджета на Фонда, за прехвърляне на задължения на фонда към НЗОК и за длъжностни престъпления.Шест обвинения са повдигнати на Павел Александров - директор на Център \"Фонд за лечение на деца. Пет са обвиненията срещу Катерина Котева, главен експерт във фонда, която неправомерно е била определяна от Александров за негов заместник (определянето на заместник е от компетенциите на здравното министерство) и в негово отсъствие е продължавала престъпната му дейност, твърдят от прокуратурата.Татяна Радева - старши експерт \"икономист, организатор на труда\", и Станислава Горанова - главен експерт \"специалист обработка на данни\" и контрольор на дейността на фонда, са обвинени за участие в престъпното сдружение, като с подписите си са оформяли документи, с които неправомерно са изплащани суми от бюджета на институцията.Според доказателствата по делото през септември 2014 г. Павел Александров лично мотивирал тримата си колеги да участват в престъпното сдружение като подписват и узаконяват неправомерното изразходване на средства от бюджета на фонда. Така например, за командироване в чужбина без право и със средства на фонда лекари от различни болници - за участие в международни семинари или като придружители на болни деца. Според нормативната уредба придружител в подобни случаи може да бъде само едно лице, като на практика това е някой от родителите.Александров неправомерно е сключвал и договори на Фонда с фирма за съдействие при лечението на деца в чужбина, главно в болница Аджъбадем, Турция. Договорите са сключвани без провеждане на обществени поръчки, като на тяхно основание от бюджета на фонда през 2014 г. са изплатени 223 252 лв., а през 2015 г. - 230 096 лв. Плащанията към фирмата са продължили и след указание на МЗ да бъдат спрени, тъй като не са съобразени със ЗОП.Без да е лекар, и без решение на Обществения съвет към Фонда - каквото е нормативното изискване, Павел Александров е взимал еднолични решения за изпращане на деца за лечение в чужди болници по неясни критерии и без да е посочена спешна необходимост, гласи съобщението на прокуратурата.Със средства на фонда е било финансирано и двегодишно обучение по английски и немски език на служители на фонда, при положение, че в длъжностната им характеристика е записано изискването за владеене на съответния чужд език.Доказателствата по делото сочат, освен от средствата на фонда, участниците са прехвърляли плащания на фонда към бюджета на НЗОК. Без да разполагат с правомощия за това, Александров и Котева са попълвали формуляри \"S2\", с което са задължавали НЗОК да плаща на болници в чужбина за лечението на деца, изпратени там от фонда.С цел да се прикрият извършваните престъпления във Фонда не е бил извършван адекватен и ефективен финансов контрол в съответствие с нормативно установения ред. Със заповеди на Александров от 2014 и 2015 г. за финансов контрольор на фонда е била определена обвиняемата Татяна Радева. Според съобщението на прокуратурата, доказателствата по делото сочат, че във Фонда не е извършван предварителен контрол, не са издавани контролни листа и за поети финансови задължения.Обвинителният акт е от 500 страници. Основава се на множество събрани писмени доказателства, свидетелски показания и експертизи, съобщават от държавното обвинение.Припомняме, през  за лечение на деца бе арестувано част от ръководството. Подобен тип зрелищност не благоприятства никого, защото доста често обвиненията се оказват доста по-различни от първоначалната информация. Накрая обикновено се приключва с оправдателни присъди, коментира след акцията Деница Сачева. Тогава бе арестуван, а по-късно освободен тогавашния шеф на Фонда Павел Александров.На мястото на Александров бе назначен , който също бе отстранен от Фонда на 20 март 2017 година поради \"установени нарушения\", според Министерството на здравеопазването.Сега директор на Фонда за лечение на деца в чужбина е ", "date": "2017.08.01", "title": "Обвиняват четирима от Фонда за лечение на деца в чужбина"}
{"url": "https://news.bg/regions/pozharnikari-izvadiha-propadnal-kon.html", "text": "Русенските пожарникари извадиха пропаднал кон, съобщиха от Регионалната служба за Противопожарна безопасност и защита на населението.Сигналът е подаден в понеделник към 19 часа - животното се оказало безпомощно в шахта на ул. \"Табия\" в областния град. Служителите организирали изваждането на животното от около 5 метра дълбочина със специализирана техника. От пожарната уверяват в успеха на операцията и в това, че конят не е наранен.", "date": "2017.08.01", "title": "Пожарникари извадиха пропаднал кон"}
{"url": "https://news.bg/society/s-redovni-mesechni-dareniya-garantirat-ezhednevna-grizha-za-detsa-v-risk.html", "text": "От SOS Детски селища България започват кампания \"Сам срещу стената\" в подкрепа на децата, лишени от родителска грижа и децата, които са в риск да загубят закрилата на своите родители. Целта на кампанията е да бъдат привлечени SOS Приятели - дарители с редовни месечни дарения и разчита на два основни канала - касите на EasyPay и ePay.Набраните средства ще бъдат изразходвани за предоставянето на качествена ежедневна грижа за над 500 деца и младежи от програмите на организацията. Това са:Тези деца и младежи имат нужда от всекидневна подкрепа. Месечното дарение е най-добрият начин да получат дом и семейство. Даренията се правят на касите на EasyPay, където трябва само да изберете сума, да посочите своите имена и телефон, след което ще получите потвърждение за вашето дарение чрез SMS.SOS Приятел можете да станете и през ePay като се регистрирате на https://nesisam.bgПрипомняме, SOS Детски селища България предоставя директна грижа за деца в риск. За първи път след демократичните промени Сдружението предоставя алтернатива на институционалната грижа за деца - грижа в SOS семейство. Сдружение SOS Детски селища България е част от голямото международно семейство SOS Children\"s Villages International. В него се грижат за близо 1,000,000 деца в 135 страни по света.В продължение на повече от четвърт век SOS Детски селища България осигурява семейство и здравословна среда за развитието и израстването на лишени от родителска грижа деца, както и деца, които са в риск да загубят закрилата на своите родители. Сдружението предлага семеен тип грижа и подкрепа на семейството и активно се застъпва за правата на децата и младежите.", "date": "2017.08.01", "title": "С редовни месечни дарения гарантират ежедневна грижа за деца в риск"}
{"url": "https://news.bg/int-politics/dialogat-e-klyuchat-za-stabilnost-v-persiyskiya-zaliv-kategorichen-prezidentat.html", "text": "Единствено по пътя на дипломацията следва да се изгладят възникналите неразбирателства между Катар и други държави в региона. Това заяви президентът Румен Радев в телефонен разговор с емира на Катар шейх Тамим бин Хамад Ал Тани, който се проведе днес по инициатива на катарската страна.По време на разговора българският държавен глава призова да бъдат използвани всички дипломатически средства за предотвратяване на ескалацията на напрежението в региона. Българският президент е за запазване на единството на Съвета за сътрудничество на арабските държави от Персийския залив (ССПЗ).Радев обърна специално внимание на инициативата за медиация на Кувейт и изрази надежда, че заинтересованите страни ще успеят да се възползват от нея и да преодолеят различията си в името на стабилността и благоденствието на целия регион.\"Съветът за сътрудничество на арабските държави от Залива е важен партньор за Европейския съюз и България. Високо ценим традиционно добрите и приятелски отношения помежду ни и бихме желали те да бъдат продължени и задълбочени\", допълни държавният глава.Президентът Румен Радев и шейх Тамим бин Хамад Ал Тани определиха търговско-икономическите отношения, инвестициите и сигурността като ключови сфери от взаимен интерес за бъдещ диалог и партньорства.", "date": "2017.08.01", "title": "Диалогът е ключът за стабилност в Персийския залив, категоричен президентът"}
{"url": "https://news.bg/regions/uvolniha-nachalnika-na-babh-dobrich-zaradi-sudzhuk-geyt.html", "text": "Уволниха директора на дирекцията по безопасност на храните в Добрич Розалина Брайкова, съобщиха от МЗХГ.За директор на Областната дирекция в Добрич е определен временно да изпълнява длъжността д-р Даниел Денев. Това стана със заповед на изпълнителния директор на Агенцията по храните д-р Дамян Илиев.Припомняме, в понеделник бяха повдигнати шест обвинения срещу организатора на т.нар. \"\" депутата от ГЕРБ Живко Мартинов. Той е изнудвал бизнесмен от Добрич за 4 т суджук.Докато разследвали Мартинов, от прокуратурата установили, че  2017 година, в качеството си на директор на Областната дирекция по безопасност на храните в Добрич е нарушила служебните си задължения. Тя е издала Заповед за спиране на експлоатация на обект на дружество, с цел да причини вреда.Срещу Брайкова е образувано дисциплинарно дело във връзка с обвинение за причиняване на , пропуснати ползи и неимуществени вреди на юридическо лице, както и за уронване на авторитета на Българската агенция по безопасност на храните.", "date": "2017.08.01", "title": "Уволниха началника на БАБХ Добрич заради \"суджук гейт\""}
{"url": "https://news.bg/politics/vreme-e-da-komunikirame-i-da-se-integrirame-yasen-makedonskiyat-prezident.html", "text": "Време е да се отворим още повече един към друг, да комуникираме и да се интегрираме. Това заяви президентът на Република Македония Георге Иванов по време на срещата си с министър-председателя Бойко Борисов, съобщиха от Министерския съвет.Македонският президент заяви, че , добросъседство и сътрудничество е нов етап в отношенията между двете държави. По думите му, Балканите трябва да се европеизират, така че младите хора да живеят в по-добра обстановка.\"Сега следва да потвърдим и на практика подписания Договор\", каза премиерът Бойко Борисов. По думите му двустранните отношения се нуждаят от повече прагматизъм и сключените днес документи са първи крачки в правилната посока. Борисов очаква, че те ще донесат преки ползи на гражданите на България и на Република Македония.Министър-председателят акцентира върху европейската перспектива на държавите от Западните Балкани. Това е един от приоритетите на предстоящото българско председателство на Съвета на ЕС.Борисов оцени високо започналия активен политически диалог на правителствено ниво, който очаква да бъде разширен както в парламентарното му измерение, така и със срещи на най-високо равнище. Министър-председателят предаде на Георгe Иванов поздрави и от българския президент Румен Радев.", "date": "2017.08.01", "title": "Време е да комуникираме и да се интегрираме, ясен македонският президент"}
{"url": "https://news.bg/world/ministrite-na-balgariya-i-makedoniya-opredeliha-podpisvaneto-na-dogovora-za-dobrosasedstvo-za-istorichesko.html", "text": "След подписването на  и изявленията на премиерите на двете страни се проведоха и срещи между присъстващите министри от официалната българска делегация в Скопие с македонските им колеги.Министърът на транспорта, информационните технологии и съобщенията Ивайло Московски се срещна с министъра на транспорта и съобщенията на Република Македония Горан Сугарески.По време на срещата Московски заяви, че с изграждането на железопътната връзка между София и Скопие отваря нова страница в отношенията между двете държави.Московски припомни, че Европейската комисия е категорична, че Коридор №8 е в основата на интеграцията на Западните Балкани. В този контекст транспортният ни министър заяви, че предстоят срещи с еврокомисарите Йоханес Хан и Виолета Булц за обсъждане на по-нататъшните действия на страните, участващи в проекта.\"\", допълни Московски.Московки покани Македония да се присъедини към успешния проект Danube FAB, който България изпълнява съвместно с Румъния. По думите му това може да доведе до постигане на още по-големи ползи и оптимизация на трафика във въздушното пространство.Припомняме, по-рано днес двамата министри подписаха . Документът ще послужи като основа за бъдещата съвместна работа по изграждането на железопътната връзка между столиците на двете държави.Министърът на енергетиката Теменужка Петкова се срещна с министъра на икономиката на Република Македония Крешник Бектеши.Припомняме, по-рано днес двамата министри подписаха . Меморандумът предвижда двете страни да проучат възможностите за изграждане на нова директна газова връзка между двете газови системи. За целта се създава съвместна газова работна група, в която се включват представители на министерствата на двете страни, както и експерти от газопреносните оператори.Според Петкова чрез договора правителствата на двете страни потвърждават политическото си намерение за увеличаване сигурността на енергийните доставки.  По този начин ще се увеличи и сигурността на енергийните доставки в региона на Югоизточна Европа и Европейския съюз.Министър Петкова покани Бектеши да посети София между 10-ти и 15-ти октомври, за да се проведе първо заседание на работната група.По време на среща днес двамата министри обсъдиха и потенциала на двустранното сътрудничество в енергийния отрасъл.Според Петкова голяма част от износа на електроенергия от страната ни е насочен към Република Македония. Успешна била и съвместната ни дейност в областта на минерално-суровинния отрасъл.От своя страна Бектеши оцени високо напредъка на България по изграждане на интерконекторите с Гърция, Сърбия и Турция и прояви интерес към реализацията на концепцията за изграждане на газоразпределителен център \"Балкан\".Вицепремиерът и министър на отбраната Красимир Каракачанов се срещна в Скопие с Радмила Шекеринска, министър на отбраната на Република Македония.Каракачанов и Шекеринска обсъдиха възможностите за обучение на македонски военнослужещи в български висши военноучебни заведения. Двамата коментираха и възможността за обучението на македонски медицински сестри във ВМА, както и за съвместни учения и тренировки на формирования от Специалните сили на България и Македония.По-нататъшното военно сътрудничество между София и Скопие ще бъде обсъдено на среща, която двамата министри ще проведат до края на месец октомври.Заместник министър-председателя по правосъдната реформа и министър на външните работи Екатерина Захариева също проведе среща с македонския си колега.Захариева беше посрещната от министъра на външните работи на Република Македония Никола Димитров с думите: \"\"От своя страна Захариева заяви: \"\"Двамата първи дипломати обсъдиха в Скопие възможността страната ни да съдейства с експертиза за реформите, които предстоят в Македония.", "date": "2017.08.01", "title": "Министрите на България и Македония: Договорът за добросъседство е исторически момент"}
{"url": "https://news.bg/politics/borisov-i-gruevski-s-obedinena-pozitsiya-za-badeshteto.html", "text": "Премиерът Бойко Борисов проведе работна среща с председателя на опозиционната партия ВМРО-ДПМНЕ Никола Груевски в централата им в Скопие, съобщиха от Министерския съвет.Като лидери на партии, които са членове на ЕНП, двамата се обединиха около разбирането, че единственият възможен път пред Република Македония и България е европейският.Припомняме, по-рано в Скопие премиерите на България и на Македония Бойко Борисов и Зоран Заев подписаха Договора за добросъседство между двете страни. Проектът на Договора е изготвен още през 2008 г. От 2012 г. досега българската и македонска дипломация са обменяли ноти, но безрезултатно. Пробивът бе постигнат едва сега с посещението на министър-председателя на Република Македония Зоран Заев на 20-ти юни в София. Тогава двамата премиери се договориха да подпишат договора за добросъседство на Илинден.", "date": "2017.08.01", "title": "Борисов и Груевски с обединена позиция за бъдещето"}
{"url": "https://news.bg/regions/vremenno-ogranichavat-dvizhenieto-po-am-struma-ot-boboshevo-do-kocherinovo.html", "text": "Временно е ограничено движението по АМ \"Струма\" от пътен възел \"Бобошево\" до пътен възел \"Кочериново\", при км 77, в посока Кулата, съобщиха от АПИ. Причината е преместване товара на аварирал камион.Трафикът се осъществява по обходен маршрут, по път I-1 София-Благоевград от п.в. \"Бобошево\" до п.в. \"Кочериново\".", "date": "2017.08.01", "title": "Временно ограничават движението по АМ \"Струма\" от \"Бобошево\" до \"Кочериново\""}
{"url": "https://news.bg/regions/darvo-padna-varhu-zhena-na-stolichniya-bul-dondukov.html", "text": "Жена е пострадала, след като дърво е паднало върху нея на столичния булевард \"Дондуков\", съобщава БНР.Вследствие на удара от дървото жената е получила фрактури.Според говорителя на Центъра за спешна помощ Катя Сунгарска първоначално на телефон 112 е бил заявен грешен адрес. Впоследствие обаче след последвали обаждания местоположението на пострадалата жена е било установено.Линейката е пристигнала на мястото на инцидента за около 19 минути заради затрудненото от ремонта на бул. \"Дондуков\" предвиждане. В това време случайни минувачи помогнали на жената. Тя е била в безсъзнание.Пострадалата е транспортирана в болница \"Царица Йоанна\" - ИСУЛ.", "date": "2017.08.01", "title": "Дърво падна върху жена на столичния бул. \"Дондуков\""}
{"url": "https://news.bg/world/makedonski-medii-pravyat-antibalgarska-propaganda.html", "text": "Медиите в Македония отразявали събитията около подписването на  спрямо партийната си принадлежност. Това заяви журналистът Виктор Канзуров.Пред БНР Канзуров обяви, че някои медии в западната ни съседка открито правят антибългарска пропаганда. \"\", сигнализира журналистът.По думите на Канзуров договора се бележи напредък в отношенията между двете страни. Въпреки това журналистът станал свидетел на противоречиви твърдения.Според Канзуров основният проблем в Македония идва от там, че в страната все още не е изкоренено мисленето, че македонският народ съществува от векове. На македонците продължавало да се натрапва, че всички освободени от Османската империя народи се настройват срещу Македония.Журналистът сподели и че това мислене в страната трябва задължително да се промени, за да може Македония да се освободи от постоянните си проблеми. \"\", сподели той.", "date": "2017.08.01", "title": "Македонски медии правят антибългарска пропаганда"}
{"url": "https://news.bg/world/posolstvoto-na-sasht-v-moskva-zapochna-da-izpalnyava-razporezhdaniyata-na-kremal.html", "text": "САЩ започнаха да изнасят имуществото си от дипломатически имот до Москва, което е първият признак за изпълнението на наложените от Кремъл рестрикции за намаляване на американското дипломатическо присъствие в Русия в отговор на новите санкции на Вашингтон, информира Ройтерс.По-рано Ройтерс съобщи, че руските власти не са разрешили на посолството на САЩ да прибере работите си от вила до столицата, използвана от дипломатическия персонал за развлечение и отдих.Президентът на Русия Владимир Путин нареди САЩ да намалят дипломатическия персонал в Руската федерация с около 60% до 1 септември. Москва обяви, че ще изземе склад и вила, наети от американското посолство. Мерките са отговор на приетите миналата седмица санкции от Конгреса.Днес хамали започнаха да разглобяват и да изнасят оборудване за игра и барбекю в наетата от САЩ вила до Москва, обявиха журналисти на Ройтерс.Вилата се използваше от американски дипломатически служители през уикенда и за мероприятия със студенти, журналисти и други дипломати.Хамалите обявиха, че са пристигнали около 07,00 часа местно време. Те започнаха да изнасят мебели, включително легла и лампи, натоварвайки ги на бели микробуси преди да напуснат вилата три часа по-късно.Заместник-министърът на външните работи Сергей Рябков обяви, че американският персонал трябва да напусне вилата и склада до днес на обяд. Рябков и Кремъл подчертаха, че никой не е попречил на американските служители да посетят двата обекта.Източник в посолството на САЩ заяви, че служителите се чувстват подтиснати във връзка с решението на Кремъл.\"\", поясни източникът.Според данни на Държавния департамент от 2013 г., цитирани от \"Ню Йорк таймс\", в посолството на САЩ в Москва и в трите консулства в страната са наети 934 \"местни служители\" от 1 279 дипломатически персонал. Путин нареди САЩ да съкратят мисията си със 755 души.", "date": "2017.08.01", "title": "Посолството на САЩ в Москва започна да изпълнява разпорежданията на Кремъл"}
{"url": "https://news.bg/crime/pozharnikaryat-obvinen-za-izmama-s-kreditni-karti-ostava-v-aresta.html", "text": "Апелативният съд във Варна остави в ареста началника на група \"Оперативен център\" в сектор \"Пожарогасене и спасителна дейност\" в МВР - Силистра Младен Атанасов.Съдът не прие жалбата на Атаносов неговата мярка да бъде изменена от постоянен арест в \"парична гаранция\". Той беше привлечен като обвиняем затова, че при условията на продължавано престъпление от януари 2016 до 12 юни 2017 година е придобил и пазил предмети и материали, за които знаел, че са предназначени за подправка на платежни инструменти.Припомняме, до служителят на МВР се стигнало след разследване на шестима мъже в Русе, обвинени визточване на информация от платежтни инструменти и използване на скимиращи устройства. При задържането на Анатасов в дома му били открити копия на документи за самоличност на различни лица, данни за кредитни карти, номера, дата на валидност, СVV-код и имената на собствениците им.От разследването става ясно, че полицейският служител е поддържал сървър и компютри, използвани за престъпления срещу паричната и кредитната система. Обвиняемият е поддържал интензивна електронна комуникация с един от русенските обвиняеми чрез 3 електронни пощенски кутии. От 2016 г. до месец юни 2017 година те разменили 259 електронни писма, които съдържали информация за множество сканирани лични карти, фактури и файлове, в които имало информация за електронни пощи, техните пароли и личните данни на притежателите им, потребителски имена и пароли за достъп до сайтове за залагания и електронни портфейли.Днес адвокатът на Атанасов посочи, че клиентът му продължава да е в ареста, а вече са минали 50 дни от започването на досъдебното производство по случая. За този период все още не ставало ясно какви са обвиненията срещу него. Обвинението обаче посочи, че законоустановеният срок за разследване, който е 60 дни, все още не е изтекъл, а за изтеклия период обвиняемият поискал за втори път иска изменение на процесуалната мярка за принуда.Съставът на Варненския апелативен съд споделя всички аргументи на първата съдебна инстанция, с които е отказано изменението на мярката. Припомняме, в края на месец юни Съдът във Варна реши, че Атанасов може отново да извърши престъпление, заради доказателства, че обвиняем от Русе е поискал от Атанасов да заличи компютърни данни и информация, съдържаща се в неговите имейл адреси и служителят на МВР започнал да заличава информацията.", "date": "2017.08.01", "title": "Пожарникарят, обвинен за измама с кредитни карти, остава в ареста"}
{"url": "https://news.bg/society/vseki-mozhe-da-vidi-hraneneto-na-zhivotnite-v-sofiyskiya-zoopark.html", "text": "Как се хранят и къпят животните в столичната зоологическа градина? Желаещите да разберат отговорите на тези въпроси имат възможност да го направят всяка събота.  Демонстрационното хранене е новата атракция на зоопарка.Ирина Сахатчиева обясни, че има обявени часове и животни, но те няма да бъдат едни и същи всяка събота, за да има разнообразие.\"Това хранене не е безцелно. То се прави, за да се покаже на посетителите какво не трябва да се прави, когато дойдат в зоопарка. Всеки път при беседата между гледача и посетителите се казват различни интересни неща, които сме забравили или не знаем. Много е важно, когато влезем в зоопарка да се държим отговорно\", допълни Сахатчиева.Йоана Христова, зам.-кмет по екологията допълни, че инициативата се изпълнява последните 2 месеца.\"Хубаво е децата и техните родители да знаят, че има такива мероприятия, на които могат да присъстват, да видят как се храни животно, как се случва къпането на слон и хипопотам.\", каза Христова и допълни, че  това са интересни моменти от живота на обитателите на зоопарка.\"Имаме програма, която цели реконструкцията на зоопарка\", уточни тя и припомни, че е приключил първият етап, който е бил в рамките на обекта на хищниците.\"Предстои реновиране на частите, които касаят приматите. В рамките на тази година вярваме, че ще намерим нужното финансиране\", каза Христова. ", "date": "2017.08.01", "title": "Всеки може да види храненето на животните в софийския зоопарк"}
{"url": "https://news.bg/crime/tsigani-napadnaha-politsai-s-bradvi.html", "text": "Група цигани нападнаха полицаи в района на кв. \"Подуяне, съобщава БНР. Униформените отишли на сигнал, че група мъже крадат желязо от бивша сграда на БДЖ. Един полицай е ранен в ръката.Разследването започнало вчера, 31 юли, след като бил подаден сигнал за престъпление на ул. \"Майчина слава\". Днес, 1 август, към 09.00 часа било съобщено за аналогична кражба на съседно помещение.Когато полицейският патрул пристигнал, заварил две каруци натоварени с кабели и метални отпадъци. Тогава служителите на реда били нападнати от крадците, които били въоръжени с брадви и започнали да замерят униформените с метални отпадъци. Наложило се полицаите да стрелят със стоп патрони във въздуха.Шестима цигани са арестувани за кражбата. Никой не е пострадал при стрелбата, но един от крадците, пробвайки да избяга, е паднал от висок етаж на сградата и е настанен в болница.Арестуваните са жени и мъже всички на възраст между 20 и 30-годишни. Всички са криминално проявени. Единият от тях е с 95 криминалистични регистрации и е осъждан.", "date": "2017.08.01", "title": "Цигани нападнаха полицаи с брадви"}
{"url": "https://news.bg/bulgaria/podpisahme-dogovora-za-dobrosasedstvo-s-makedoniya.html", "text": "Министър-председателят Бойко Борисов и министър-председателят на Република Македония Зоран Заев подписахаПодписването на договора и изявленията на двамата премиери беше излъчване пряко по БНТ.Договорът е дългоочакван акт между двете държави и резултат от усилията на дипломатите ни в продължение на години наред.Припомняме, България е първата държава в света, признала Република Македония като независима държава още през 1992 г. Оттогава досега обаче подобен договор не е подписан.Проектът на договора е изготвен още през 2008 г. От 2012 г. досега българската и македонска дипломация са обменяли ноти, но безрезултатно. Пробивът бе постигнат едва сега с посещението на министър-председателя на Република Македония Зоран Заев на 20-ти юни в София. Тогава двамата премиери се договориха да подпишат договора за добросъседство на Илинден.Министърът на външните работи Екатерина Захариева, заедно със своите колеги дипломати, е водила преговорите с македонския си колега Никола Димитров в продължение на повече от месец. След това министър Захариева запозна народните представители от ресорната парламентарна комисия с проекта на договор.  За негова основа се счита Декларацията от 1999 г., подписана между тогавашните премиери Иван Костов и Любчо Георгиевски. С подписването на договора записаното в декларацията става обект на международното право.В договора е заложен междуправителствен механизъм, с който да се следи изпълнението на договора. Предвижда се и създаването на съвместна експертна комисия по исторически и образователни въпроси, признаването на термина \"обща история\". Комисията ще разгледа автентичните исторически извори и ще работи за научното тълкуване на фактите от съвместната ни история. Освен това е предвидено задължението комисията да дава отчет пред правителствата на двете страни. За да влезе в сила договора, той трябва да бъде ратифициран от Народното събрание на Македония и Народното събрание в България.Очаква се чрез Договора да бъдат постигани цели като: сътрудничеството в двустранен и многостранен план, разширяването на транспортните връзки и комуникации, участие и усвояване на средства по регионални инфраструктурни и по трансгранични проекти, както и улесняване на контактите между гражданите на двете страни. България и Македония ще си сътрудничат и по отношение на проучването на възможностите за развитие на нова директна връзка между газовите системи на двете страни.По време на официалното посещение на министър-председателя Бойко Борисов в Скопие бяха подписани: Меморандум за разбирателство между двете транспортни министерства за развитието на железопътните връзки между София и Скопие, както и Меморандум за сътрудничество в областта на природния газ.В Скопие Борисов ще проведе среща и с председателя на парламента Талат Джафери и с президента Георге Иванов.На практика обаче след подписването на договора няма регламентиран срок за неговото ратифициране от парламентите на двете държави, а основната опозиционна сила в Македония ВМРО-ДПМНЕ заяви готовността на партията да се бори срещу него и дори заплаши да го  преди предстоящите местни избори в Македония.За разлика от Македония българския парламент единодушно прие декларация, с което даде пълен мандат на премиера Борисов за подписването на договора.", "date": "2017.08.01", "title": "Подписахме договора за добросъседство с Македония "}
{"url": "https://news.bg/world/tarzhestveno-posreshtnaha-borisov-v-skopie.html", "text": "Посрещнаха тържествено премиера Бойко Борисов в Македония. Припомняме, Борисов е на посещение в Македония за подписването на Визитата е продължение на договореностите, постигнати при посещението на премиера  т. г. и е израз на желанието и политическата воля на двете страни за изграждане на открити, добросъседски отношения, основани на европейските ценности и взаимно уважение.", "date": "2017.08.01", "title": "Тържествено посрещнаха Борисов в Скопие"}
{"url": "https://news.bg/world/borisov-dogovorat-s-makedoniya-pokazva-che-balkanite-veche-ne-sa-razmirni.html", "text": "\"\" Това каза министър-председателят Бойко Борисов след подписването на Подписването на договора и изявленията на двамата премиери се излъчваха пряко в ефира на БНТ.Борисов започна своето изявление с реторичен въпрос: \"\", изтъкна той и похвали екипите на двете външни министерства за усилената работа по подготовка на договора.В речта си той отбеляза значението на двата меморандума в областта на енергетиката и транспорта. \"\", заяви Борисов.По думите му това ще бъде изключително важно и за двете страни. \"\" получи възможността да има руски газ, с интерконектора от Петрич - ще даде възможност на Македония да купува газ от европейския газов хъб, директно\", каза Борисов.По думите му този договор е и знак към ЕК, че в размирните Балкани вече има политическа зрялост и държавите сами, без модератори, са се договорили за добросъсъдство.\"\", посочи Борисов.Борисов припомни, че не случайна е приказката: \"\".Относно термина \"заедничка история\", заложен в договора, Борисов заяви, че това е \"\".Република България и Република Македония направиха историческа стъпка напред заедно, заяви домакинът Зоран Заев. Той посочи, че с него се открива път напред за стабилност и развитие на двете държави и за Балканския регион като цяло. По думите му този договор е общ успех и принос към стабилността на региона.\"\", изтъкна Заев.На въпрос кои са важните послания, които от Балканите, отправят към Европа, Турция, Русия, САЩ с разбирателството си, македонският министър-председателят Зоран Заев, че с такива договори и меморандуми откриват перспективите на сътрудничеството.Заев заяви: \"\".Борисов от своя страна насочи вниманието към 2014 г., когато стартира Берлинският процес за Западните Балкани. Борисов отново припомни срещата в Триест, на която участва и той и на която бяха подписани документите за бъдещето на Западните Балкани.На въпрос на македонската медия за мнението на основната опозиционна сила ВМРО-ДПМНЕ, която се обяви подписването на договора, Бойко Борисов изтъкна още една положителна страна на договора. Той припомни, че с колегата му Зоран Заев са от две различни политически семейства. \"\", спомни си Борисов. Той зададе контра въпрос - какво е постигнато досега без договор? И визира амбициите на Македония за членство в ЕС и НАТО.\"\", посочи Борисов и допълни на македонски - \"критичари\" - винаги ще има.\"\", коментира Борисов и продължи с въпроси дали това е приятелско, добросъседско.\"\", коментира Борисов и отново подчерта значението на двата меморандума за региона.Премиерът Борисов допълни, че ще се срещне и с лидера на ВМРО-ДПМНЕ - Груевски и изтъкна, че ще е щастлив и ако той е \"за\" това, което е \"европейска перспектива\".", "date": "2017.08.01", "title": "Борисов: Договорът с Македония показва, че Балканите вече не са размирни"}
{"url": "https://news.bg/world/sasht-dislotsirat-12-iztrebitelya-i-200-voynitsi-v-yuzhna-koreya.html", "text": "ВВС на САЩ изпращат допълнително 12 изтребителя Ф-16 в Южна Корея за период от четири месеца, информира РТ.Ходът идва на фона на напрежението в региона, възникнало вследствие на зачестилите ракетни изпитания на Северна Корея.Тихоокеанският военновъздушен флот на САЩ съобщи, че самолетите и 200 военнослужещи ще бъдат прехвърлени от база в Уисконсин в Южна Корея по-късно този месец. Те ще бъдат базирани във военновъздушната база Kunsan, 180 километра южно от столицата Сеул.", "date": "2017.08.01", "title": "САЩ дислоцират 12 изтребителя и 200 войници в Южна Корея"}
{"url": "https://news.bg/world/23-evropeyski-grada-se-boryat-za-dvete-agentsii-na-es-v-london.html", "text": "23 европейски града кандидатстват да приемат две базирани в Лондон агенции на ЕС, които трябва да бъдат преместени заради Брекзит, обяви съюзът, цитиран от АФП.Вчера българското правителство обяви, че Министерският съвет е взел решение за издигане на кандидатурата на София за домакин на Европейската агенция по лекарствата (ЕАЛ).19 града кандидатстват да станат домакини на Европейската агенция по лекарствата, докато 8 искат Европейския банков орган (ЕБО), се казва в съобщение на Европейския съвет., се казва в съобщение на ЕС.27-те страни членки ще решат през ноември, след като Европейската комисия оцени различните кандидатури.Крайният срок за подаването на документите изтече в понеделник.Градовете, които се борят за Европейската агенция по лекарствата, са: Амстердам, Барселона, Лил, Атина, Бон, Братислава, Брюксел, Букурещ, Копенхаген, Дъблин, Хелзинки, Милано, Порто, София, Стокхолм, Малта, Виена, Варшава и Загреб.Франкфурт е основният кандидат за домакин на Европейския банков орган, следван от Париж, Люксембург, Прага, Брюксел, Дъблин, Виена и Варшава.Около 900 служители работят в агенцията по лекарствата и 159 в банковия орган.", "date": "2017.08.01", "title": "23 европейски града се борят за двете агенции на ЕС в Лондон"}
{"url": "https://news.bg/bulgaria/pchelniyat-prashets-i-pchelnoto-mlechitse-mogat-da-stanat-zapazena-marka-na-balgariya.html", "text": "Българският пчелен прашец и пчелното млечице могат да получат защита по схемите за качество на ЕС. Те могат да кандидатстват за закрила като Защитено наименование за произход или Защитено географско указание, потвърди Фил Хоган, комисар по Земеделието и развитието на селските райони в Европейската комисия в отговор на въпроси на българския евродепутат Момчил Неков.Очаква се първият български пчелен продукт, който ще получи защита по европейските схеми за качество, да е Странджанският манов мед. Той ще бъде и първият роден продукт със Защитено наименование на произход, което е най-силно ниво на защита в Европа.Медът от Еленския Балкан и този от Западна Стара планина също имат реални шансове за признание по тези схеми. Проучва се въпросът за защитата на пчелния ни восък.\"Това е шанс за българското селско стопанство и в частност пчеларството, тъй като този сектор е чувствителен. Българските пчелари изпитват сериозни притеснения от конкуренция, която често е нелоялна. Защитата по европейските схеми за качество ще даде стимул на производството и търговията, но най-вече видимост\", заяви Неков.", "date": "2017.08.01", "title": "Пчелният прашец и пчелното млечице могат да станат запазена марка на България"}
{"url": "https://news.bg/world/blizo-500-dushi-se-yaviha-pred-turskiya-sad-za-opita-za-puch.html", "text": "Близо 500 души се явиха пред съда по време на най-големия процес срещу заподозрени за участие в неуспешния опит за преврат в Турция, информира АФП.Те са изправени пред обвинения в опит за извършване на държавен преврат.От 486 обвиняеми по случая 461 са в ареста, докато 7 се издирват, а останалите са пуснати под гаранция.Някои от тях бяха вкарани в съда до Анкара в колона по един пред телевизионни камери, държани от служители на турската жандармерия, които са придружавани пък от войници.Събралите се хора скандираха, че \"искат смъртно наказание\". Те също скандираха, че \"мъчениците не умират, нацията няма да бъде разделена\". Според репортер на агенцията някои от присъстващите хвърляха бутилки с вода към обвиняемите.Ако бъдат осъдени, те могат да получат доживотен затвор.Смъртното наказание в Турция е отменено през 2004 г.", "date": "2017.08.01", "title": "Близо 500 души се явиха пред турския съд за опита за пуч"}
{"url": "https://news.bg/crime/telefonen-izmamnik-na-sad-za-krazhba-na-nad-50-hil-lv.html", "text": "32-годишен бургазлия е измамил непълнолетно момиче за над 50 хил. лв. По класическия сюжет \"оказване на съдей ствие на полицейски служители при задържането на телефонни измамници\" измамникът е отмъкнал 28 700 евро от непълнолетно момиче от Царево. Това стана ясно от думите на старши комисар Калоян Калоянов, директор на ОДМВР - Бургас.На 27 юли сутринта, 32-годишният мъж се обадил на момичето и се представил за служител на реда. Той твърдял, че полицията заедно с телевизионен екип са по петите на ало измамник. Мъжът обяснил, че за да бъдат задържани престъпниците детето бързо трябва да предостави всички налични в дома на семейството пари, които впоследствие щели да бъдат върнати.Детето изпълнило указанията и хвърлило плика с 28 700 евро през терасата. След това момичето се обадило на родителите си и разказало, че \"съдействало за ареста на ало измамници\". Близките й веднага разбрали, че детето е попаднало в клопка и сигнализирали на полицията.Няколко часа по-късно е задържан извършителят на измамата - 32-годишен бургазлия Стоян Михалев. Той е известен на органите на реда и е осъждан шест пъти за различни престъпления, последно - с условна присъда за закана за убийство и средна телесна повреда.Парите от измамата били скрити в две жилища в Бургас, но след като заловили Стоян парите са възстановена изцяло на семейството.32-годишния е сключил споразумение с прокуратурата и е получил 10 месеца затвор при \"общ режим\", като ще изтърпи и условните присъди по другите престъпления.", "date": "2017.08.01", "title": "Телефонен измамник на съд за кражба на над 50 хил. лв."}
{"url": "https://news.bg/world/trima-ubiti-pri-strelba-v-moskovski-sad.html", "text": "Трима души са убити при стрелба в московски съд, информират руски медии.Адвокат София Рубаская заяви, цитирана от РИА \"Новости\", че е чула най-малко 20 изстрела. Тя поясни, че е видяла един пострадал охранител и един ранен представител на съда.Според ТАСС нападателите са обвиняеми по случай, свързан с бандата GTA.Трима от петимата членове на бандата, които са разоръжили охраната и са открили огън в Московския областен съд, може да са убити, другите двама са разоръжени и са задържани, обяви източник от силите на ред пред руската агенция.", "date": "2017.08.01", "title": "Трима убити при стрелба в московски съд"}
{"url": "https://news.bg/euronews/uvelichavat-s-10-balgarskite-uchilishta-v-koito-predstavyat-pravata-ni-v-es.html", "text": "От новата учебна година увеличават с 10 училищата, където ще представят програмата за посланици на ЕП.20 средни училища от Перник, София и Софийска област се включиха в пилотното издание на Програмата за училища-посланици на Европейския парламент, съобщиха от ЕП.През учебната 2016/2017 година в тези школа са представяни правата и задълженията ни като европейски граждани. Две от участващите училища дори смениха мелодията на училищния звънец с химна на ЕС, отчитат от Европарламента.Целта на инициативата е да помогне за повишаването на осведомеността за Европа и европейската парламентарна демокрация сред младите хора, като им предостави по атрактивен начин знания за Европейския съюз и по-специално за Европейския парламент, се казва в съобщението от ЕП.В пилотното издание на Програмата участваха над 40 старши учители и над 350 младши посланици, които са ученици, от 20 училища с гимназиален курс на обучение. Преподавателите преминаха през два модула за обучение по европейски теми, а учениците получиха работни помагала, подготвени за целите на Програмата.В рамките на проекта старши и младши посланиците организираха множество информационни кампании и събития в своите училища, демонстрирайки голяма креативност и мотивация. В тези събития се включваше учене чрез театър, базар на европейската книга, кулинарен базар с ястия от различни европейски държави, участие в срещи с български членове на ЕП, организиране на състезания по европейски теми, заснемане на видеоклипове.След като постигнатото в рамките на учебната година бе оценено, в края на месец юни на специални церемонии всяко училище получи плакет за училище посланик на Европейския парламент, а старши и младши посланиците бяха наградени със сертификати за участието си в програмата.Като допълнителна награда за добрата работа в рамките на инициативата, Информационното бюро на ЕП в България награди младши посланиците от едно от участващите училища с участие в програма \"Евроскола\" на ЕП в Страсбург, Франция. Отборът бе определен в състезание, проверяващо знанията на учениците за ЕС, неговата история и ценности, както и за актуалните теми от европейския дневен ред. Най-висок общ резултат постигнаха учениците от ЧПГЧО \"Челопеч\", като с това гарантираха участието на своето училище в \"Евроскола\" през октомври тази година.Програмата за училища посланици на ЕП ще продължи и през учебната 2017/2018 година. Тя вече ще се провежда на територията на цялата страна - в 30 нови учебни заведения. Кампанията за кандидатстване ще започне в началото на месец септември 2017 г., а заявки ще се приемат до края на същия месец.", "date": "2017.08.01", "title": "Увеличават с 10 българските училища, в които представят правата ни в ЕС"}
{"url": "https://news.bg/crime/postoyanen-arest-za-dvete-balgarki-izdirvani-v-belgiya-za-trafik-na-hora.html", "text": "Варненският апелативен съд потвърди първоначалния арест на Стефка Йорданова и на Светла Захариева от Тутракан, които бяха задържани на 21 юли тази година по искане на белгийските съдебни власти.Двете жени са издирвани с европейски заповеди за арест (ЕЗА), издадени в Брюксел, Кралство Белгия. Издирват ги за участие в организирана престъпна група за сводничество, експлоатация на проституиращи жени със заплахи и принуда, пране на пари и предоставяне на помещение за извършване на развратни действия.Описаните в европейския документ факти са, че българките са печелили, карайки млади жени да проституират в квартала на витрините в Брюксел. Посочва се, че сънародничките ни заставяли всяка една от тях да им дава не само фиксираната сума от 50 евро за 1 работна смяна, но и комисионни за всеки курс.Те пренасяли парите у нас най-често в брой. Съдът не коментира фактите, посочени в ЕЗА. Очаква се утре, 2 август, Окръжният съд в Силистра да разгледа по същество искането на властите в Белгия за екстрадирането на Стефка Йорданова и на Светла Захариева.Йорданова изрази желание да бъде екстрадирана незабавно в Брюксел, но втората съдебна инстанция не коментира волята й. Този съд днес решава единствено въпросите, свързани със задържането й под стража.Утре първата съдебна инстанция ще вземе решение дали да предаде българките на съдебните власти в Белгия или ще намери основание да откаже екстрадицията им.В Бългия за техните престъпления се предвижда наказание между 15 и 20 г. затвор.", "date": "2017.08.01", "title": "Постоянен арест за двете българки, издирвани в Белгия за трафик на хора"}
{"url": "https://news.bg/world/erik-tramp-amerikantsite-obichat-bashta-mi.html", "text": "Ерик Тръмп, единият от синовете на президента на САЩ Доналд Тръмп, заяви пред \"Фокс нюз\", че американците \"обичат\" баща му.Той призова републиканците в Конгреса да подкрепят държавния глава.Ерик Тръмп посочи значителното подобрение на ситуацията на борсите, откакто баща му влезе в Белия дом през януари, а също и други постижения на администрацията на Тръмп, включително данните за потреблението и работата върху данъчната реформа.\"\", каза синът на президента. Той атакува медиите, че се фокусират само върху руската сага вместо върху успеха на администрацията.Коментирайки липсата на подкрепа сред републиканците за здравната реформа, която има за цел да отмени и замени \"Обамакеър\", Ерик Тръмп каза, че иска републиканците да \"започнат да се борят\" за баща му.\"\", попита той.", "date": "2017.08.01", "title": "Ерик Тръмп: Американците обичат баща ми"}
{"url": "https://news.bg/health/nova-kampaniya-za-posttravmatichni-uvrezhdaniya-startira-v-pirogov.html", "text": "Кампанията \"Второ мнение при посттравматични увреждания след травма\" стартира днес, 1 август. Тя е провокирана от увеличението на случаите на посттравматични усложнения след травма - тази тенденция наблюдават пироговските ортопеди травматолози.През целия август проф. Асен Балтов, проф. Диян Енчев и доц. Михаил Рашков и техните екипи ще провеждат профилактични прегледи.За прегледите и консултациите към специалистите могат да се обръщат хора, чиито проблеми не отшумяват, въпреки проведено оперативно или неоперативно лечение.Пациентите трябва да се запишат предварително тел. 02/9154 457, всеки делничен ден от 9 до 12 часа.Кампанията ще тече през целия август. Прегледите и консултациите ще се провеждат всеки вторник, сряда и четвъртък между 10 и 15 часа в Рапортната зала на травматологичния комплекс.През месец юли 20 000 души преминаха през \"Пирогов\", от тях 3340 останали за лечение в университетската спешна болница. Неосигурените, които са потърсили помощ са 900.", "date": "2017.08.01", "title": "Нова кампания за посттравматични увреждания стартира в \"Пирогов\""}
{"url": "https://news.bg/world/kitay-obicha-mira-no-e-bezkompromisen-za-suvereniteta-si-obyavi-si-dzinpin.html", "text": "Китай обича мира, но никога няма да направим компромис при защитата на суверенитета си.Това заяви китайският лидер Си Дзинпин във връзка с 90 г. от основаването на Народната освободителна армия на Китай, информира Ройтерс.В пленарната зала в Двореца на народите Си увери, че намеренията на Китай са мирни и че няма да предприема агресивни действия срещу други държави.\"Китайският народ обича мира. Никога няма да се стремим към агресия или експанзия, но ние сме уверени, че можем да победим всички нашественици\", каза Си по време на реч, излъчвана по държавната телевизия.Никога няма да позволим хора, организации или политически партии да отделят китайска територия. Никой не трябва да очаква да преглътнем горчивия плод, който е вреден за нашия суверенитет, безопасност или за интересите ни, добави президентът.Според него след петгодишна неуморна работа армията успешно е \"променила\" структурите си, както и публичния си имидж.За да се изгради силна армия, ние непоколебимо трябва да се придържаме към абсолютното ръководство на партията над въоръжените сили и да направим така, че народната армия винаги да следва партията, продължи държавният глава.Цитирайки председателя Мао Дзедун, основателят на модерния Китай, Си заяви: \"\".Китай не е участвал във война от десетилетия. Правителството твърди, че няма враждебни намерения.Китайските въоръжени сили, най-големите в света, са в средата на амбициозна програма за модернизация, която включва инвестиции в технологии и нова техника като изтребители, самолетоносачи, както и намаляване на броя на военнослужещите.\"\", смята Си Дзинпин.", "date": "2017.08.01", "title": "Китай обича мира, но е безкомпромисен за суверенитета си, обяви Си Дзинпин"}
{"url": "https://news.bg/politics/tsvetanov-znael-li-e-che-igrae-za-zaguba-pita-ninova.html", "text": "\"Мисля, че това, което каза не е вярно. Това му беше първата голяма загуба и не можа да я преживее и търси по този начин оправдание\" - заяви лидерът на БСП Корнелия Нинова пред Нова телевизия. Изказването й беше във връзка с изказването на премиера Бойко Борисов, че ГЕРБ са загубили президентските избори, защото не са искали да ги спечелят.Тя бе категорична, че не приема тази теза на Борисов. По думите й, с това изречение той си е нанесъл такова поражение, каквото никой не може да му нанесе. Нинова запита: \"Какво казваш на партията си като лидер? Много ми е интересно Цветанов знаел ли е, че играе за загуба. Какво им казваш? Аз ви употребих? Цял месец въртяхте кампания, пари, обиколки, но аз някъде задкулисно бях решил да загубя\".Според нея, когато един лидер каже такова нещо на партията си, спира да й бъде лидер. Тя попита и какво казваш на хората, които са дали гласа си за ГЕРБ. Нинова смята, че Борисов е издигнал Цецка Цачева с унижение.\"Томислав Дончев ми трябва за това, Фандъкова за онова, ами остана ми Цецка. Ето ви я\", допълни Нинова. По думите на червения лидер, по време на цялата кампания Цачева е била подложена на \"много груба атака\".По повод думите й \"Благодаря ви, че не ни позволихте да станем част от управлението на суджука\", лидерът на БСП коментира, че това е било послание към онези нейни колеги, които са искали общо управление с ГЕРБ.Нинова коментира и репликата на патриотите, че преди изборите БСП ги е харесвала, но сега ги критикува. Тя заяви, че БСП се противопоставя на това, което ОП правят.Преди изборите, когато са разглеждали програмата на патриотите са видели, че \"има преизчисляване на пенсиите, което го има и в тяхната, има полицаи във всяко село - има го и в тяхната\" и си казваш ето - това може да ни сближи след изборите\".\"Преди изборите виждаш, че можеш да правиш нещо общо с тези хора, след изборите те прегръщат едни министерски постове и се отказват от всичко това\", каза Нинова.За снимките на босия президент Румен Радев и разголения Бойко Борисов, Нинова лаконично заяви \"Лято е. Това е.\"", "date": "2017.08.01", "title": "Цветанов знаел ли е, че играе за загуба - пита Нинова"}
{"url": "https://news.bg/world/oon-karmeneto-e-v-polza-na-ikonomikata-i-spasyava-choveshki-zhivot.html", "text": "Спасяване на живот, децата ще станат по-умни и ще помогне за засилване на икономиката. Това са само част изброените в доклад на ООН ползи от кърменето, информира ДПА.В изследването Global Breastfeeding Collective, проведено от УНИЦЕФ и Световната здравна организация, се призовават държавите да инвестират средства в образователни кампании и здравни програми, за да насърчат кърменето, както и да се наложи международен код за превенция на подвеждащ маркетинг в тази област.Според първия по рода си световен анализ само 40% от децата на възраст под 6 месеца са кърмени.Двете агенции към ООН препоръчват майките да започнат да кърмят 1 час след раждането на детето и да продължат до 2-годишна възраст на рожбата им, като през първите 6 месеца да бъдат хранени само с майчино мляко.Кърмата работи като първото ваксиниране на бебето, предпазвайки децата от потенциални смъртоносни заболявания, поясняват авторите на изследването.Ако бъдат изпълнени целите до 2025 г. 50% от бебетата да бъдат кърмени, могат да бъдат спасени 520 000 живота през следващите 10 г., а също така 300 милиарда долара икономически ползи за държавите с по-ниски и средни доходи, според изчисления на Световната банка.Всеки инвестиран долар в кърмене ще генерира 35 долара икономическа възвращаемост, според данните в изследването Global Breastfeeding Collective.", "date": "2017.08.01", "title": "ООН: Кърменето е в полза на икономиката и спасява човешки живот"}
{"url": "https://news.bg/world/polovinata-ot-studentite-v-avstraliya-seksualno-tormozeni.html", "text": "Половината от студентите в Австралия са сексуално тормозени най-малко веднъж през миналата година. Това показва проучване на Комисията по човешки права на Австралия, цитирано от ДПА.51% от студентите са били подложени на сексуален тормоз през 2016 г., докато 7% казват, че са били сексуално нападани най-малко веднъж през последните две години, става ясно от доклад \"Промени курса\".Голяма част от тези инциденти са станали в университета, в общежитията, на социални събития и в студентски квартири.Комисията поясни, че в проучването са участвали 30 000 студенти от 39 университета.Проучването показва още, че е два пъти по-вероятно жените да бъдат тормозени и три пъти е по-вероятно да бъдат сексуално нападани в сравнение с мъжете.Голяма част от жертвите знаят кои са извършителите, които е много вероятно също да са студенти.Проучването разкрива, че около деветима на 10 студенти не се оплакват на университета, защото повечето смятат, че случилото се не е достатъчно сериозно, за да подават официално оплакване или защото не знаят как и къде да подадат такава информация.Става ясно, че е по-малка вероятността международните студенти да бъдат обект на подобен тормоз.", "date": "2017.08.01", "title": "Половината от студентите в Австралия сексуално тормозени"}
{"url": "https://news.bg/crime/gdbop-zatvori-sayt-razprostranyaval-porno-s-detsa.html", "text": "ГДБОП затвори сайта и поддомейните на www.motikarq.com, съобщиха от сайта за борба с компютърните престъпления.На 18 юли 2017 г. служители на ГДБОП-МВР и полицаи от страната, под ръководството на Специализираната прокуратура разследваха престъпна група, разпространявала порно материали с малолетни и непълнолетни. Досъдебното производство е образувано през 2016 г.Извършени са претърсвания и изземвания на 18 адреса в градовете - София, Пловдив, Варна, Плевен, Габрово, Мизия и Троян.Иззети са множество веществени доказателства по образуваното досъдебно производство. Установени са 9 лица, съпричастни към извършваната престъпна дейност, като 4 от тях са задържани с полицейска мярка за срок до 24 часа. По- късно на четиримата са подвигнати обвинения, като мярката им за неотклонение е продължена със задържане за срок до 72 часа.Разпитани са множество свидетели по досъдебното производство, като голяма част от тях са пострадали лица.По време на претърсванията са идентифицирани, съхранени и иззети компютърно-информационни бази данни на сайт и неговите поддомейни на цитирания електронен адрес.Функционалността на сайта е преустановена, уверяват от ГДБОП. Същият е бил използван за извършване на престъпната дейност.Извършителите са оперирали с криптовалутата Биткойн, като е установен един брой криптопортфейл. Лицата са получавали и доходи, генерирани чрез реклами в Google AdSence. Рекламите са били разположени на използвания от организираната престъпна група сайт.В хода на действията по разследване са иззети 11 компютърни конфигурации, мобилни устройства, флаш памети, външни носители на информация, документи и други.Разследването по воденото досъдебно производство продължава, допълниха от спецдирекцията.", "date": "2017.08.01", "title": "ГДБОП затвори сайт, разпространявал порно с деца"}
{"url": "https://news.bg/crime/prokuraturata-otkri-nezakonni-taksi-v-147-obshtinski-naredbi.html", "text": "Върховна административна прокуратура (ВАП) извърши проверка такси записани в общински наредби, чиято величина е фиксирана по идентичен начин.Към  момента са установени 147 общински наредби, с които са регламентирани местни такси без законова основа. Подзаконовите актове срещу които прокуратурата е подала протест, действат на територията на общините Добричка, Каварна, Шумен, Смолян, Габрово, Дупница, Кюстендил и др.Прокуратурата намира, че трябва да се спазват основните принципи за съразмерност на таксите на необходимите разходи по предоставяне на услугата.При прилагане на въпросните разпоредби се създава ситуация, при която по идентични сделки с имоти, но на различна стойност се заплаща различна такса.В други случай пък се искат такси, без реално общината да предоставя някаква услуга - това нарушава правилата на Закона за местните данъци и такси.При проверката на ВАП са разкрити и разпоредбите, с които се въвеждат такси за ползване на автогари или за информационно обслужване и т. н., чийто размер се разграничава според цени на билети, дължина на маршрути и др. Това нарушава изискването за еднаквост на критериите спрямо всички превозвачи. ", "date": "2017.08.01", "title": "Прокуратурата откри незаконни такси в 147 общински наредби"}
{"url": "https://news.bg/world/poreden-zhurnalist-stana-zhertva-na-terora-v-meksiko.html", "text": "Мексикански журналист е застрелян в бар. Това е седмото убийство на журналист през тази година. Това заявиха от прокуратурата на щата Долна Калифорния, цитирани от ДПА.Лусиано Ривера, който работеше за медията CNR, както и за политическо списание, е застрелян в главата в Росарито, близо до град Тихуана на границата със САЩ.Мексико е една от най-опасните страни за журналисти в света, където се превръщат в мишена, ако разкриват информация за наркокартелите или за политическа корупция.Заради опасността, пред която са изправени журналистите, вестник \"Norte\" прекрати работата си през април.По-рано тази година беше убит известният мексикански журналист Хавиер Валдес, кореспондент на вестник \"La Jornada\".Мексиканските власти обещават награда от около 80 000 долара за предоставяне на информация, която може да доведе до арестуването на убийците на журналисти.Според някои данни 10 журналисти са убити в Мексико от началото на годината.", "date": "2017.08.01", "title": "Пореден журналист стана жертва на терора в Мексико"}
{"url": "https://news.bg/crime/noviyat-antikoruptsionen-zakon-razshiryava-kraga-na-litsata-zadalzheni-da-deklarirat-dohodi.html", "text": "Зам.-министърът на правосъдието Евгени Стоянов представи пред журналисти Законопроекта за противодействие на корупцията и за отнемане на незаконно придобито имущество. Стоянов отбеляза, че чрез  се урежда процедурата по установяване и отнемане на незаконно придобито имущество като способ за защита на интересите на обществото и възстановяване на справедливостта, независимо от наказателното производство срещу проверяваното лице или свързаните с него лица.В Комисията за противодействие на корупцията и за отнемане на незаконно имущество ще се влеят: Комисията за предотвратяване и установяване на конфликт на интереси, Център за превенция и противодействие на корупцията и организираната престъпност към МС, съответната специализирана дирекция от ДАНС за противодействие на корупцията сред лица, заемащи висши държавни длъжности и други.По думите на Стоянов Комисията ще се състои от 5 души - председател, зам.-председател и други 3 членове. Председателят ще се избира от Народното събрание, а останалите се избират по предложение на председателя. Мандатът им е 6 години и те ще трябва да се отчитат всяка година пред парламента. Зам.-министърът на правосъдието допълни, че мандатът на членовете ще може да се прекрати, ако се установи, че са извършили тежки нарушения.Нов момент в този проект е използването на специализираните разузнавателни средства (СРС). По думите на Стоянов целта на Комисията е да предотвратява тежки корупционни престъпления, но не и да иззема функциите на прокуратурата.Зам.-министърът поясни, че се разширява кръгът на лицата, задължени да подават декларации - освен лицата, заемащи висши държавни длъжности са добавени и изцяло нови категории лица, заемащи публични функции или правомощия по разходване на публични средства. Стоянов посочи за пример общинските съветници, ректорите на държавни висши училища, главни архитекти на общини и други.Стоянов обясни, че при разминаване над 20 хил.лв между декларираното и данните в регистрите започва проверка. При несъответствие обаче над 150 хил.лв стартира процедура за конфискация пред съда.Предвидена е възможност всеки, който разполага с данни за корупция и за конфликт на интереси по смисъла на този закон лице, заемащо висша публична длъжност, да може да подаде сигнал.Отнема се обаче възможността за анонимни сигнали. \"Това е гаранция срещу злоупотреби с предвидените в закона процедури\", заяви Стоянов и допълни, че е предвидена защита на подалия сигнал.Евгени Стоянов не коментира предложението на лидера на БСП Корнелия Нинова относно антикорупционния закон. Той посочи, че представеният от него вариант е удачен. \"Комисията се нуждае от обществено доверие\", заяви Стоянов.\"Считаме, че формата на управление на Р. България е парламентана. Смятаме, че НС е органът,който в най-висока степен би гарантирал публичност на процедурите по избор на председател и членове на комисията.\", заключи Стоянов.", "date": "2017.08.01", "title": "Новият антикорупционен закон разширява кръга на лицата, задължени да декларират доходи"}
{"url": "https://news.bg/world/ruskoto-pravitelstvo-ne-ni-puska-vav-vilata-oplaka-se-amerikanskoto-posolstvo.html", "text": "Посолството на САЩ в Москва обвини руските власти, че не пускат дипломатическия персонал до имот на дипломатическата мисия извън руската столица, след като първоначално позволи достъп до днес на обяд, за да може персоналът да събере нещата си, информира Ройтерс.Припомняме, Русия наложи ответни мерки на санкциите на САЩ. Владимир Путин обяви през уикенда, че близо 755 американски дипломати трябва да напуснат Русия. Също така ще бъдат иззети складове на САЩ и вила в Серебряный Бор.Представител на руското външно министерство заяви, цитиран от местната агенция РИА \"Новости\", че американското посолство е изпратило камиони без първо да поиска разрешение, което според източника се изисква от закона, защото имотът е в защитена зона.Вилата е наета от американското посолство, за да се използва от персонала за почивка и развлечение.Оператор на Ройтерс пред вилата е видял да пристигат на мястото пет автомобила с дипломатически номера, включително и камион. Той заяви, че не са допуснати.\"\", каза говорител на посолството.Цял ден нямахме достъп. Обърнахме се към руското правителство за обяснение защо не ни допускат, добави представителят.Представител на руското външно министерство подчерта, че американците са си виновни, защото не са се сдобили с необходимото разрешение.Да се обвинява Русия, че е блокирала достъпа граничи с \"преднамерена провокация\", поясни източникът.", "date": "2017.08.01", "title": "Руското правителство не ни пуска във вилата, оплака се американското посолство"}
{"url": "https://news.bg/society/zhitelite-na-selo-baurene-izlizat-na-protest.html", "text": " Жителите на криводолското село Баурене планират да излязат на протест, съобщава БНТ. Причината за недоволството на хората е, че единственият път до селото е буквално непроходим, а нужният основен ремонт отново се отлага за неопределено време.Баурене на практика е блокирано. Пътят не бил ремонтиран от десетилетия.\"От години чакаме ремонта на пътя, обещават и всичко лъже. Линейка даже идва много трудно, а фирмите искат да се отказват да ни карат хляб\", възмущава се жител на селото.Кметът на с. Баурене - Цветослав Тодоров е отчаян - \"Само козметики, козметики и козметики. Зимата за три дни съм разкарал с джипа си 30 кубика трошен камък, тия дупки ги бях напълнил. Сега проектът е изваден, точки ни отнеха, пак ще ни ги връщат, едни такива неща. Просто съм отчаян\"Вече не можело и с каруци да се минава по пътя, нямало рейсове и таксита отказвали да ходят до селото. От община Криводол внесли за пореден път във фонд \"Земеделие\", проектът за цялостна рехабилитация на 15 километра междуселски пътища .С това, че състоянието на отсечката е трагичното се съгласява и зам. Кметът на община Криводол - Петър Кацарски.Той обяснява, че протестите на хората са защото е почти невъзможно да се мине с автомобил, а се затруднява и достъпът на линейки, пожарна, полиция. ", "date": "2017.08.01", "title": "Жителите на село Баурене излизат на протест"}
{"url": "https://news.bg/society/maykata-na-izostavenoto-bebe-mozhe-da-bade-obvinena.html", "text": "Майката,  е извикана на разпит в районно управление на МВР в София. Възможно е да бъдат повдигнати обвинения на Мария, че е подложила детето си на опасност, съобщава БНР. Мария може да сезира прокуратурата, тъй като е била уволнена малко преди да излезе в майчинство. Това заяви пред БНТ Чавдар Христов, вицепрезидент на КНСБ и юрист по трудово право.Майката на изоставения Александър не е търсила помощ от социалните, обяви пред БТВ Емил Тодоров от дирекция \"Закрила на детето\" към Агенцията за социално подпомагане.Той е категоричен, че ако майката беше потърсила помощ, те веднага щели да се отзоват.Вчера, 31 юли, Мария се разкая и поиска да си върне детето обратно. Тя обаче призна, че има нужда от финансова помощ, за да може да се грижи за него.Дали детето ще бъде върнато на майка му ще стане ясно едва след като го изпишат от болницата. Малкият Александър в момента е в лечебно заведение и е в добро състояние.Мария би могла да гледа детето си, след като социалните проверят има ли капацитета да се грижи за бебето.Специалисти от фондация \"За нашите деца\" оценяват родителския капацитет на Мария, а становището им ще излезе до два месеца, казва пред БНТ изпълнителният директор на фондацията Иванка Шалапова.Психотерапевтът от фондация \"Асоциация Анимус\" Мария Чомарова коментира, че в момента за детето е особено важно да бъде с майка си и то е травмирано от раздялата с нея.Чомарова обясни, че \"Асоциация Анимус\" може да окаже пълна подкрепа на майката на изоставения Александър - да и помогне с отглеждането на детето и да й съдейства за намирането на работа.", "date": "2017.08.01", "title": "Майката на изоставеното бебе може да бъде обвинена"}
{"url": "https://news.bg/world/maduro-zadarzha-liderite-na-opozitsiyata.html", "text": "Лидерите на опозицията във Венецуела Леополдо Лопес и Антонио Ледесма са отведени от домовете им, където бяха под домашен арест. Това съобщиха техни роднини, допълвайки, че президентът Николас Мадуро е отговорен за съдбата им, информира Ройтерс.През последните дни двамата лидери призоваха съгражданите си да се присъединят към протеста срещу Мадуро във връзка с проведения в неделя вот за конституционно събрание.Гласуването беше бойкотирано от опозицията и разкритикувано от редица държави по света, тъй като изборите се разглеждат като атака срещу демократичните свободи.Лилиан Тинтори написа в \"Туитър\", че съпругът й Леополдо Лопес е бил отвлечен от диктаторския режим в 00,27 часа днес. Тя публикува и видео, на което се вижда Лопес да бъде вкарван в автомобил от разузнавателните служби на Венецуела.Ванеса Ледесма публикува подобно видео със съпруга си.Лопес е под домашен арест от юли след три години в затвора заради организирането на улични протести през 2014 г.Според адвоката на Лопес \"няма правно основание да се отменя домашният арест\".От 2015 г. Ледесма е под домашен арест, след като беше осъден на затвор по обвинения в извършване на преврат срещу Мадуро.", "date": "2017.08.01", "title": "Мадуро задържа лидерите на опозицията"}
{"url": "https://news.bg/world/kitay-otkri-parvata-si-voenna-baza-v-chuzhbina.html", "text": "Китай официално откри първата си военна база в чужбина с издигането на флаг на церемония в африканската страна Джибути, съобщи държавната медия, цитирана от Ройтерс.Събитието съвпадна с 90 г. от създаването на Народната освободителна армия.Миналата година азиатският гигант започна строителството на логистична база в Джибути. Тя ще бъде използвана предимно за снабдяването на военноморски кораби, които участват в хуманитарни и мироопазващи мисии край бреговете на Йемен и Сомалия.Това е първата военноморска база на страната в чужбина, макар че официално Пекин я описва като логистично съоръжение.Държавното радио обяви, че повече от 300 души са присъствали на церемонията, включително военния министър на Джибути и заместник-командира на китайските ВМС.В малката африканска държава има също американски, японски и френски бази.", "date": "2017.08.01", "title": "Китай откри първата си военна база в чужбина"}
{"url": "https://news.bg/world/tramp-skoro-podpisva-sanktsiite-sreshtu-rusiya.html", "text": "Президентът на САЩ Доналд Тръмп скоро ще се подпише под законопроекта за разширяване на санкциите срещу Русия. За отмяната им Москва трябва да изпълни задълженията си.Това заяви вицепрезидентът на САЩ Майк Пенс по време на визита в Грузия, предаде ., поясни Пенс пред журналисти в Тбилиси.Според него приетият от Конгреса и от президента законопроект за санкции срещу Русия означава, че в САЩ заемат единна позиция.Във Варшава президентът Тръмп заяви, че Русия продължава да подкрепя терористични държави като Иран и Северна Корея, добави вицепрезидентът.По думите му действията на Москва са в противоречие с ценностите на САЩ.На 28 юли Сенатът на САЩ одобри законопроект за нови санкции срещу Русия, Иран и КНДР. Те засягат различни отрасли на руската икономика.Съгласно документа Вашингтон е против газопровода \"Северен поток-2\", тъй като засяга енергийната сигурност на ЕС.Москва от своя страна въведе ответни мерки.", "date": "2017.08.01", "title": "Тръмп скоро подписва санкциите срещу Русия"}
{"url": "https://news.bg/regions/dvama-postradali-pri-tezhka-katastrofa-na-tsarigradsko-shose.html", "text": "Двама мъже са пострадали леко при пътнотранспортно произшествие между таксиметров автомобил и бус в столицата.Към 10.30 часа в полицията е получен сигнал за пътен инцидент между два автомобила на булевард \"Цариградско шосе\", на входа на София в посока центъра, в района на близката метростанция \"Интер Експо Център\", съобщава пресцентъра на МВР. Вселдствие на удара таксиметровият автомобил се е преобърнал по таван. При сблъсъка са пострадали двама мъже от таксиметровия автомобил. Пострадалите са 46-годишен мъж и 41-годишна жена. Те са транспортирани в Спешното отделение на УМБАЛ \"Св. Анна\".  Пострадалите са стабилизриани са и адекватни, без опасност за живота. След напрвените предварителни прегледи е установено, че и двамата имат счупване на носа.Движението в района не е затруднено. Екипи на \"Пътна полиция\" изясняват обстоятелствата около инцидента.", "date": "2017.08.01", "title": "Двама пострадали при тежка катастрофа на \"Цариградско шосе\""}
{"url": "https://news.bg/regions/vavedoha-vsichkite-60-ekoavtobusa-v-sofiya.html", "text": "Въведоха в експлоатация новите 60 екоавтобуса в София.Новите автобуси се предвижват на газ. Те заменят старите автобуси на градския транспорт в районите \"Нови Искър\", \"Кремиковци\", \"Връбница\" и \"Надежда\".Припомняме, на 25 юли, вторник, кметът на София Йорданка Фандъкова заяви, че до днес поетапно автобусите ще влязат в движение. Тогава тя информира, че автобусите ще се движат в северните и западните райони на София, където до този момент са се движели автобуси на възраст между 15 и 25 години. Старите коли на градския транспорт бяха дизелови и без климатизация.Всичките нови автобуси са с най-висок екологичен стандарт \"Евро 6\". Новите коли са изцяло климатизирани и имат платформи, които улесняват достъпа на майки с колички и хора с увреждания.Автобусите са снабдени и с камери за видеонаблюдение, които да осигурят по-голяма безопасност на гражданите на столицата, както и с монитори за информация на пътниците.", "date": "2017.08.01", "title": "Въведоха всичките 60 екоавтобуса в София"}
{"url": "https://news.bg/education/balgariya-s-komplekt-medali-ot-nay-prestizhnata-olimpiada-po-biologiya.html", "text": "Учениците от българския нционален отбор спечелиха златен, сребърен и бронзов медал на 28-ата Международна олимпиада по биология, чийто домакин тази година беше Ковънтри, Великобритания. Британският град приветства 241 състезателя от 68 държави от цял свят. Всяка държава се представлява от национален отбор.Обичайно българските състезатели бележат високи резултати, но тазгодишното представяне е рекордно за страната ни. Българските медалисти кацнаха на летище София на 30 юли късно вечерта и бяха приветствани от близки и приятели за успеха.След теоретичния и практически състезателен ден - 25 и 27 юли - българските участници спечелиха комплект златен, сребърен и бронзов медал.Организатори на олимпиадата са Royal Society of Biology и Университетът на Уоруик, а следващите домакини на най-добрите биолози в света, ще бъдат Иран през 2018.Нашият отбор се състои от четирима участника - Димитър Каразапрянов от 12 клас, НПМГ, който спечели златен медал, Габриела Христова, 12 клас, СМГ със сребърен медал от първенството, Мария Карабоева, 12 клас, НПМГ, която носи бронзов медал и Ваня Миланова от 11 клас на НПМГ.Учениците целогодишно работят за подготовката си. Преди състезанието българите прекараха и няколкоседмичната подготовка с техните ръководители - Албена Йорданова (доцент в Медицинския факултет на СУ), Снежанка Томова (доцент в Биологическия факултет на СУ \"Св. Кл. Охридски\") и Радослав Александров (докторант в Института по молекулярна биология при БАН).Международната олимпиада по биология е най-престижното състезание по биология за ученици от цял свят. България е една от шестте страни основателки на олимпиадата през 1989 г. Към 2017 г. българските участници в олимпиадата са донесли на страната ни общо 55 медала - 5 златни, 10 сребърни и 40 бронзови медала и почетна грамота.", "date": "2017.08.01", "title": "България с комплект медали от най-престижната олимпиада по биология"}
{"url": "https://news.bg/politics/za-borisov-nyama-bezrabotitsa.html", "text": "Безработица реално няма, безработица има за тези, които не искат да работят. Проблемът ни е много бързо през техникумите, през дуалното обучение, да повишаваме квалификацията. Немците сами си обучават персонала, за да получат по-добри резултати. Това заяви премиерът Бойко Борисов при откриването на завод за високотехнологични автомобилни компоненти в Пазарджик.От сме направили , всеки, който го препятства, , поясни Борисов и допълни, че в този завод се очаква да бъдат разкрити до 2700 работни места. \"След септември, след изборите в Германия, ще има по-голям интерес към България\", обнадежден е премиерът. Той допълни, че преди дни е открита инвестиция в Ямбол, подготвя се и в Плевен за близо 8 хил. работни места.Запитан с какво Българската държава няма да прави компромис по отношение на договора с Р Македония, който се очаква да бъде подписан по-късно през деня, министър-председателят заяви, че не вижда какви компромиси от текста може да се направят. \"Отиваме с ясен мандат, след като го подпишем, ще бъде ратифициран\", каза Борисов.Той не скри и променливите решения от страна на Македония. Поискаха хеликоптер за гасене на пожарите, после не го поискаха. Шефът на пожарната и Гражданска защита са в готовност, ако подадат сигнал, ще реагираме, обясни премиерът и даде пример за нашия екип огнегоборци, които помогнаха при потушаването на пожарите в Черна гора.\"Никога нямам очаквания, когато нещо свърши, тогава го коментирам\", обясни Борисов за договора с Македония, който се очаква да бъде подписан след часове в Скопие. Той поясни практическите измерения на това споразумение - коридор №8, както и АМ \"Хемус\". На инвеститорите и в Севлиево, Габрово, Ловеч, Плевен - \"Хемус\" им е задължителна. По думите му железопътната връзка София-Скопие и магистралата дали на Струма ще я заустим или към София, предстои да бъде решено.\"Благодаря на канцлера Меркел, на президента Макрон, че вкараха България в Берлинския процес, въпреки че той е за Западните Балкани, не касае България\", каза Борисов визирайки дипломатическата инициатива за влизане на Западните Балкани в ЕС като категорично поясни, че страната ни не е в този кръг, но е включена в процеса.Запитан за създаването на антикорупционен орган при президента Румен Радев, премиерът не пропусна да отговори на думите на лидера на  дали зам.-председателят на ГЕРБ Цветан Цветанов знае, че е играл за загуба на президентските избори.\"Нинова президентски избори не е спечелила. Тя да се беше явила на президентски избори, аз знам какво правя и сме я победили категорично. Двуличие е, малко да бъдат по-скромни, те нямаха кандидат на президентски избори. Ние с тях на президентски избори не сме се сблъсквали, след тях (президентския вот - б.р.) бяха парламентарните, и резултатът е категоричен - 15 депутата повече\", заяви Борисов.Той веднага припомни информацията на Сметната палата след приключване на кандидат-прездинетския вот. \" намери по кандидадт-президентските избори, малко ще ме е страх да коментирам толкова смело подобен въпрос. Още повече с президента Радев се видяхме, договорихме, че дирекцията Антикорупция в ДАНС ще отиде в този голям орган, ще се избира и назначава от парламента, ще бъде равноотдалечена\", допълни Борисов.Бюджетът ни е на излишък, безработица няма, обобщи Борисов и припомни, че в мандата на БСП \"събориха КТБ\". Най-острият човек там бях аз, а стига двуличие, каза премиерът Борисов пред журналисти в Пазарджик.", "date": "2017.08.01", "title": "За Борисов няма безработица"}
{"url": "https://news.bg/world/nov-rekorden-rast-na-imigrantskoto-naselenie-v-germaniya.html", "text": "Броят на хората с имигрантски произход в Германия е нараснал с 8,5% до рекордните 18,6 милиона души през 2016 г, което предимно се дължи на пристигналите бежанци. Това става ясно от изнесените от Федералната статистическа служба данни, цитирани от Ройтерс.22,5% са първа или втора генерация имигранти с най-малко един родител, който не е роден в Германия, поясняват от службата.Около 2,3 милиона души в Германия имат семейни връзки с Близкия изток - ръст от почти 51% от 2011 г. и около 740 000 души имат африкански произход, което е с 46 на сто увеличение от 2011 г.Обаче мнозинството от имигрантите имат връзка с други европейски държави.", "date": "2017.08.01", "title": "Нов рекорден ръст на имигрантското население в Германия"}
{"url": "https://news.bg/world/5-shans-za-izpalnenie-na-klimatichnata-tsel-pod-2-gradusa-po-tselziy.html", "text": "Има 5% шанс да се ограничи средното глобално затопляне под 2 градуса по Целзий, обявиха учени, цитирани от АФП.Целта е заложена в сключеното през 2015 г. Парижко споразумение за климата.Учените пишат за списание Nature Climate Change, че шансът да се изпълни по-амбициозната цел за намаляване на температурата до 1,5 градуса по Целзий, която също е включена в споразумението, подписано от 196 държави, е 1%.Базираният в САЩ екип от експерти е използвал модели за ръста на населението, за да изчисли бъдещото производство и свързаните с това въглеродни емисии от използваните изкопаеми горива.Основавайки се на тези данни, \"вероятното увеличение на световната температура е 2 до 4,9 градуса по Целзий, осреднено 3,2 градуса и 5% шанс да бъде под 2 градуса по Целзий\", пишат учените.Сключилите Парижкото споразумение държави се съгласиха да държат глобалното затопляне под 2 градуса по Целзий в сравнение със стойностите отпреди индустриалната революция и 1,5 градуса по Целзий, за да предотвратят катастрофално покачване на морското ниво, засушаване, бури и други климатични изменения.Експерти отдавна предупреждават, че дори 2 градуса по Целзий е изключително трудна задача.ООН препоръчва 40-70% намаляване на парниковите емисии от изкопаеми горива до 2050 г. от нивата през 2010 г.Според данните на ООН световното население ще се увеличи от 7,5 милиарда души днес до 11,2 милиарда души до 2100 г.", "date": "2017.08.01", "title": "5% шанс за изпълнение на климатичната цел под 2 градуса по Целзий"}
{"url": "https://news.bg/society/arhitektite-nastoyavat-za-dva-novi-zakona-za-ustroystvoto-na-teritoriyata.html", "text": "Камарата на архитектите в България (КАБ) настоява за два нови закона вместо досегашния Закон за устройство на територията от \"съветски тип\".На пресконференция председателят на Камарата арх. Борислав Игнатов изтъкна, че този закон е морално остарял и трябва да се мисли за промяна в неговата философия, така че проектантите и инвеститорите да не ходят от гише на гише, а както е в Македония - всичко да става по електронен път посредством електронна система за издаване на разрешителни за строеж.В Македония през 2014 г. за седем месеца и срещу 200 хил. евро е създадена такава система, благодарение на която се премахва в пъти инвестиционната тежест. Така в Македония се отчитало страхотно облекчаване на работата и бум на инвестициите и строителството в цяла Македония.Игнатов обясни, че в момента Законът за устройство на територията се опитва да опише всичко, което е разрешено, а останалото е забранено. \"Това е грешен подход\", констатира Игнатов. По думите му правилният подход е той да бъде със забранителен характер - тоест да опише всичко това, което е вредно за обществото.ЗУТ е претърпял 76 промени за 16 години и на практика е изчерпан, категоричен е Игнатов. По думите му разрешението за строеж се е превърнало в рубикон, който разделя проектирането от строителството, а контролът вместо да е в частта на строителството, се насочвал към инвестиционният проект.Така се стига до парадокса без знанието на проектанта да се правят промени в инвестиционните проекти, които застрашават човешкия живот. Български патент бил и независимият надзор над инвестиционния проект.Според арх. Мартин Христов, заместник-председател на УС на Камарата на архитектите в България е недопустимо изпъждането на архитекта от процеса на строителството.Мартин Христов коментира още, че за да получат разрешение за строеж от инвеститорите у нас се изискват над 170 документа, докато в Германия се попълват 19 бланки. Христов даде и пример - показа документите, необходими за разрешително за строеж в Германия и тези, които се изискват в България.На снимката се вижда разликата в обема на желаната документация - в ръка си Борислав Игнатов държи папка с документите, които се търсят в Германия, докато на трибуната пред него в класьори са наредени документите, които се изискват за строеж у нас. Христов подчерта и че тези документи са необходими са изкарването на разрешително независимо от обекта, които се строи.Председателят на Камарата арх. Борислав Игнатов камарата заяви, че КАБ ще настоява за изработване на два нови закона, регулиращи проблемите в бранша, тъй като ЗУТ вече е изчерпан. Така те предлагат да се раздели устройственото от инвестиционното планиране в два закона, които да са кратки и ясни. Камарата вече е проучила чуждият опит в тази насока, който показва, че в центъра на вниманието е инвеститорът, а не администрацията. На практика сега проектантите са отстранени от процеса на строителство и приемане на сградата.Според арх. Емил Жечев генезисът на този проблем е наречен бюрокрация и идва от обстоятелството, свързано с лавинообразно увеличаване на общинските администрации. Така щатът на общинските служители е нараснал осем пъти като по този начин се превръщали \"политически хранилки\".Жечев посочи, че е необходимо намаляване на броя на проектните части - на четири. Проблем представлявало и консервационно-реставрационните работи и опазването на културното ни наследство. Тези дейности също се водят строежи в ЗУТ, а философията на опазване на културното наследство е съвсем друга - изисква работа на ръка и сертификат за майсторство.У нас няма нито една строителна фирма, която да покаже, че има специалисти по отношение на работа с метал, дърво и детайли. Работата в археологическите обекти следва да бъде извадена от термина строеж. От камарата настояват за регистрационен режим в инвестиционното проектиране.", "date": "2017.08.01", "title": "Архитектите настояват за два нови закона за устройството на територията"}
{"url": "https://news.bg/politics/borisov-e-na-ofitsialno-poseshtenie-v-makedoniya.html", "text": "Министър-председателят Бойко Борисов е на официално посещение в Република Македония до 2 август. Визитата е продължение на договореностите, постигнати при посещението на премиера Зоран Заев в София на 20 юни т. г. и е израз на желанието и политическата воля на двете страни за изграждане на открити, добросъседски отношения, основани на европейските ценности и взаимно уважение.В Скопие Борисов се среща с колегата си Зоран Заев, с председателя на парламента Талат Джафери и с президента Георге Иванов. Двамата министър-председатели ще подпишат Договор за приятелство, добросъседство и сътрудничество между Република България и Република Македония.Подписването на документа е основа за трайно и устойчиво изграждане на приятелски и добросъседски отношения и ще допринесе за засилване на сътрудничеството в двустранен и многостранен план, за разширяването на транспортните връзки и комуникации, за улесняване на контактите между гражданите на двете страни.На официалната церемония ще бъдат подписани също Меморандум за разбирателство между Министерството на транспорта, информационните технологии и съобщенията на Република България и Министерството на транспорта и съобщенията на Република Македония за развитието на железопътните връзки между София и Скопие и Меморандум за сътрудничество в областта на природния газ.Първият документ съдържа ангажимент на двете страни в съответствие със своите държавни енергийни политики и общата енергийна политика на ЕС и Енергийната общност да си сътрудничат за проучване на възможностите за развитие на нова директна връзка между газовите им системи. За целта ще бъде създадена съвместна газова работна група, която ще подготви предварително технико-икономическо проучване за изграждане на газовата връзка.С втория документ българската страна поема ангажимент за доизграждането на железопътната връзка по направлението София - Перник - Радомир - македонска граница до 2027 г. Република Македония, от своя страна, се ангажира да изгради жп направлението Крива паланка - Деве баир - българска граница до края на 2025 г.По повод отбелязването на 114-ата годишнина от избухването на Илинденско-Преображенското въстание, на 2 август министър-председателите Бойко Борисов и Зоран Заев ще участват в церемония по полагане на венци пред гроба на Гоце Делчев в църквата \"Св. Спас\".При посещението си в Република Македония премиерът Борисов ще бъде придружаван от заместник министър-председателите Екатерина Захариева и Красимир Каракачанов, както и министрите Ивайло Московски и Теменужка Петкова, които ще проведат двустранни срещи със своите колеги от правителството на Република Македония.", "date": "2017.08.01", "title": "Борисов е на официално посещение в Македония"}
{"url": "https://news.bg/world/prezidentat-na-sasht-diktuval-na-sina-si-tramp-mladshi-kakvo-da-kazhe-za-sreshtata-s-ruski-advokat.html", "text": "Президентът на САЩ Доналд Тръмп лично диктувал подвеждащо съобщение, в което синът му Доналд Тръмп-младши заявява, че е провел среща с руски адвокат по време на предизборната кампания през 2016 г. и че на нея е обсъждана темата за осиновяването на деца.Това пише американският вестник \"Вашингтон поуст\", цитиран от АФП.По-рано излезе информация, че по време на срещата през юни 2016 г. Тръмп-младши, зетят на президента Джаред Къшнър и бившият шеф на предизборната кампания на Доналд Тръмп Пол Манафорт са се срещали с руски адвокат, който е заявил, че има инкриминираща информация за Хилари Клинтън.Имейлът на Тръмп-младши, в който кани Къшнър и Манафорт на срещата, е озаглавен \"Русия - Клинтън - лично или конфиденциално\".В първоначалния си коментар за срещата Тръмп-младши заяви, че групата \"предимно е обсъждала програма за осиновяване на руски деца\" и настоява, че не е обсъждан въпрос, свързан с кампанията.Американското издание отбелязва, че президентът е диктувал на сина си какво да каже, докато са пътували към Вашингтон от срещата на Г-20 в Германия.Впоследствие синът на американския лидер разтърси Вашингтон с публикуването на имейли, в които подробно разкрива за срещата с руския адвокат.Веднага след това Тръмп яростно защити решението му.Позовавайки се на източници, запознати с дискусиите, \"Вашингтон поуст\" допълва, че юридическият екип на президента е планирал да представи срещата като нагласена от демократите, за да вкарат Тръмп-младши и самия Тръмп в капан.Срещата с адвокат Наталия Веселницкая вкара Тръмп-младши в центъра на разрастващия се скандал около това дали екипът на Тръмп си е сътрудничел с Москва преди изборите.Американският вестник пише още, че съветници са обезпокоени от пряката намеса на президента в отговора на сина му, тъй като може да се възприеме като подкопаване на разследването на руската сага.\"Това беше...ненужно\", каза президентски съветник пред изданието.\"\", добави представителят.", "date": "2017.08.01", "title": "Президентът на САЩ диктувал на сина си Тръмп-младши какво да каже за срещата с руски адвокат"}
{"url": "https://news.bg/world/kitay-kndr-i-sasht-pryako-otgovorni-za-naprezhenieto.html", "text": "САЩ и Северна Корея носят \"основна отговорност\" за намаляване на напрежението и за започване на преговори за мир на Корейския полуостров, а не Китай.Това заяви посланикът на китайската държава в ООН Лю Цзеи, цитиран от АП.Той поясни, че ако Вашингтон и Пхенян отказват да намалят напрежението и да проведат нови разговори, то \"няма значение Китай колко е способен, китайските усилия няма да доведат до практически резултати, защото зависи от двете основни страни\".Администрацията на Доналд Тръмп обвини Пекин, че не е успял да спре ядрената и ракетна програма на КНДР и предупреди, че може да наложи икономически рестрикции на Китай.90% от търговията на КНДР е с Китай.Според посланика вместо двете държави да изпълнят призивите на Съвета за сигурност на ООН за намаляване на напрежението и подновяване на мирните преговори, напрежението е увеличено в резултат на новите ракетни тестове, съобщения като това, че \"всички варианти са възможни\" и разполагането на противоракетна система за отбрана на САЩ на Корейския полуостров.Лю Цзеи добави още, че изпълнението на резолюциите на съвета също е възпрепятствано от едностранни санкции и \"предварителни условия за започване на диалог\" с Пхенян.\"\", категоричен дипломатът.", "date": "2017.08.01", "title": "Китай: КНДР и САЩ пряко отговорни за напрежението"}
{"url": "https://news.bg/world/sasht-zasekli-neobichayna-aktivnost-na-severnokoreyski-podvodnitsi.html", "text": "Американските военни са засекли \"необичайно високи и безпрецедентни нива\" на севернокорейска военна активност с подводници. Това заяви американски представител на Пентагона пред СиЕнЕн.Според източника проведено е изпитание от подводница след втория тест на междуконтинентална балистична ракета по-рано този месец. Представителят поясни, че тестът е проведен в корабостроителницата \"Синпо\" в неделя. Това е третото изпитание този месец и четвърто тази година. КНДР изпитва ракетни компоненти, които са от изключителна важност за развитието на ракетните възможности на подводници.Експерти вярват, че подобно изпитание на междуконтинентална балистична ракета в петък може да застраши градове като Лос Анджелис, Денвър и Чикаго.Вярва се, че Северна Корея има около 70 подводници, макар че повечето са стари и не могат да изстрелват ракети.Базираните на земя и на подводници ракети се считат за 2/3 от така наречената \"стратегическа триада\" - теория, според която държава трябва да има ядрени ракети, базирани на суша, вода и въздух, за да има способности успешно да сдържа враг, опитващ се да атакува държавата.Според оценката на американското разузнаване ракетната програма на подводници на КНДР е в начална фаза.По-рано този месец медията съобщи, че Северна Корея е изпратила подводница клас \"Ромео\" на безпрецедентен патрул.Двама американски военни представители поясниха, че този клас подводници е извършил \"необичайни дислоциращи дейности\" във водите до крайбрежието на Япония и е патрулирал далеч от очакваното, на около 100 километра от територията си в международни води.Обикновено подобен патрул е различен от типичните тренировки, които се извършват по-близо до брега, според представителите.Тази активност е принудила силите на САЩ и Южна Корея да повишат нивото на заплаха.", "date": "2017.08.01", "title": "САЩ засекли необичайна активност на севернокорейски подводници"}
{"url": "https://news.bg/world/ilinden-e-praznik-koyto-i-nie-obichame-zayavi-borisov-v-skopie.html", "text": "\"Празниците са общи, защо да не ги празнуваме?\" Така министър-председателят Бойко Борисов отговори на въпрос на македонска медия - Непосредствено след изявленията на двамата министър-председатели на България и Република Македония при подписването на  бе дадена възможност за журналистически въпроси. Подписването на договора и изявленията на двамата премиери се излъчваха пряко по БНТ.В характерния за Борисов стил, той на свой ред попита - \"\".Борисов настоя, че след подписването на договора и двата меморандума в областта на енергетиката и транспорта, страните от региона имат рядък шанс в посока на реализиране на договореностите от Берлинския процес за възстановяване, укрепване, присъединяване на Западните Балканите към ЕС.  Вторият момент е открояването на Черноморския и Дунавския регион за сътрудничество, какъвто е акцентът на българското председателство на ЕС.Борисов припомни, че на вниманието на ЕС стоят Балканите. По думите му в следващите до шест месеца (колкото трае ротационното председателство в Съвета на ЕС, а след Българското в началото на 2018 г., следват това на Австрия и Румъния) имаме редкия шанс Черноморският регион, Дунавската стратегия, Берлинският процес, разширяването на Балканите в рамките на две години да стои на вниманието на ЕС.\"\", изтъкна още Бойко Борисов.По думите му македонските му колеги трябва много усилено и бързо да вървят по пътя към ЕС и НАТО. \"\", изтъкна той и допълни, че без европейската солидарност не биха били възможни големите инфраструктурни проекти, свързани с метрото, магистралите, пречиствателните станции.\"\", заяви министър-председателят. Борисов пожела на Република Македония и на гражданите ѝ бързо да влязат в голямото европейско семейство.", "date": "2017.08.01", "title": "Илинден е празник, който и ние обичаме, заяви Борисов в Скопие"}
{"url": "https://news.bg/regions/kamion-se-zapali-v-dvizhenie-na-am-struma.html", "text": "Тежкотоварен автомобил се запали в движение на АМ \"Струма\".Автомобилът пламнал докато се предвижвал в отсечката между Дупница и Благоевград. Превозното средство пренасяло дърва.Вследствие на пожара е изгоряла конструкцията на ремаркето и задните гуми на камиона, информира Нова телевизия.На мястото са пристигнали екипи на пожарната, които загасили пламъците. Водачът не е пострадал.Предполага се, че пожарът е възникнал вследствие на спукана гума.", "date": "2017.08.01", "title": "Камион се запали в движение на АМ \"Струма\""}
{"url": "https://news.bg/world/kakva-strahotna-demokratsiya-sa-sasht-podigra-se-maduro-s-tramp.html", "text": "Президентът на Венецуела Николас Мадуро се присмя на санкциите, наложени от Вашингтон след изборите за конституционно събрание, информират световни агенции.Белият дом атакува \"диктатора\" Мадуро заради \"присвояването на абсолютна власт\".Държавният глава, който е пряко засегнат от рестриктивните мерки, смъмри американския лидер Доналд Тръмп за начина, по който победи на президентските избори през ноември. Милиардерът спечели в Избирателната колегия, но загуби народния вот.\"Не изпълнявам заповеди от империята\", каза той пред поддръжници и подчерта, че \"императорът\" Доналд Тръмп прави най-голямата грешка като се занимава с Венецуела.\"Продължавайте със санкциите си, Доналд Тръмп\", добави Мадуро.\"\", подигра се венецуелският лидер с Вашингтон, аплодиран от присъстващите.Демократът Хилари Клинтън спечели народния вот срещу Тръмп с 2,9 милиона гласа, според официалните резултати.Според Мадуро санкциите отразяват \"отчаянието\" на Тръмп и \"омразата\" му към социалистическото правителство на Венецуела.С налагането на санкциите САЩ замразяват всички активи на Мадуро под американска юрисдикция и американците нямат право да правят бизнес с него.Миналата седмица Вашингтон наложи санкции на 13 официални представители на латиноамериканската държава.", "date": "2017.08.01", "title": "Каква страхотна демокрация са САЩ, подигра се Мадуро с Тръмп"}
{"url": "https://news.bg/society/povdignato-e-obvinenie-sreshtu-maykata-izostavila-bebeto-si-v-mladost-1.html", "text": "Мария Иванова - майката, беше извикана на разпит в Столичното Седмо РПУ.На жената е повдигнато обвинение. Изоставяйки бебето си само и без надзор в парк в столичния \"Младост\", тя е изложила здравето на детето си на риск. Тъй като детето е много малко, оставяйки го наслънце само, тя  го оставя и без храна и вода. Пред разследващия полицай, Мария е дала обяснение, че в момента се намира в тежко материално положение. Мария не е осъждана до момента и спрямо нея е взета мярка за неотклонение \"Подписка\".Ако бъде призната за виновна наказанията са до 3 години затвор и обществено порицание.Майката на изоставения Александър не е търсила помощ от социалните, обяви пред БТВ Емил Тодоров от дирекция \"Закрила на детето\" към Агенцията за социално подпомагане.Той беше категоричен, че ако майката беше потърсила помощ, те веднага щели да се отзоват.Припомняме, че вчера, 31 юли, Мария се разкая и поиска да си върне детето обратно. Тя обаче призна, че има нужда от финансова помощ, за да може да се грижи за него.Дали детето ще бъде върнато на майка му ще стане ясно едва след като го изпишат от болницата. Малкият Александър в момента е в лечебно заведение и е в добро състояние.Мария би могла да гледа детето си, след като социалните проверят има ли капацитета да се грижи за бебето.Специалисти от фондация \"За нашите деца\" оценяват родителския капацитет на Мария, а становището им ще излезе до два месеца, казва пред БНТ изпълнителният директор на фондацията Иванка Шалапова.", "date": "2017.08.01", "title": "Повдигнато е обвинение срещу майката, изоставила бебето си в \"Младост\" 1"}
