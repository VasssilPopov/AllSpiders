{"url": "https://news.bg/int-politics/poroshenko-shte-se-kandidatira-na-parlamentarnite-izbori.html", "text": "Президентът на Украйна Петро Порошенко, който загуби битката за втори мандат, отстъпвайки на комика Володимир Зеленски, няма намерение да напуска политиката. Той се появи заедно със съпругата си Марина на площада пред президентската администрация и благодари на своите привърженици, които се бяха събрали да му изкажат подкрепа, предаде агенция \"Укринформ\".Порошенко увери гражданите, че ще направи всичко по силите си страната да продължи да върви напред и да осъществява планираните реформи.\"Главните ни победи предстоят. Нека всички да го чуят.\" - посочи той.Петро Порошенко съобщи, че има намерение да се кандидатира на предстоящия парламентарен вот, както и на следващите президентски избори.Припомняме, на балотажа за избор на държавен глава, който се проведе на 21 април, Порошенко събра 24.26% от гласовете, а опонентът му Зеленски - 73.22%. В дните преди президентските избори руски източници разпространяваха версии, че Порошенко замисля \"бягство\" от страната.", "date": "2019.04.22", "title": "Порошенко ще се кандидатира на парламентарните избори"}
{"url": "https://news.bg/regions/razchistvat-do-praznitsite-patya-do-rilskiya-manastir.html", "text": "Започнали са аварийно-възстановителните работи по укрепването на скатовете в 250-метровия участък при 27-ми километър на третокласния път III-107 Кочериново - Рила - Рилски манастир.До 25 април ще се разчиства платното от скалните късове. За да не се затруднява трафикът към Рилския манастир в почивните дни за Великден няма да се изпълняват никакви дейности. Предвидените строителни работи ще продължат след празниците и ще са само в делничните дни, от понеделник до 13 ч. в петък. В събота и неделя, както и на официални празници, няма да се извършват строителни дейности.За безпроблемното преминаване на моторните превозни средства при извършването на аварийно-възстановителните работи е въведена временна организация за движение. Трафикът се пропуска чрез светофарна уредба, а при необходимост ще се спира от сигналисти за времеви интервали не по-големи от един час. Необходимо е шофьорите да карат внимателно и да спазват поставената сигнализация и ограничението на скоростта от 40 км/ч.Предвидените дейности включват обрушване на скатовете и монтаж на високоякостна защитна система. Срокът за приключване на укрепителните работи е до началото на юни т.г.", "date": "2019.04.22", "title": "Разчистват до празниците пътя до Рилския манастир"}
{"url": "https://news.bg/crime/potvardiha-prisadata-na-kamenarov-toy-napuska-shefskiya-stol-v-bnt.html", "text": "Генералният директор на БНТ Константин Каменаров беше признат за виновен по обвинението, че е шофирал с 1.6 промила алкохол в кръвта, предаде \"Сега\".Софийският градски съд потвърди изцяло присъдата на Районния съд, като решението е окончателно и не подлежи на обжалване.От днес влиза в сила наложеното наказание от 1 година и 3 месеца \"лишаване от свобода\" с 3 години изпитателен срок и 600 лева глоба.По тази причина Каменаров е длъжен да напусне поста на генерален директор на БНТ, защото по закон членовете на управата на националната телевизия не могат да бъдат осъждани, без значение дали става въпрос за ефективно или условно наказание.Припомняме, Каменаров беше хванат да шофира пиян късно вечерта през юни 2016 г. Тогава той беше спрян за полицейска проверка, а пробата му с дрегер отчела 1.6 промила.В края на 2017 г. Софийският районен съд му наложи условна присъда от година и три месеца затвор, 600 лева глоба, както и отнемане на шофьорската му книжка за година и половина. Той обжалва съдебния акт пред Софийския градски съд.Процесът по обжалването беше  заради ангажименти или заболявания на Каменаров или адвоката му. Последното отлагане обаче предизвика отзвук, защото стана ясно, че докато е бил болен, Каменаров всъщност е бил в командировка в Брюксел.", "date": "2019.04.22", "title": "Потвърдиха присъдата на Каменаров, той напуска шефския стол в БНТ"}
{"url": "https://news.bg/int-politics/bruney-ubezhdava-s-pismo-es-che-ubiystvoto-s-kamani-e-priemlivo.html", "text": "Бруней пише писмо до Европейския парламент, че  за хомосексуален секс, твърдейки, че присъдите ще бъдат редки, тъй като за свидетели се изискват двама мъже с \"висок морал и благочестие\", съобщава \"Гардиън\".В писмото, изпратено до членовете на ЕП, мисията на кралството в ЕС призова за \"толерантност, уважение и разбиране\" по отношение на желанието на страната да запази традиционните си ценности и \"семейната линия\".Новият наказателен кодекс, който също предвижда ампутация за крадци и бой на хора, носещи дрехи, свързани с противоположния пол, бе въведен на 3 април, въпреки международното осъждане. В писмото, кралството твърди, че това осъждане се дължи на погрешно схващане, което иска да изясни.\"Криминализирането на прелюбодейството и содомията е да се запази неприкосновеността на семейната линия и брака на отделни мюсюлмани, особено на жените\", се казва в него.\"Наказателните присъди \"хад\" (замерване с камъни до смърт и ампутация), се налагат за престъпления като кражба, грабеж, прелюбодеяние и содомия и имат изключително висок праг на доказване, изискващ не по-малко от двама или четирима мъже с висок морал и благочестие като свидетели и се изключва всякаква форма на косвени доказателства\", пише в писмото.Бруней, британска колония до 1984 г. обяснява, че това е \"съчетано с много висок стандарт на доказване на \"тоест без никакво съмнение\" за всички аспекти, което е много повече от стандарта в обичайното право гласящ \"извън разумното съмнение\".Такова е изискването и за \"стандартите на благочестие за мъжете свидетели\", като кралството пише, че е изключително трудно да се намерят такива, доколкото присъдите с \"хад\" могат да се основават единствено на признания на извършителя, а и признанията могат да бъдат оттеглени, допълва писмото.Що се отнася до боя-бичуването, ако това се смята от съдилища с шариат за подходящо наказание, то кралството обяснява, че това ще бъде извършвано само само от лица от същия пол като осъдените.\"Нарушителят трябва да е облечен, бичуването трябва да е с умерена сила, без да се вдига ръка над главата, да не води до разкъсване на кожата, нито до счупване на кости и не трябва да се нанася върху лицето, главата, стомаха, гърдите или чувствителните части\", допълва писмото.Писмото е изпратено преди гласуване в ЕП, в което евродепутатите подкрепиха резолюция с демонстрация на ръце, които категорично осъждат \"влизането в сила на ретроградния наказателен кодекс на шариата\".ЕП също така призовава ЕС да разгледа замразяване на активите, забрани за издаване на визи и вкарването в черен списък на девет хотела, собственост на Брунейската агенция за инвестиции, включително \"Дорчестър\" в Лондон, хотел \"Бевърли хилс\" и хотел \"Бел-Ер\" в Лос Анджелис.Султанът на Бруней, Хасанал Болкия, е един от най-богатите лидери в света с лично богатство от около 20 милиарда долара. Той управлява от 1967 година. Великобритания, Франция, Германия и ООН са сред онези, които вече осъдиха законите в кралството.", "date": "2019.04.22", "title": "Бруней убеждава с писмо ЕС, че убийството с камъни е приемливо"}
{"url": "https://news.bg/world/rasisti-prebiha-parviya-chernokozh-deputat-v-chehiya.html", "text": "Чешки депутат е хоспитализиран след предполагаема расистка атака, информира \"Политико\".Доминик Фери е откаран в болница, след като бил нападнат от двама мъже. Атаката изглежда е на расова основа. Нападението срещу първия чернокож депутат от Чехия е извършено в неделя по време на събитие за вино в селце в област Моравия. Полицията разследва случая.Самият Фери написа в \"Туитър\", че е бил ударен от двама мъже.22-годишният политик от дясноцентристката опозиционна партия TOP 09 има етиопски произход.Свидетел разказа, че единият от нападателите е крещял, че \"негрите изобщо нямат право да бъдат в политиката\".", "date": "2019.04.22", "title": "Расисти пребиха първия чернокож депутат в Чехия"}
{"url": "https://news.bg/crime/varnaha-shofyorskata-knizhka-na-lyutvi-mestan.html", "text": "Съдът в Кърджали върна книжката на Лютви Местан, предаде bTV.Причината, която магистратите посочват за решението е, че от събраните до момента данни по делото не се установява разследваното деяние да се отличава с по-висока от типичната за този вид престъпления обществена опасност и в обжалваното постановление не е налице яснота извършването на какво друго престъпление ще бъде осуетено с отнемането на свидетелството на обвиняемия.Все още не е ясно дали прокуратурата ще поиска повторно отнемане на книжката.Припомняме, по-рано днес стана ясно, че а, с която настоява свидетелството да му бъде върнато.Той е обвинен за причинена при на разклона за село Загорско край Кърджали. Той беше задържан за 24 часа, след което беше  По-късно обаче тя беше , тъй като нямало доказателства за доходите на политика.В края на миналата седмица , след като събра необходимите доказателства за състоянието му. Към момента обаче той отново обжалва мярката пред съда.Лидерът на ДОСТ има и забрана да напуска страната.", "date": "2019.04.22", "title": "Върнаха шофьорската книжка на Лютви Местан"}
{"url": "https://news.bg/society/myusyulmanite-v-balgariya-ostro-osazhdat-bezchovechnite-napadeniya-v-shri-lanka.html", "text": "Мюсюлманско изповедание в България остро осъжда безчовечните , довели до смъртта на близо 200 души и стотици ранени навръх свещения празник за християните Великден, се казва в осъдителна декларация за атаките. Мюсюлманско изповедание и мюсюлманската общност в България изразяват най-дълбоките си съболезнования на близките на загиналите и на пострадалите.\"Изказваме нашата солидарност с народа на Шри Ланка и споделяме неговата болка. Смятаме, че е наш всеобщ дълг да се обединим срещу злото, омразата и насилието\", допълват те в декларацията.", "date": "2019.04.22", "title": "Мюсюлманите в България остро осъждат безчовечните нападения в Шри Ланка"}
{"url": "https://news.bg/world/vliyatelen-britanski-deputat-shte-poiska-ostavkata-na-tereza-mey.html", "text": "Утре влиятелен британски депутати ще поиска премиерът на Обединеното кралство Тереза Мей да подаде оставка, пише \"Мейл он сънди\".Изданието отбелязва, че бившият поддръжник на Мей официално ще поиска премиерът да се оттегли от властта.Ситуацията около Брекзит през последната седмица е в застой заради празниците около Великден, но от утре се очаква британските политици да подновят работа.През уикенда председателят на Европейската комисия Жан-Клод Юнкер предупреди, че Брекзит не може да бъде отлаган безброй пъти и Лондон \"не трябва да губи време\" в намирането на решение за излизане от безизходицата.Преди Мей обяви, че страната може да ратифицира споразумение за Брекзит преди 22 май, за да избегне участие на изборите за Европейски парламент.", "date": "2019.04.22", "title": "Влиятелен британски депутат ще поиска оставката на Тереза Мей"}
{"url": "https://news.bg/politics/i-ot-vmro-skochiha-sreshtu-strategiyata-za-deteto.html", "text": "От ВМРО се обявяват категорично против подготвяната Национална стратегия за детето. Според тях изобщо не е нужна Държавната агенция за закрила на детето, ако тя работи срещу обществото.От партията не разбират защо ДАЗД отказва да оповести публично списъка с неправителствени организации, с които е обсъждала въпросния документ.\"Дали защото може да се окаже, че те са същите, които избирателно бяха канени на \"обсъждането\" на Истанбулската конвенция?\", питат риторично те.Според патриотите е абсурдна заявката за пълна власт над децата от страна на бюрокрацията. Те са на мнение, че Националната стратегия за детето носи посланието: \"Да защитим всички деца от техните родители\", тъй като приемала \"истанбулската\" хипотеза, че цялата нация се състои от насилници и престъпници, които трябва да бъдат контролирани.Те напомнят, че основната задача на държавната власт е да пази реда и мира в обществото от престъпници, а не да вменява вина на родителите, за да се намесва в отношенията им с техните деца.Патриотите са обезпокоени от липсата на форми на контрол над държавните служители като тези, които се предвиждат за семействата, за да се следи за съвестното изпълнение на задълженията им.За да бъде подпомогнато развитието на детето и да му бъде дадена реална подкрепа, в центъра на държавната подкрепа трябва да бъде поставено семейството, смятат от ВМРО.Те намират за смущаващо предвиденото задължително въвеждане на патронажна грижа под формата на редовни домашни посещения за всички деца от 0 до 3 години, тъй като това е в разрез с Конституцията, гарантираща неприкосновеността на жилището.За пореден път се демонстрира стремеж за намеса в неприкосновения личен и семеен живот, посочват от партията.Според патриотите въведеният в Стратегията термин \"детско правосъдие\" е пряк паралел с въведения от Истанбулската конвенция термин \"насилие срещу жени\".Те са категорични, че документът е изцяло изграден върху грешни приоритети и е опит за отчуждаване на децата от родителите и стъпка към последващо постепенно одържавяване на децата в България.По тази причина от ВМРО са категорични, че ще се противопоставят на всеки опит за приемане на Стратегията от страна на държавата. Те са на мнение, че дейността на Държавната агенция за закрила на детето също трябва да бъде подложена на критичен анализ и да се постави въпроса дали изобщо е нужна на обществото такава институция, която работи срещу интересите на обществото.", "date": "2019.04.22", "title": "И от ВМРО скочиха срещу Стратегията за детето"}
{"url": "https://news.bg/world/turtsiya-nyama-da-prieme-novite-antiiranski-sanktsii-na-sasht.html", "text": "Турция обяви, че \"няма да приеме\" , съобщават АФП и други медии.Мерките ще засегнат осем държави - Китай, Индия, Япония, Южна Корея, Тайван, Италия, Гърция и Турция.\"Няма да приемем едностранните санкции и налагания по въпроса как да установяваме отношения с нашите съседи\", закани се турският външен министър Мевлют Чавушоглу, цитиран от Анадолската агенция.Според него решението не обслужва регионалния мир и стабилност. Чавушоглу вярва, че в крайна сметка американското решение ще навреди на иранския народ.По-рано съветникът на Белия дом по национална сигурност Джон Болтън призова Ислямската република да \"промени поведението си или да продължи да плаща цената за дестабилизиращото си поведение\".Турция е един от основните купувачи на ирански петрол. По информация на вестник \"Сабах\" през изминалата година Техеран е доставил на Анкара повече от 25 милиона тона нефт.", "date": "2019.04.22", "title": "Турция няма да приеме новите антиирански санкции на САЩ"}
{"url": "https://news.bg/crime/provezhda-se-spetsaktsiya-sreshtu-narkodilari-v-kv-strelbishte-v-sofiya.html", "text": "В квартал \"Стрелбище\" в София се провежда специализирана полицейска акция срещу наркодилъри, съобщава НоваТВ.Задържани са 3-ма души към момента, а на място има 10 патрулни коли.", "date": "2019.04.22", "title": "Провежда се спецакция срещу наркодилъри в кв. \"Стрелбище\" в София"}
{"url": "https://news.bg/bulgaria/balgariya-podkrepya-sarbiya-v-es.html", "text": "\"България ще продължи да подкрепя Сърбия по пътя й към европейската интеграция, както го е правила и досега. Ценим високо добросъседските отношения в региона и по време на българското председателство не пестихме усилия да убеждаваме партньорите в ЕС, че стабилни Балкани означават и стабилна Европа\".Това обяви външният ни министър Екатерина Захариева по време на среща с министъра за европейската интеграция на Сърбия Ядранка Йоксимович, информират от МВнР.Европейската интеграция на страните от Западните Балкани е приоритет в българската външна политика и бе сред четирите приоритета на българското европейско председателство. Миналата година по време на българското председателство под ръководството на Захариева Конференцията за присъединяване на Сърбия отвори две нови глави от преговорите за членство в Европейския съюз.Срещата между двамата министри е преминала в откровена и приятелска атмосфера в обсъждане на важни за двустранните отношения въпроси и проекти в областта на транспорта и енергетиката.Захариева и Йоксимович се обединиха около виждането, че в отношенията между двете страни през последните години има нов позитивен дух, който трябва да бъде развиван и в бъдеще. Изтъкнати бяха традиционно добрите контакти между двата народа, както и непрекъснато нарастващия туристически поток.Събеседниците подчертаха важността на съвместните проекти в областта на енергетиката и транспорта, като изтъкнаха необходимостта от по-интензивно сътрудничество в образованието и науката.Йоксимович подчерта ползите от проектите, които се реализират с подкрепата на България по линия на помощта за развитие, и изрази надежда те да продължат. Вицепремиерът увери своя гост, че у нас се отдава особено важно значение на тези проекти и че усилията на страната ни в това отношение ще продължат.Чрез финансиране на проекти за развитие България ще подпомогне тази година общо 9 държави от Западните Балкани и Източното партньорство, включително и Сърбия. Общата стойност на всички проекти е почти 3,5 млн. лева, като за Сърбия се предвижда финансиране на проекти в Босилеград, Димитровград, проекти за сближаване на сръбското и европейското образование и други. Страната ни осигурява и 35 000 лв. за продължаване на проекта на Центъра за изследване на миграцията в Сърбия, в резултат на който за първи път през 2018 г. в национален сръбски всекидневник бяха публикувани статии и новини на български език.", "date": "2019.04.22", "title": "България подкрепя Сърбия в ЕС"}
{"url": "https://news.bg/society/balgarite-da-ne-patuvat-do-shri-lanka-zaradi-opasnost-ot-novi-teroristichni-aktove.html", "text": "Предвид развитието на ситуацията в Шри Ланка и евентуалната вероятност от нови , Министерство на външните работи предупреждава отново българските граждани да не предприемат пътуване до тази страна до нормализиране на обстановката. За тези на територията на Шри Ланка се съветва да поддържат връзка с посолството в Делхи, с близките си и да изчакат ситуацията да се нормализира.По информация на българското посолство в Делхи днес на брифинг с ръководителите на дипломатически мисии в Коломбо министър-председателят на Шри Ланка Ранил Викремесингхе е посъветвал намиращите се в страната туристи да останат, но е препоръчал тези, на които тепърва предстои да посетят страната да изчакат няколко дни, тъй като все още не всички терористи са разкрити.Той е посочил, че са идентифицирани 30 терористи, 9 атентатори-камикадзе, но се предполага, че те са общо 50 и са възможни още самоубийствени атентати.Сред идентифицираните до момента чуждестранни граждани, жертви на бомбените експлозии в Шри Ланка на 21 април, няма български граждани. Няма данни и за ранени български граждани.По данни на мисията ни в Делхи е установен контакт с над 20 български граждани, намиращи се на територията на Шри Ланка. Всички те са невредими след атентатите.Българското посолство в Делхи е в постоянен контакт по линия на местното консулско сътрудничество с посолствата на страните от ЕС в индийската столица, където се подава актуална информация от Коломбо.Посолството ни е в постоянен контакт и с хотели, и с болниците в Коломбо, където са настанени пострадали при атентатите.Препоръчително е българските граждани в Шри Ланка да избягват места, в които се провеждат религиозни прояви или в близост до религиозни храмове, а също и да проявяват предпазливост, ако са в близост до големи събирания на хора, протести или демонстрации.При необходимост или при извънредна ситуация българските граждани могат да се свържат с посолството на Република България в Делхи на тел.: + 91 11 26115549; +91 11 26115550 , тел. в извън работно време: + 91 9910999498.Сигнали и молби за съдействие се приемат денонощно и на телефонните линии на Дирекция \"Ситуационен център\": +359 2 948 24 04; +359 2 971 38 56 или имейл: . Денонощен телефон за съдействие на български граждани в чужбина на дирекция \"Ситуационен център\": +359-2-948-2404; +359-2-971-3856Телефон за сигнали за корупция, конфликт на интереси на служители на МВнР: 080016070 - от България; +359-80016070 - от чужбина", "date": "2019.04.22", "title": "Българите да не пътуват до Шри Ланка заради опасност от нови терористични актове"}
{"url": "https://news.bg/world/liderat-na-hizbula-otreche-informatsiya-za-predstoyashta-voyna-s-izrael.html", "text": "Лидерът на ливанската организация \"Хизбула\" Хасан Насрала опроверга информация, че е предупредил за вероятна война с Израел това лято, информира ливанският вестник \"Дейли стар\".\"Обикновено, когато има нещо написано във вестника, аз не отговарям, защото повечето неща се основават на невярна информация\", обяви Насрала по време на телевизионно обръщение по повод 34 г. от основаването на бойскаутите \"Имам ал Махди\".\"Но сега се почувствах задължен да отговаря на това, като се има предвид, че много местни медии публикуваха историята. Никога не съм казвал, че през лятото ще има израелска война в Ливан, това не се е случвало на никаква среща\", поясни Насрала.Той отговори на статия в кувейтския вестник Al-Rai, в която се твърди, че лидерът на \"Хизбула\" е заявил пред командирите си, че Израел планира изненадваща война срещу Ливан.", "date": "2019.04.22", "title": "Лидерът на „Хизбула” отрече информация за предстояща война с Израел"}
{"url": "https://news.bg/bulgaria/protestirashti-roditeli-poiskaha-otmyana-na-natsionalnata-strategiya-za-deteto.html", "text": "Родители организираха протести в София, Пловдив и Варна с искане за цялостна отмяна на Националната стратегия за детето, информира БНТ.Недоволните родители се събраха пред сградата на министерството на труда и социалната политика, за да изразят недоволството си.Протестиращите се опасяват, че стратегията децентрализира ролята на семейството, отнемат се права на родителите и се прехвърлят към социалните работници. Според тях това създава възможност за неправомерно отнемане на деца от родителите им.От Държавната агенция за закрила на детето уверяват, че стратегията за детето не въвежда нови норми и не премахва съществуващи.Въпреки че общественото обсъждане е приключило, от агенцията заявиха, че до края на май всеки, който има предложения за промени в документа, може да ги изпрати и те ще бъдат обсъдени.", "date": "2019.04.22", "title": "Протестиращи родители поискаха отмяна на Националната стратегия за детето"}
{"url": "https://news.bg/bulgaria/apartament-geyt-pogalna-i-karakachanov.html", "text": "\"Апартамент гейт\" погълна и министъра на отбраната и вицепремиер Красимир Каракачанов, съобщават Нова телевизия и bTV.Нова телевизия отбелязва, че според медийни публикации вицепремиерът е купил жилище в квартал \"Възраждане\" на занижени цени, а информацията в публичната декларация на министъра се разминавала с тази в кадастъра. Справка в имотния регистър показва, че през 2017 година Каракачанов е купил апартамент с мазе за малко над 240 хиляди лева. Общата квадратура на жилището е 210 кв. м., което по груби сметки прави около 640 евро на квадрат.bTV уточнява, че тераси от близо 120 квадратни метра не са декларирани от военния министър.Мезонетът е в сграда в широкия център на София. Последните два етажа са собственост на Каракачанов.През миналата година, когато заема поста министър на отбраната, лидерът на ВМРО е придобил мезонета, след като го разменя за свое жилище в квартал \"Овча купел\" и доплаща още 150 000 лева.В имотната декларация на Каракачанов жилището е 210 квадрата, но в нотариалния му акт се отбелязва 117 квадратни метра тераси, допълва телевизията.Мезонетът е на последните два етаж в сграда на улица \"Осогово\". Той е закупен на 15 май 2018 г.Пред bTV министърът коментира, че терасите от 117 квадратни метра не са усвоени. На въпрос защо не е декларирал пред антикорупционната комисия, той отговори, че е попълнил само жилищната площ, която е 210 квадратни метра.Вчера в интервю за Каракачанов заяви, че това е \"атака от определен кръг медии\".\"Всичко, което е записано в нотариалния акт е декларирано. Няма нищо незаконно\", поясни той.Междувременно БНР съобщава, че гражданско движение БОЕЦ е внесло сигнали до Комисията за противодействие на корупцията и за отнемане на незаконно придобитото имущество (КПКОНПИ) и до Върховната касационна прокуратура (ВКП) за извършена от Каракачанов симулативна сделка на занижена цена, недекларирани части от жилище, укрити доходи, данъчни, финансови и други престъпления.", "date": "2019.04.22", "title": "\"Апартамент гейт\" погълна и Каракачанов"}
{"url": "https://news.bg/bulgaria/ostaviha-v-aresta-7-ot-zadarzhanite-za-trafik-na-hora-s-tsel-prosiya.html", "text": "Оставиха в ареста 7 от задържаните за трафик на хора с цел просия, съобщава Нова телевизия.Решението е взето от спецсъда.В събота властите задържаха девет души във видинското село Дреновец. Срещу седем от тях са повдигнати обвинения.Те са от една фамилия и са обвинени за организиране на трафик на хора с цел просия и пране на пари, работили предимно в Швеция. А за да просят вербували социално слабите хора, на които обещавали, че придобитото ще разделят поравно.В съда стана ясно, че на ден човек печелил между 30 и 100 крони, което реално са между 5 и 20 лева. В края на деня давали спечеленото на обвиняемите, а те от своя страна им обещавали, че ще им дадат тяхната половина в България. Това обаче не се случвало и отново според показания на една от жертвите, за 2 месеца работа получила 120 лева.", "date": "2019.04.22", "title": "Оставиха в ареста 7 от задържаните за трафик на хора с цел просия"}
{"url": "https://news.bg/crime/30-godini-zatvor-poiska-prokuraturata-za-severin.html", "text": "30 години затвор поиска прокуратурата за Северин Красимиров, обвинен за , съобщи Нова телевизия.Той ще избегне най-тежкото наказание, след като се  и делото тръгна по Адвокатът му поиска само 15 години лишаване от свобода. Три са обвиненията срещу Северин Красимиров- за блудство, за изнасилване и за убийство по особено жесток и мъчителен начин.Близки на убитата ВикторияРоднини на Северин присъствали в съда, а майка му изпаднала в истерия. Близките на убитата Виктория Маринова, пък поискаха законодателни промени.На 6 април стана ясно, че Северин на делото срещу него. На 19 март на 7 октомври стана ясно, че административният директор и водещ на едно от предаванията на русенската телевизия TVN . на 10 октомври -осем часа след постъпило искане от българските власти. Той се е намирал в дома на майка си в германския град Щаде.Пред германските власти обвиняемият е признал за убийството на Маринова, но отказал да говори за каквото и да било сексуално посегателство върху нея.Извършителят е засечен въз основа на ДНК анализ, като данните са съвпаднали на 100% с намерените доказателства.Спрямо Северин  - за изнасилване и убийство.На 17 октомври той пристигна на летище \"София\" с полет от Хамбург, придружаван от  и Германия.Ден по-късно официално му бяха  На 19 октомври преди началото на заседанието за разглеждане на мярката му за постоянно задържане под стража, той заяви пред медиите, чНа 20 ноември станаха ясни и резултатите от направената му с според които Северин е с лека умствена изостаналост, но е вменяем и е разбирал какво върши, така че може да носи наказателна отговорност.", "date": "2019.04.22", "title": "30 години затвор поиска прокуратурата за Северин"}
{"url": "https://news.bg/world/sasht-sanktsionirat-vsichki-darzhavi-koito-kupuvat-iranski-petrol.html", "text": "Президентът на САЩ Доналд Тръмп реши през май да не удължава изключението за някои държави, което им позволява да купуват ирански петрол без заплаха от американски санкции, се казва в съобщение на Белия дом, цитирано от АП и други медии.САЩ, Саудитска Арабия и Обединените арабски емирства \"се съгласиха да предприемат своевременни действия, за да се гарантира, че световното търсене ще бъде посрещнато, след като целият ирански петрол бъде премахнат от пазара\", поясни Белият дом.Решението на Вашингтон е част от усилията на администрацията на Доналд Тръмп да доведе износа на ирански петрол до нула, след като Вашингтон се \"Президентът Доналд Тръмп реши да не подновява Изключенията за значително намаляване (SREs), когато изтече в началото на май (2 май). Решението има за цел да доведе износа на ирански петрол до нула, да се отнеме принципният източник на приходи на режима\", пише Белият дом.Мерките ще засегнат осем държави - Китай, Индия, Япония, Южна Корея, Тайван, Италия, Гърция и Турция. САЩ спестиха санкции срещу тези държави от ноември 2018 г, когато администрацията на Днес държавният секретар на САЩ Майк Помпео обсъди решението. Той обяви, че ще бъде увеличено производството на петрол, за да се възстановят загубите от блокирането на иранския петрол на пазара.Премиерът на Израел Бенямин Нетаняху приветства решението на американците.В \"Туитър\" той написа, че решението \"е важно за засилване на натиска върху иранския терористичен режим. Стоим до САЩ в решимостта им срещу агресията на Иран и това е правилният начин да я спрем\".Цената на петрола се покачи след разпространената в неделя информация за премахването на изключенията и остана висока при търговията днес. Цената на един барел сорт \"Брент\" се покачи с 2,6 на сто до 73,87 долара - най-високото ниво от началото на ноември 2018 г. Американският лек суров петрол скочи с 2,4 на сто или 1,52 долара за барел до 65,52 щатски долара. По-рано достигна връх от 65,87 долара - най-високото ниво от края на октомври.", "date": "2019.04.22", "title": "САЩ санкционират всички държави, които купуват ирански петрол"}
{"url": "https://news.bg/disasters/shri-lanka-identifitsira-edin-ot-teroristite-samoubiytsi.html", "text": "Властите на Шри Ланка идентифицираха самоличността на един от атентаторите-самоубийци, извършили  в Коломбо, съобщава \"Дейли стар\", цитирайки информация, която полицията е представила на съда в Коломбо.Идентифицирано е тялото на атентатора, взривил бомба в хотел \"Шангри-Ла\". Според полицията терористът се казва Инсан Селаван и той е собственик на фабрика, разположена между градовете Веламптия и Ависавела на изток от Коломбо.Полицията съобщи на съда, че девет служители на завода са задържани до 6 май като част от разследване на нападението. Разследването счита, че Селаван е свързан с атентаторите-самоубийци, които се взривиха в неделя.По-рано, полицията съобщи, че са , по данни на местните власти, арестуваните принадлежат към местното мюсюлманско общество.Службите за сигурност откриха подозрителна кола в предградие на град Коломбо, съобщава новинарският портал \"Ададерана\".Колата е намерена в района на Велисар, където се намира Англиканска църква. Сапьори инспектират автомобила. Полицията е блокирала близките пътища.Съобщава се, че е намерен и подозрителен пакет в близост до жп гара Форт в Коломбо, където са изпратени силите за сигурност.По-рано,  на автобусна спирка в района на Петта.  близо до една от нападнатите вчера църкви.Интерпол разгръща екип в Шри Ланка в подкрепа на разследването на терористичните атаки.В същото време, чуждестранните туристи напускат Шри Ланка, съобщава \"Блумбърг\", позовавайки се на представители на туристическата индустрия на страната.Според ръководителя на Бюрото за развитие на туризма в Шри Ланка, Кишу Гомес, \"точният брой чужденци, които напускат острова, не е известен, но вероятно са хиляди\".В тази връзка членовете на птавителството на островната държава провеждат срещи с представители на хотелиерския бизнес, които обмислят мерки за подобряване на сигурността в туристическите райони на страната.На свой ред Индраит Кумарасвами, председател на централната банка на Шри Ланка, отбелязва, че \"секторът на туризма ще бъде сериозно засегнат, въпреки че точните последици все още не са оценени\".Храмът на зъба на Буда в град Канди и други основни забележителности на страната са затворени. По данни на \"Блумбърг\", приходите от туризъм в Шри Ланка възлизат на 5% от БВП.", "date": "2019.04.22", "title": "Шри Ланка идентифицира един от терористите-самоубийци"}
{"url": "https://news.bg/regions/patna-politsiya-s-plan-za-trafika-po-praznitsite.html", "text": "Заради очаквания интензивен трафик по време на великденските празници и предстоящите почивни дни Пътна полиция е изготвила план за осигуряване безопасността на движението на територията на ОДМВР- София, извършване на строг контрол над шофьорите, които не изпълняват разпорежданията на контролните органи, както и недопускане на движение на автомобили в лентата за аварийно спиране на автомагистралите.По информация на Агенция \"Пътна инфраструктура\" състоянието на автомагистралите \"Тракия\" и \"Хемус\", считано към 22.04.2019г. е, както следва:АМ \"Тракия\":През празничните и почивни дни се въвежда реверсивно движение, както следва:- В деня преди празничния или почивен ден се обособяват две ленти в посока Бургас и една в посока София.- За последния почивен или празничен ден се обособяват две ленти в посока София и една в посока Бургас.- В деня преди празничния или почивен ден се обособяват две ленти в посока Бургас и една в посока София.- За последния почивен или празничен ден се обособяват две ленти в посока София и една в посока Бургас.ОДМВР-София препоръчва в пиковите часове при възможност да се използва обходен маршрут - пътен възел \"Нови хан\" - главен път I-8 - пътен възел \"Вакарел\" и обратно.АМ \"Хемус\":През празничните и почивни дни се въвежда реверсивно движение, както следва:- В деня преди празничния или почивен ден се обособяват две ленти в посока Варна и една в посока София;- За последния почивен или празничен ден се обособяват две ленти в посока София и една в посока Варна.На територията, обслужвана от областната дирекция, ще бъдат разположени максимален брой полицейски екипи, които да подпомагат движението и да следят за недопускане на автомобилни колони в участъците с въведена временна организация на движението.От КАТ напомнят, че санкцията за движение в аварийната лента при първо нарушение е в размер на 1000 лева и 3 месеца лишаване от правоуправление спрямо водача. Глобата за нарушаване на забраната за движение на МПС над 12 тона е в размер на 300 лева и 1 месец лишаване от правоуправление спрямо водача и спиране на МПС от движение за 1 месец спрямо собственика.", "date": "2019.04.22", "title": "Пътна полиция с план за трафика по празниците"}
{"url": "https://news.bg/society/spirat-onlayn-biletite-za-gradskiya-transport-vav-varna.html", "text": "Спират закупуването на онлайн билети за градския транспорт във Варна, информира БНР.Причината е, че общинската фирма Градски транспорт е прекъснала едностранно отношенията си с досега действащата платформата.Варненци недоволстват за това в социалните мрежи, тъй като вече са се сблъскали с проблема при опит да си закупят билет през телефона си.Мобилното приложение във Варна работи от август 2017 г. в близо 20 градски линии. Вложената е инвестиция в него е около 20 хил. лв.Основателят на платформата Димитър Димитров споделя пред общественото радио, че платформата работи напълно независимо от системата на интегрирания градски транспорт в града.Системата позволявала на всеки със смартфон, свързан с интернет и банкова карта да си купи мобилен билет веднага щом влезе в автобус или тролей във Варна. Цената била същата като на хартиения билет. Единственото условие било да бъде инсталирано приложението, което било безплатно.Мобилните билети остават достъпни само в София, няколко от линиите в Бургас, както и морската линия до о. Св. Анастасия.", "date": "2019.04.22", "title": "Спират онлайн билетите за градския транспорт във Варна"}
{"url": "https://news.bg/world/kremal-podgotovkata-za-sreshtata-putin-kim-e-vav-finalnata-faza.html", "text": "Подготовката за срещата между руския президент Владимир Путин и лидера на КНДР Ким Чен-ун е във финалната си фаза, обяви прессекретарят на Кремъл Дмитрий Песков пред журналисти, цитиран от ТАСС.Действително срещата се подготвя, подготовката навлезе във финалната фаза, тази среща ще се състои до края на април, обяви представителят на Кремъл. Той отказа да съобщи точната дата, мястото и подробностите около срещата.Песков посъветва журналистите \"да попитат в Пхенян\" колко дни ще продължи визитата на Ким Чен-ун в Русия.За съжаление не мога да ви дам повече информация от това, което вече сме казали, изтъкна той.По-рано Песков съобщи, че не могат да съобщят мястото и точното време на предстоящата среща от съображения за сигурност. Прессекретарят отбеляза, че преговорите ще се проведат на територията на Русия.По непотвърдена информация срещата между Ким и Путин ще се състои във Владивосток на 23 април. Путин ще участва на конференция в Китай от 25 до 27 април.", "date": "2019.04.22", "title": "Кремъл: Подготовката за срещата Путин-Ким е във финалната фаза"}
{"url": "https://news.bg/regions/tarnovski-studenti-protestirat-sreshtu-politicheskiya-natisk-varhu-vtu.html", "text": "Студенти от Великотърновския университет негодуват срещу предумишлено провалените според тях избори за допълване на студентската квота в Общото събрание на ВТУ. Те се събраха на спонтанна демонстрация пред залата на Академическия съвет на университета, за да изразят своето недоволство.Протестът ни бе насочен срещу поставянето на всички студенти и докторанти на университета под общ знаменател от страна на ръководството на Студентския съвет, което си позволява да говори от тяхно име и да твърди, че те са жертви на репресии и са системно притискани от страна на ръководството на университета, посочва студентът Боян Събев в изявление до медиите.По негови думи проявата е целяла да покаже и несъгласието на студентите \"с откритото партийно вмешателство в университетската автономия и опитите да бъде оказван натиск на най-високо държавно ниво\" върху висшето учебно заведение.В демонстрацията са се включили десетки студенти и докторанти на университета. Те подчертават, че това е била напълно спонтанна студентска инициатива, която не е целяла да оказва влияние в предстоящите избори за Общо събрание на университета.", "date": "2019.04.22", "title": "Търновски студенти протестират срещу политическия натиск върху ВТУ"}
{"url": "https://news.bg/world/zadarzhaha-nad-1000-ekoaktivisti-na-ostrova.html", "text": "Полицията на Великобритания съобщи, че повече от 1000 души са арестувани от началото на масовите протести в защита на климата в Лондон преди седмица, информира АП.Властите уточниха, че са задържали 1065 души, откакто движението Extinction Rebellion парализира райони в Централен Лондон, за да подчертаят необходимостта от драстично намаляване на въглеродните емисии. Срещу 53 души са повдигнати обвинения.От силите на реда поясниха, че от тази нощ Waterloo Bridge е отворен за автомобили, след като беше окупиран от демонстранти от миналия понеделник. Oxford Street и Parliament Square бяха прочистени ден по-рано.Неправителствената група иска преговори с правителството с настояване въпросът за климатичните промени да се превърне в основен приоритет.", "date": "2019.04.22", "title": "Задържаха над 1000 екоактивисти на Острова"}
{"url": "https://news.bg/health/prenasochvat-onkopatsienti-zaradi-nedostig-na-aparatura.html", "text": "Пациентите с онкологични заболявания, които се нуждаят от изследване за наличие на метастази, трябва да бъдат пренасочвани към изследвания с ПЕТ скенер или ядрено-магнитен резонанс (ЯМР). Причината е, че се спират доставките на технециеви генератори. Министерството на здравеопазването вече е изпратило указанието до всички лечебни заведения, в които се извършва диагностика и лечение на онкологични заболявания.От здравното ведомство съобщават, че през май 2018 г. са сключили договор за осигуряване на технециеви генератори с фирмата \"Новимед Фарма\" ЕООД, която е единственият вносител на този тип генератори за България. Тя обаче все още не е доставила всички заявени количества по договора въпреки уверенията от страна на управителя на компанията, че това ще се случи.От Министерството на здравеопазването напомнят, че в края на 2018 г. са провели обществена поръчка с предмет \"Доставка на радиоактивни лекарствени продукти, радиофармацевтици, радионуклидни генератори, китове и радионуклидни прекурсори за 2019 г.\", включваща 50 обособени позиции. Процедурата обаче е частично прекратена, тъй като за доставката на технециеви генератори не е подадена нито една оферта.Предстои скоро да бъде обявена нова обществена поръчка. От министерството уверяват, че до сключването на договор за доставка на технециеви генератори са създали необходимата организация, за да не се допуска риск за здравето на пациентите с онкологични заболявания, които се нуждаят от подобен тип изследване.", "date": "2019.04.22", "title": "Пренасочват онкопациенти заради недостиг на апаратура"}
{"url": "https://news.bg/health/natsionalen-savet-kontrolira-morbilito.html", "text": "Сформиран е Национален координационен съвет за контрол на морбили, съобщиха от здравното министерство. Съветът ще подпомага министъра при осъществяване на дейностите по ограничаване разпространението на заболяването. Също така ще изпълнява дейности, свързани с анализирането и контрола на предприетите мерки.До днес в страната има 463 случая на морбили. Териториално са засегнати единадесет области в страната: София-област - 165 заболели, Благоевград - 136 заболели, София-град - 134 заболели, Пазарджик и Перник - по 6 заболели, Бургас - 5 заболели, Велико Търново и Кюстендил - по 4 заболели, Ловеч, Монтана и Пловдив - по 1 заболял. През последната 16-та седмица на 2019 г. най-много случаи са съобщени от София-град -30 случая, София-област - 16 случая и Благоевград - 12 случая.Заразените бебета до една годинка са 81, а най-много са случаите във възрастта между 1 и 4 г. - 153. 110 са случаите на разболели се на възраст между 5 и 9 г., по 17 са случаите във възрастовите граници между 10 и 14 г. и 15 - 19 години.Над 20 години заболелите са: 20-24 г. - 15 случая; 25-29 г. - 22 случая; 30-34 г. - 7 случая; 35-39 г. - 20 случая;, над 40 г. - 21 случая.91 случая са при лица под 13-месечна възраст, при които не е проведена имунизация, тъй като не са достигнали до ваксинална възраст.Има и случаи заболял персонал в лечебни заведения след контакт с болни от морбили.От Министерство на здравеопазването припомнят, че още след първите регистрирани случаи на морбили в страната са дадени указания до Регионалните здравни инспекции медицинският персонал на лечебните заведения за болнична помощ, обслужващ заболели от морбили, да е с данни за протективен имунитет срещу заболяването. Тези от тях, които са неимунни към вируса на морбили, да се имунизират с трикомпонентна ваксина срещу морбили, паротит и рубеола. Дадени са указания и за стриктно прилагане и спазване на противоепидемичните мерки за недопускане на вътреболнично разпространение на морбили.Наредено е също така личните лекари да извършат преглед на пациентските листи за неимунизирани деца и приоритетно те да бъдат обхванати.По отношение на имунизационния статус на деца от най-засегнатите райони на страната е разпоредено провеждането на серопревалентно проучване за наличието на защитен имунитет срещу морбили, паротит и рубеола, като резултатите от него ще покажат дали децата са реално имунизирани.Съгласно Имунизационния календар на Република България на децата се поставят задължителна профилактична имунизация с комбинирана ваксина срещу морбили, паротит и рубеола от тринадесетия месец (след навършване на 13-месечна възраст) и реимунизация на 12-годишна възраст.Министерството призовава всички родители да проверят имунизационния статус на децата си за морбили и при установяване на пропуск или при съмнение за морбили да се обръщат към общопрактикуващия си лекар.От Световната здравна организация обявиха тревога, тъй като  между 2017 г. и 2018 г. до 82 596. Това е най-големият брой, записан през това десетилетие, според данни на СЗО.Припомняме, че при епидемията през 2009 г. у нас имаше 25 смъртни случая при 24 000 заразени, което е обичайният процент при разпространение на заболяването - 1 смъртен случай на 1000. Само преди дни .", "date": "2019.04.22", "title": "Национален съвет контролира морбилито"}
{"url": "https://news.bg/world/treti-i-posleden-den-na-referenduma-v-egipet.html", "text": "Гражданите на Египет гласуват  на референдум на третия и последен ден, които могат да позволят на президента Абдел Фатах ал Сиси да остане на поста до 2030 г., информира АП.Правителството се надява на висока избирателна активност, за да си гарантира легитимност.Властите предприеха мащабна кампания срещу дисидентите, откакто Сиси пое контрола над властта през 2013 г. Референдумът се разглежда като още една крачка към възстановяване на авторитарното управление 8 г. след продемократичните протести.Опозиционните партии призоваха египтяните да отхвърлят мерките, но те имат малко влияние в парламента, където поддръжници на Сиси с голямо мнозинство одобриха промените.Гласуването започна в 09,00 часа местно време. Резултатите се очакват до седмица.", "date": "2019.04.22", "title": "Трети и последен ден на референдума в Египет"}
{"url": "https://news.bg/int-politics/obyaviha-za-antisemitizam-polska-traditsiya-za-boy-na-chuchelo-na-yuda-iskariotski.html", "text": "Световният еврейски конгрес изрази възмущение от ритуален бой на чучело на Юда Искариотски, което прилича на карикатура на ортодоксален евреин, съобщава БиБиСи.Ритуалът на Разпети петък в Пручник, югоизточна Полша, е заснет и публикуван от полски новинарски сайт.\"Евреите са дълбоко обезпокоени от това ужасно възраждане на средновековния антисемитизъм, довело до невъобразимо насилие и страдание\", се казва в изявление на конгреса.В ритуала в Пручник, част от честванията на католическия Великден, деца се събират около чучелото и го бият с пръчки, докато възрастни го влачат по улиците.В миналото католическата църква в Полша забранява подобни практики.Миналата година  и страната обтегна отношенията със САЩ и Израел заради законодателство за Холокоста. Горната камара на полския парламент прокара проектозакон, предвиждащ наказание за всеки, който твърди, че Полша има вина за извършения от нацистите Холокост по време на Втората световна война.Външно министерство на Полша обяви малко по-късно, че  за Холокоста има за цел \"борба с всички форми на отричане и изопачаване на истината за Холокоста\".През февруари 2018 г. Бенямин  Матеуш Моравиецки за изказването му, че евреи са били сред извършителите на Холокоста.В края на юни, . С изменението се декриминализира приписването на нацистки престъпления на поляците.В средата на февруари тази година, .БиБиСи допълва, че според изследвания, хиляди поляци са сътрудничили на нацистите, но много други рискуват живота си, за да помогнат на евреите. Повече от три милиона полски евреи са убити по време на Втората световна война. Нацистка Германия е убила около шест милиона евреи в лагерите на смъртта в окупирана Полша и полета в бившия Съветски съюз.", "date": "2019.04.22", "title": "Обявиха за антисемитизъм полска традиция за бой на чучело на Юда Искариотски"}
{"url": "https://news.bg/economics/biozemedeltsite-dogovoriha-da-si-imat-resoren-ministar.html", "text": "Постигнато е споразумение с протестиращите организации от секторите плодове, зеленчуци, картофи и биопроизводство, съобщиха от Министерство на земеделието и храните.Това е станало по време на среща, на която министърът на земеделието, храните и горите Румен Порожанов е поканил представители на протестиращите асоциации.Договорено е да бъде назначен ресорен заместник-министър, който да отговаря за биологичното земеделие, растениевъдството и картофопроизводството. Той ще бъде предложен от бранша.Освен това е договорено да се изготвят дългосрочен план за развитие на сектор \"Плодове и зеленчуци\" и стратегия за възраждане на българското биопроизводство. Освен това представители на асоциациите ще бъдат включени в работните групи и консултативните съвети.За втора поредна седмица днес биопроизводители от различни области, подкрепени и от други земеделци  Те настояха за по-малка административна тежест, искаха и , обвиняваха ведомството в ощетяване на родното производство и свръхрегулация, която съсипва бизнеса им.Припомняме,  се състоя на 9 април. Тогава обаче министър Порожанов бе категоричен, че няма да подаде оставка, защото  на протестиращите.", "date": "2019.04.22", "title": "Биоземеделците договориха да си имат ресорен министър"}
{"url": "https://news.bg/politics/yotova-vizhda-edna-evropa-udavena-ot-svrahregulatsii.html", "text": "Свръхрегулациите удавиха идеята за Европа. Това заяви вицепрезидентът Илияна Йотова пред студенти в Нов български университет. Като пример тя даде Лисабонския договор, в който има текстове, които излишно регулират определени сфери от живота на европейците, а същевременно липсват текстове, които да регулират сфери като здравеопазване, социална политика, сигурност.Европейският съюз се намира в ситуацията минути преди земетресение, когато се чува особен тътен. По този начин Йотова определи настоящето състояние на Съюза. По думите й големият въпрос е какво предстои. Тя изрази убеденост, че е важно в навечерието на европейските избори да се водят дискусии в обществото по тези проблеми.\"Промяната в ЕС е необходимост, а не заплаха. Важно е от кого и как ще се извърши тя\", посочи вицепрезидентът.Според Йотова е отминало времето на т.нар. \"йес\" политика и България не трябва да чака някой друг да решава вместо нея.Вицепрезидентът заяви, че неяснотата около напускането на Великобритания е едно от основните предизвикателства пред Европейския съюз.Продължаващата агония по Брекзит забавя приемането на Многогодишната финансова рамка на ЕС и спъва страните членки да определят своите приоритети, коментира тя.Вицепрезидентът определи като безпомощна политиката на ЕС по мигрантската криза, а предприетите мерки за справяне - като неработещи и вредни. \"Решаването на тази криза европейските институции поради липсата на кураж оставиха за следващия мандат. В интерес на България като държава по външната граница на ЕС е да се промени Дъблинският регламент. Трябва да имаме синхронизирана позиция с другите държави по външните граници на съюза\", категорична бе Йотова.Относно общата отбрана тя изрази мнение, че липсва ясна национална позиция как България ще участва в тази политика.Според нея са необходими реформи на европейските институции и на начина, по който те работят. Според нея последните два мандата на Европейската комисия са били изключително слаби.Европейските граждани обърнаха гръб на Европа, на традиционните европейски партии, защото не предлагат работещи и смели политики, каза още Йотова.", "date": "2019.04.22", "title": "Йотова вижда една Европа, удавена от свръхрегулации"}
{"url": "https://news.bg/regions/tirove-obrazuvaha-kilometrichna-opashka-na-dunav-most-2.html", "text": "Километрична опашка от товарни камиони се образува на \"Дунав мост 2\", предаде БНР.По думи на изпълнителния директор на съоръжението Любомир Низамов това е нормално предвид отминалите почивни дни и католическия Великден. \"Имаше опашка и тя беше до надлеза, седем километра. Уведомили сме полицията да си организира движението там, ако опашката е след надлеза и продължава по пътя с едно платно и две ленти\", обясни той.От 18 април заработи и мобилното приложение на \"Дунав мост Видин- Калафат\" АД, което е съвместимо с всички видове мобилни операционни системи. То предоставя актуална информация за трафика на моста, тарифите за таксуване при преминаване, както и новини, касаещи преминаващите по моста.", "date": "2019.04.22", "title": "Тирове образуваха километрична опашка на \"Дунав мост 2\""}
{"url": "https://news.bg/world/riyad-se-angazhira-da-stabilizira-petrolniya-pazar-sled-antiiranskoto-reshenie-na-sasht.html", "text": "Рияд се ангажира да \"стабилизира\" петролния пазар след решението на САЩ да . Това обяви енергийният министър на Саудитска Арабия Халид ал Фалих, цитиран от АФП.\"Кралството потвърждава дългогодишната си политика, която има за цел стабилизиране на пазарите през цялото време\", се казва в официално съобщение, разпространено от Saudi Press Agency.Президентът на САЩ Доналд Тръмп реши през май да не удължава изключението за някои държави, което им позволява да купуват ирански петрол без заплаха от американски санкции. Мерките ще влязат в сила от 2 май.Междувременно американският лидер написа в \"Туитър\", че Саудитска Арабия и други държави от ОПЕК могат да компенсират блокирането на иранския петрол.На Иран е даден много лош съвет от Джон Кери (бившият държавен секретар на САЩ - Бел.ред.) и хора, които му помогнаха да изведат САЩ към изключително лошото иранско ядрено споразумение. Голямо нарушение на Закона \"Логан\", написа още държавният глава на САЩ.В същото време държавният секретар на САЩ Майк Помпео предупреди, че Вашингтон ще продължи максималния натиск над Иран, докато не постигне целите си. По думите му САЩ са готови да отвърнат на действията на Техеран, за да защитят американските интереси.\"Ако иранците атакуват, ние ще отговорим...Ако американците са нападнати, ние ще отговорим по сериозен начин\", закани се той. Според него САЩ не подкрепят някаква определена група, а работят за интересите на иранския народ.Помпео обясни, че САЩ са готови да предоговорят ядрената сделка с Техеран, ако Иран се превърне в \"нормална държава\" и изпълни исканията на Вашингтон, включително да се откаже от ядрената и ракетна програма.Ако тези условия не бъдат изпълнени, САЩ ще продължат с кампанията за оказване на максимален натиск, която вече \"отслаби\" възможностите на Иран да нанася вреди по света, подчерта държавният секретар.Помпео каза още, че продължителността на санкциите на САЩ срещу Иран зависи само от лидерите на Ислямската република.Представител на иранското петролно министерство коментира пред агенция \"Тасним\", че САЩ няма да могат да сведат износа на ирански петрол до нула с новото си решение.", "date": "2019.04.22", "title": "Рияд се ангажира да стабилизира петролния пазар след антииранското решение на САЩ"}
{"url": "https://news.bg/int-politics/pompeo-obyasnyava-che-sasht-ne-tarsi-pryaka-voenna-namesa-v-iran.html", "text": "Според сведения, държавният секретар Майк Помпео коментира пред група лидери от иранско-американската общност, че САЩ не търсят смяна на режима в Иран чрез пряка военна намеса, съобщава The Hill.Помпео се среща с 15 лидери в хотел \"Ренесанс Далас\", според \"Аксиос\", цитирайки трима източници, които са били в залата, единият от които прави подробни записки. По време на срещата Помпео е попитан: \"Ако вътрешната промяна на режима не се случи, какъв е краят на играта?\"В отговор, Помпео отговаря, че администрацията на Тръмп не възнамерява да се намесва военно в Иран. На въпроса дали администрацията е обмислила възможността за преврат, Помпео коментира, че няма да разкаже на присъстващите, дори и да е имало, което предизвиква смях в залата, според статията.Освен че се изключва военна намеса, Помпео не коментира плановете на администрацията по отношение на Иран. Според информацията, той обяснява, че \"нашият най-добър интерес е нереволюционен набор от лидери, които да водят Иран\".Помпео също съобщава на групата, че \"няма гаранции\", че американски санкции, не биха нанесли вреда на народа на Иран.\"Няма такова нещо като умерени в иранския режим днес\", допълва той.Помпео признава, че Джон Болтън и Руди Джулиани са говорили на митинг на \"Народа на муджахедините\" на Иран (МЕК), организация, която е определена за терористична от САЩ до 2012 г., но допълва, че \"президентът Тръмп и аз не сме\".Напрежението между администрацията на Тръмп и Иран нараства, след като Вашингтон се оттегли от иранската ядрена сделка миналата година и възстанови санкциите срещу Техеран, включително вторични санкции срещу компании и финансови институции на страни, които правят бизнес с Ислямската република или изнасят своя петрол.", "date": "2019.04.22", "title": "Помпео обяснява, че САЩ не търси пряка военна намеса в Иран"}
{"url": "https://news.bg/world/shestima-arestuvani-za-napadenie-sreshtu-lidera-na-opozitsiyata-v-turtsiya.html", "text": "Турската полиция арестува шестима души, включително и член на управляващата Партия на справедливостта и развитието, след нападение срещу лидера на опозицията Кемал Кълъчдароглу, съобщават местни медии и партийни представители, цитирани от АФП.70-годишният Кълъчдароглу, лидер на Народнорепубликанската партия (НРП), беше нападнат в Анкара в неделя, докато присъстваше на погребение на войник, убит по време на боеве срещу кюрдите в югоизточната част на страната.Нападението беше извършено дни, след като опозицията , нанасяйки удар върху управляващата партия на президента на Турция Реджеп Ердоган.Вчера беше разпространено видео с атаката и предизвика възмущение в социалните мрежи, довело до създаването на хаштага #KilicdarogluYalnizDegildir (\"Кълъчдароглу не е сам\").О.С, основният заподозрян за атаката, е арестуван в град Сиврихисар в централната част на Анадола. Управляващата партия по-късно съобщи, че е задържан Осман Саригун. По-късно вероятно ще бъде изгонен от партията.\"Партията на справедливостта и развитието е против всякаква форма на насилие. Нашите принципи категорично отхвърлят насилието. Няма място за насилие в демократичната политика\", обяви говорител на Партията на справедливостта и развитието.Задържани са и други петима души.След нападението Кълъчдароглу беше отведен в къща от съображение за сигурност, а впоследствие беше изведен от района с брониран автомобил.След това той обяви пред поддръжници, че това е нападение срещу единството на Турция.\"Нападателите нямат уважение към мъченика (убития войник). Те не са истински мюсюлмани\", продължи той.Опозиционната партия обвинява вътрешния министър Сюлейман Сойлу за \"провокацията\".", "date": "2019.04.22", "title": "Шестима арестувани за нападение срещу лидера на опозицията в Турция"}
{"url": "https://news.bg/society/balgarski-i-rumanski-prirodozashtitnitsi-savmestno-spasiha-dva-leshoyada.html", "text": "От Федерацията на природозащитни сдружения \"Зелени Балкани\" съобщават за два спасени черни лешояда в Румъния. Птиците Хуан и Кутелка, освободени в България като част от проект \"Светло бъдеще за черния лешояд\", са се отправили на север.От \"Зелени Балкани\" съобщават, че лешоядът Хуан се е изтощил първи и е стигнал до румънския град Търгу Муреш, където местни организации са организирали спасителна операция за младата птица. От родната фондация обясняват, че локализирането на лешояда е било възможно благодарение на GPS трансмитера, който й е бил поставен.От своя страна Кутелка е достигнала до Украйна. На връщане към страната ни тя също се е изтощила в Румъния, където местната организация Milvus Group е помогнала за спасяването и на тази птица.От \"Зелени Балкани\" информират, че към момента и двата лешояда са в безопасност в Румъния. Предстои да бъде организиран транспорт за връщането им в България.Федерацията изказва благодарността си към всички, помогнали за спасяването на двете птици.\"Съзнаваме, че подобни спасителни акции са огромен подвиг, зависещ от правилната координация и помощ на много хора. Благодарни сме на всички включили се за усилията, ресурсите и времето им, посветени на спасяването на двете птици\", се посочва на официалната страница на \"Зелени Балкани\".", "date": "2019.04.22", "title": "Български и румънски природозащитници съвместно спасиха два лешояда"}
{"url": "https://news.bg/crime/opravdaha-hristo-angelichin-za-telefonnite-tsentrali-na-mvnr.html", "text": "Съдиите от Апелативния спецсъд оправдаха бившия зам.-външен министър от кабинета \"Борисов 2\" Христо Ангеличин за безстопанственост. Тричленен състав, оглавяван от съдия Галя Георгиева, отмени наложената му на първа инстанция условна присъда от 2 г. с 4-годишен изпитателен срок, пише \"24 часа\".Обвинението срещу Ангеличин е, че като зам.-министър не е упражнил контрол върху работата на директорите на Дирекция \"Бюджет и финанси\", Дирекция \"Сигурност\" и Дирекция \"Управление на собствеността и материално-техническо осигуряване\" във Външно министерство.От това са настъпили щети за 214 709 евро. Според материалите по делото това е цената на 12 телефонни централи, закупени от фирма \"Балкантел\" на завишени цени. Реални щети обаче няма, тъй като парите били върнати на министерството.Българи, които се опитват да се свържат с мисиите ни в чужбина са недоволни, защото с изчакването да се чуят всички записи на оператора губят пари и време.Осъдителната присъда, която бе обявена от второинстанционния съд за незаконосъобразна, бе прочетена от съдия Вилислава Ангелова. Ако прокуратурата обжалва, делото ще отиде във Върховния касационен съд, където ще има окончателна присъда. Разследването на прокуратурата започна след сигнал на депутата от БСП Кристиан Вигенин, който бе външен министър в правителството на Пламен Орешарски.Срещу Ангеличин има и друго дело. То е за разпореждане за закупувала самолетни билети за командировките на дипломатите без обществена поръчка. По него обвиняем е и бившият външен министър Даниел Митов. На първа инстанция Ангеличин получи 4 г. затвор, а Митов беше оправдан. Предстои обвинението за самолетните билети също да се решава в Апелативния спецсъд.", "date": "2019.04.22", "title": "Оправдаха Христо Ангеличин за телефонните централи на МВнР"}
{"url": "https://news.bg/disasters/kola-bomba-se-vzrivi-do-edna-ot-napadnatite-vchera-tsarkvi-v-shri-lanka.html", "text": "Микробус се взриви близо до една от нападнатите вчера църкви в Шри Ланка, когато военни се опитват да я обезвредят, съобщава \"Ройтерс\".Ванът избухна, когато специалният отряд за бомби и военновъздушните сили се опитваха да обезвредят устройството, коментира свидетел.Говорителят на силите за сигурност не е на разположение за коментар.По-рано стана ясно, че президентът на Шри Ланка Майтрипала Сирисена обявява въвеждане на извънредно положение на територията на страната .", "date": "2019.04.22", "title": "Кола бомба се взриви до една от нападнатите вчера църкви в Шри Ланка "}
{"url": "https://news.bg/crime/otkriha-agneshko-bez-dokumenti-v-bagazhnik-na-kola.html", "text": "Полицията откри агнешко месо без документи в багажник на кола край Ихтиман, съобщиха от МВР.Служителите на реда проверили лек автомобил \"Фолксваген Голф\", шофиран от местен жител.В колата пътувал и негов съгражданин.В багажника униформените открили 10 заклани агнета, 9 агнешки глави и около 50 кг агнешки субпродукти без документи.Съставен им е акт от Българската агенция по безопасност на храните.Водачът и неговият спътник са задържани за 24 часа. ", "date": "2019.04.22", "title": "Откриха агнешко без документи в багажник на кола "}
{"url": "https://news.bg/regions/i-v-shumen-gonyat-obshtinski-savetnik-zaradi-otsastviya.html", "text": "Изгониха общински съветник от Шумен заради отсъствия, предаде БНР.Срещу Асен Асенов от ДПС е задействана процедура за прекратяване на правомощията му. Причината, която посочва председателят на Общинския съвет проф. Борислав Беджев, са системни отсъствия от заседания и постоянни комисии без писмено уведомление.По думи на проф. Беджев съветникът е пропуснал три поредни сесии - през януари, февруари и март тази година, а за последните шест месеца той има общо пет отсъствия, за които не е уведомил писмено.Съгласно Закона за местното самоуправление и местната администрация нередовният общинар трябва да бъде заменен от следващия в листата на ДПС. Проф. Беджев съобщи, че решението на Общинската избирателна комисия ще бъде издадено преди насроченото за 25 април заседание на Общинския съвет в Шумен.Припомняме, заради същото провинение миналата седмица беше ", "date": "2019.04.22", "title": "И в Шумен гонят общински съветник заради отсъствия"}
{"url": "https://news.bg/world/35-ot-gartsite-priznavat-che-sa-shofirali-sled-konsumatsiya-na-alkohol.html", "text": "Повече от 1/3 от гръцките водачи са шофирали под влияние на алкохол, значително над средното равнище за ЕС, съобщава \"Катимерини\", позовавайки се на Гръцкото общество за съдебна медицина.Конкретно, според данните на Европейската комисия, 35% от гърците признават, че са шофирали след консумация на алкохол. 10% над средното ниво за ЕС, което е 25 на сто.\"Алкохолът и шофирането не вървят заедно\", заявяват от гръцката организация дни преди Великден, когато пътните инциденти нарастват, тъй като хиляди гърци напускат градовете.\"Комбинация, която убива\", предупреждават от Гръцкото общество за съдебна медицина.", "date": "2019.04.22", "title": "35% от гърците признават, че са шофирали след консумация на алкохол"}
{"url": "https://news.bg/world/iran-i-pakistan-sas-savmestni-sili-za-barzo-reagirane-sreshtu-terorizma.html", "text": "Президентът на Иран Хасан Рохани обяви, че той и пакистанският премиер Имран Хан са постигнали съгласие да създадат съвместни гранични \"сили за реагиране\" с цел борба с тероризма, информира АФП.\"Ние се съгласихме да създадем съвместни сили за бързо реагиране на границата за борба с тероризма\", съобщи Рохани на пресконференция с пакистанския лидер.Те разкриха решението си след месеци на покачено напрежение по общата им граница в резултат на атаки.Това е първата визита на Хан в Иран от встъпването му в длъжност през 2018 г.\"Началникът за сигурността ще се срещне със своя колега тук и ще обсъдят сътрудничеството в сферата на сигурността\", каза Хан от своя страна, но не разкри подробности за новите съвместни сили.\"Ние се доверяваме, че двете страни няма да позволят терористични действия от земите си...Няма да позволим вреда за вашата страна от нашата земя\", увери пакистанският премиер, който започна двудневно посещение в неделя.През март Рохани поиска от Исламабад да действа \"решително срещу антииранските терористи\".", "date": "2019.04.22", "title": "Иран и Пакистан със съвместни сили за бързо реагиране срещу тероризма"}
{"url": "https://news.bg/economics/bioproizvoditelite-otnovo-protestirat-pred-ministerstvoto-na-zemedelieto.html", "text": "Биопроизводителите отново излязоха на протест, настоявайки за оставката на министъра на земеделието Румен Порожанов, предаде БНР.Близо 150 души, представляващи 13 браншови организации, се събраха пред Министерството на земеделието и днес. Те обвиняват ведомството в ощетяване на родното производство и свръхрегулация, която съсипва бизнеса им.Земеделците настояват продукцията им да се изкупува на адекватни цени, както и да се създаде зеленчукова борса, на която да продават произведеното. Сред исканията им е и да се гарантира продажбата на български плодове и зеленчуци, както и биопродукти в супермаркетите, както е регламентирано в редица европейски държави.Към протеста се присъедини и евродепутатът от БСП Момчил Неков. Според него обаче смяната на един министър с друг няма да разреши проблема, а е нужна цялостна промяна в политиката на държавата към сектора.Министерството на земеделието обяви не просто война, а геноцид на българското биоземеделие, негодуват биопроизводителите. Те настояват за Консултативен съвет, така че всички заинтересовани страни да участват във взимането на решения.След протеста пред Министерството на земеделието, където движението е спряно, протестиращите ще се отправят и към Министерския съвет.Припомняме,  се състоя на 9 април. Тогава обаче министър Порожанов бе категоричен, че няма да подаде оставка, защото  на протестиращите.", "date": "2019.04.22", "title": "Биопроизводителите отново протестират пред Министерството на земеделието"}
{"url": "https://news.bg/int-politics/petima-alzhirski-miliarderi-sa-arestuvani-v-razsledvane-za-podkupi.html", "text": "Петима алжирски милиардери, някои от които близки до бившия президент Бутефлика, са арестувани като част от разследването срещу корупцията, съобщава алжирската държавна телевизия, цитирана от \"Ройтерс\".Петимата са Исад Ребраб, смятан за най-богатия бизнесмен в енергийно богатата северноафриканска страна, и четирима братя от семейство Кунинеф.Този ход е след като ръководителят на армията на Алжир, генерал-лейтенант Гайд Салах, заяви миналата седмица, че очаква членовете на управляващия елит в страната, произвеждаща петрол и природен газ, да бъдат съдени за корупция.Алжирски съд вече призова бившия премиер Ахмед Уяхия и настоящия финансов министър Мохамед Лукал, двама близки сътрудници на Бутефлика, в разследване на предполагаема злоупотреба с публични средства.Бутефлика се оттегли преди две седмици след 20 години на власт, принуден от армията и седмици на протести от предимно по-млади алжирци, искащи промяна.Протестите, които започнаха на 22 февруари и бяха до голяма степен мирни, продължават, тъй като мнозина искат премахването на целия елит, който управлява Алжир след независимостта от Франция през 1962 г. Те също искат наказания и съд за хора, които смятат за корумпирани.Бутефлика е заменен от Абделкадер Бенсала, ръководител на горната камара на парламента, като временен президент за 90 дни до провеждането на президентски избори на 4 юли.Стотици хиляди протестираха в петък с искане на оставка на Бенсала и други висши държавни служители.", "date": "2019.04.22", "title": "Петима алжирски милиардери са арестувани в разследване за подкупи"}
{"url": "https://news.bg/world/demokratat-set-moltan-se-kandidatira-za-prezident-na-sasht.html", "text": "Сет Молтън, ветеран от войната в Ирак и конгресмен от Демократическата партия от Масачузетс, се кандидатира за президент на САЩ, съобщава \"Ройтерс\".Около 20 демократи ще се борят за номинацията на Демократическата партия на президентските избори в края на 2020 г.Молтън не е известен на национално ниво и има далеч по-кратка политическа кариера от опонентите си, които са от години в Сената на САЩ или губернатори на щати.Но 40-годишният Молтън се опитва да разбие статуквото в партията.\"Десетилетия на разделение и корупция разбиха демокрацията ни и ограбиха гласовете на американците\", обяви той във видео, публикувано рано тази сутрин.\"Докато страната ни се придвижва напред, Вашингтон стои още в миналото\", добави той.Молтън за първи път влиза в Конгреса през 2014 г. Той неуспешно се опита да премахне Нанси Пелоси от поста лидер на партията в Камарата на представителите.Той обещава да се бори с климатичните промени и за зелена икономика с високи технологии и нови работни места в производството. Кандидатът от Демократическата партия също е за затягане на контрола над притежанието на оръжие и легализиране на марихуаната.\"Кандидатирам се, защото трябва да победя Доналд Тръмп\", закани се той.Молтън беше пехотинец от 2001 до 2008 г. Завършил е Харвардският университет със специалност физика през 2001 г.През 2011 г. завършва магистратура бизнес и държавна политика.", "date": "2019.04.22", "title": "Демократът Сет Молтън се кандидатира за президент на САЩ"}
{"url": "https://news.bg/regions/pazardzhishko-selo-s-ultimatum-kam-voennoto-ministerstvo.html", "text": "Пазарджишко село протестира срещу военен полигон, предаде БНР.Жителите на Црънча се оплакват от непрекъснатите стрелби с тежка техника. Те обясняват, че заради вибрациите къщите им са се напукали и се налага постоянно да правят ремонти.Ако стане война, ние последни ще разберем, защото тук непрекъснато се стреля, шегуват се те.По тази причина местните са инициирали подписка с искане за закриване на полигона. Те поставят и ултиматум на Министерството на отбраната - това трябва да се случи до 2 месеца, в противен случай ще блокират пътя до полигона.От своя страна военният министър Красимир Каракачанов посочва, че от четири години насам, щом наближат избори, хората започват да искат закриване на полигона.Защо да го закриваме, ще го модернизираме, посочва той.Началникът на отбраната Андрей Боцев пък обясни, че стрелбите се провеждат по график, като преди това се известяват местните власти, за да не се допускат хора и животни в района на учението.", "date": "2019.04.22", "title": "Пазарджишко село с ултиматум към военното министерство"}
{"url": "https://news.bg/world/nay-bogatiyat-datchanin-izgubi-tri-ot-chetirite-si-detsa-pri-terora-v-shri-lanka.html", "text": "Най-богатият човек в Дания Андерс Холх Повлсен и съпругата му изгубиха три от четирите си деца при  в Шри Ланка, обяви говорител на Повлсен, информира \"Ройтерс\".Говорителят не разкри подробности, но датски медии съобщават, че семейството е било на ваканция в Шри Ланка.Серия от бомбени атаки в църкви и луксозни хотели в Шри Ланка уби 290 души и рани около 500 в неделя. Разследващите разкриха, че седем атентатори самоубийци са взели участие в атаките.Повлсен е собственик на международната верига за продажба на дрехи Bestseller, която включва марки като Vero Moda и Jack & Jones. Той е мажоритарен собственик на Asos, а също така държи голям дял от Zalando. Датчанинът е собственик на повече от 1% от земята на Шотландия, според списание \"Форбс\".", "date": "2019.04.22", "title": "Най-богатият датчанин изгуби три от четирите си деца при терора в Шри Ланка"}
{"url": "https://news.bg/int-politics/bivshiyat-turski-premier-davutoglu-ostro-kritikuva-partiyata-na-erdogan.html", "text": "Бившият премиер и близък съюзник на президента Тайип Ердоган, остро критикува управляващата партия АКП в Турция, като обвинява промените в политиката и съюз с националисти за слабото й представяне на местните избори в Турция миналия месец, съобщава \"Ройтерс\".В първото си голямо обществено предизвикателство към Ердоган, след като напусна поста си преди три години, Ахмет Давутоглу, самият той член на АКП, критикува икономическата политика на партията, ограниченията за медиите и щетите, нанесени за разделяне на властите и институциите.Давутоглу, високопоставен представител на партията, е премиер между 2014 и 2016 г. На изборите на 31 март АКП загуби контрол над столицата Анкара и най-големия град, Истанбул.\"Резултатите от изборите показват, че политическият съюз е причинил вреда на нашата партия, както по отношение гласовете, така и по отношение на идентичността на партията\", обяснява Давутоглу в изявление от 15 страници.АКП и Партията на националистическото движение (МХП) сформираха съюз преди президентските и парламентарните избори през юни миналата година, в които Ердоган спечели, но нивото на подкрепа за неговата партия спадна.Няма признаци за реакция на лирата от изявлението на Давутоглу. Валутата беше отслабнала в началото на търговията и се задържа на 5.8334 спрямо долара, от 5.8170 в петък.През последните години се повтарят спекулации на медиите, че видни политици от АКП като Давутоглу биха могли да се отцепят, за да създадат нова политическа партия, но такова развитие не е осъществено и изявлението на Давутоглу не се отнася до никаква перспектива за нова партия.Вместо това той подчертава необходимостта от вътрешна реформа. \"Призовавам ръководителите на нашата партия и съответните органи да оценят всички тези теми и бъдещата ни визия разумно и с трезви глави\", коментира Давутоглу.", "date": "2019.04.22", "title": "Бившият турски премиер Давутоглу остро критикува партията на Ердоган"}
{"url": "https://news.bg/energy/petkova-uveryava-che-nyama-monopol-na-pazara-na-toka.html", "text": "Обсъдено е развитието на свободния пазар на електричество. Успяхме да интегрираме различни платформи за търговия ден напред. Това заяви министърът на енергетиката Теменужка Петкова след извънредната среща в Министерския съвет с представители на синдикатите и на работодателите.Дружествата от групата на БЕХ са АЕЦ \"Козлодуй\", ТЕЦ \"Марица-изток 2\" и НЕК. Те стриктно спазват Закона за енергетиката (ЗЕ) и продават цялото количество електрическа енергия на свободен пазар, обясни Петкова.Отделно трите дружества спазват решението на ЕК по делото \"БЕХ - Електричество\" дружествата от държавната енергетика ежедневно предлагат по над 680 мегават часа на всеки час на платформа цена от 44,10 лв. всеки час на платформата за ден напред. Цената е определена от ЕК, уточни Петкова.Нашата борса има добра ликвидност, твърди енергийният министър Теменужка Петкова. Ликвидността е между 20-25 000 мегаватчаса дневно. Около 13 000 мегаватчаса се осигуряват от държавната енергетика, а останалите количества - от останалите производители.Румънската и унгарската борса са обединени и там 4 държави предлагат електричество. Там ликвидността е около 60-65 000 мегаватчаса дневно. Имайки предвид, че на нашата борса предлагаме енергия само българските производители, българската борса стои много добре на фона на това предлагане, категорична е министър Петкова.Искат бърза капитализация на Държавната ТЕЦ \"Марица-Изток 2\" - една от най-големите мощности финансовото състояние на тец-а се дължи на разходите за емисии, които такъв тип производители на електрическа енергия трябва да правят - трябва да изкупуват емисии, за да работят. Цената е към 28 евро за тон, което е сериозна сума и тенденцията е да върви нагоре. Трябва да търсим пътища, начини, за да съхраним работата. Обединихме се около мнението да търсим пътища да съхраним работата на ТЕЦ Марица Изток 2, защото в противен случай ще има дефицит на пазара и поскъпване на тока. Трябва да намерим баланс, за да може да работи при нормални условия.За 3-та поредна година БЕХ закупува емисиите, а тези разходи се осчетоводяват като вземане от ТЕЦ-а. Около 200 млн. ни делят от декапитализация на дружеството. Направили сме искане до ЕК с този обем на дълга да бъде увеличен капитала на дружеството - да работи нормално, да генерира и положителен финансов резултат, допълни Петкова.На първо място - т.нар. вноска върху приходите, които се реализират от внос на ток е един от източниците за приходи за фонд \"Сигурност на електроенергийната система\". Това е за сигурност на участниците в този процес. Основното правило е да бъдат равнопоставени всички участници.Петкова не отговори на въпроса за искането от страна на работодателите да бъдат развалени договорите с т.нар. \"американски централи\".Днешната среща е една от поредните, организирани при премиера Бойко Борисов по искане на четирите работодателски организации, на двата синдиката. На тази среща колегите от индустрията представиха притесненията си от покачването цената на тока на свободния пазар от началото на април, обясни Петкова темата на срещата.От бизнеса бе поставено като изискване дружествата от държавната енергетика да предлагат продукти, които отговарят на търсенето на българския бизнес, допълни енергийният министър.", "date": "2019.04.22", "title": "Петкова уверява, че няма монопол на пазара на тока"}
{"url": "https://news.bg/society/ot-posolstvoto-ni-v-indiya-sa-v-kontakt-s-oshte-6-ma-balgarski-grazhdani-v-shri-lanka.html", "text": "Дипломатите от посолството ни в Делхи са установили контакт с още шестима български граждани, намиращи се на почивка в Шри Ланка. По-рано за тях са били уведомени техните близки, съобщиха от МВнР.Шестима българи се намират в град Тамбуа. Единият от тях е потвърдил пред близките си, че всичките са добре. Посъветвани са да не предприемат пътувания и да изчакат нормализирането на ситуацията в страната. Предадени са им и телефоните за връзка с посолството в Индия, което е готово да им окаже съдействие при необходимост.Така мисията ни в Индия вече е във връзка 18 български граждани в Шри Ланка. Всички те са невредими след атентатите от 21 април.Шестима българи се намират в един от пострадалите хотели при атентатите в Коломбо, но не са били засегнати. Други шестима български граждани са в различни градове, извън Коломбо, и са посъветвани да изчакат пълното успокояване на ситуацията преди да пътуват.От Българското посолство в Делхи са в постоянен контакт с дипломатическите мисии на страните от ЕС в индийската столица, където се подава актуална информация от Коломбо. Посолството ни е в постоянен контакт и с хотели, и с болниците в Коломбо, където са настанени пострадали при атентатите.От МВнР съветват българските граждани да поддържат връзка с посолството в Делхи, с близките си и да изчакат ситуацията в Шри Ланка да се нормализира. Ситуацията в Шри Ланка постепенно се успокоява.Препоръчително е българските граждани в Шри Ланка да избягват места, в които се провеждат религиозни прояви или в близост до религиозни храмове, а също и да проявяват предпазливост, ако са в близост до големи събирания на хора, протести или демонстрации.Сред идентифицираните до момента чуждестранни граждани, жертви на бомбените експлозии в Шри Ланка, няма български граждани. Няма данни и за ранени български граждани. По последна информация от посолството ни в Индия 293 са загиналите, 502 души са пострадали при атентатите.При необходимост или при извънредна ситуация българските граждани могат да се свържат с посолството на Република България в Делхи на тел.: + 91 11 26115549; +91 11 26115550 , тел. в извън работно време: + 91 9910999498.Сигнали и молби за съдействие се приемат денонощно и на телефонните линии на Дирекция \"Ситуационен център\": +359 2 948 24 04; +359 2 971 38 56 или имейл: crisis@mfa.bg.", "date": "2019.04.22", "title": "От посолството ни в Индия са в контакт с още 6-ма български граждани в Шри Ланка"}
{"url": "https://news.bg/int-politics/hilyadi-protestirashti-v-maroko-iskat-svoboda-za-aktivisti.html", "text": "Хиляди протестираха в столицата на Мароко Рабат в неделя, като поискаха да бъдат освободени 42-ма активисти, борещи се срещу корупцията и безработицата, съобщава БиБиСи.\"Походът на мароканския народ\" е организиран от политически групи и групи за граждански права, както и от семействата на задържаните. Протестите са седмици след като съдът потвърди присъдите на активистите, които проведоха протести през 2016 и 2017 година. Властите ги обвиняват, че заплашват сигурността на страната.Протестиращите носиха знамена и снимки на осъдените активисти, които са членове на \"Хирак Риф\" - \"Движението Риф\".Демонстрациите призовават също за освобождаването на журналиста Хамид Ел Махдауи, който излежава тригодишна присъда за отразяване на протестите в северния район Риф на Мароко.През юни 2018 г. съдът осъди Насер Зефзаки, лидерът на \"Хирак Риф\", на 20 години затвор. Същата е присъдата и на активистите Осим ел Бостати и Самир Гид, докато други получават присъди до 15 години.\"Хирак Риф\" организира протести през 2016 и 2017 г. след смъртта на рибар в Ал Хосейма, град в Риф.Рибарят Мохичин Фикри е прегазен от камион за боклук, докато се опитва да си върне риба, конфискувана от местната полиция.Инцидентът предизвика вълна от гняв и хиляди излязоха на улиците, обвинявайки властите в корупция и злоупотреба с власт.", "date": "2019.04.22", "title": "Хиляди протестиращи в Мароко искат свобода за активисти"}
{"url": "https://news.bg/world/shri-lanka-obvini-mestna-dzhihadistka-organizatsiya-za-terora.html", "text": "Местна екстремистка групировка стои зад  на Великден, които отнеха живота на близо 300 души, съобщава \"Блумбърг\".Правителството на страната обвинява джихадистката организация National Thowheed Jamath (Нешънъл Таухид Джамаат) за една от най-смъртоносните терористични атаки в Азия през последните години.Властите потвърдиха, че седем атентатори самоубийци са отговорни за нападенията на Великден в неделя.Броят на загиналите достигна 290 души при атаките в църкви и луксозни хотели, насочени срещу чужди туристи и християни.Здравният министър Раджитха Сенаратне обвини National Thowheed Jamath на пресконференция в Коломбо.Говорител на правителството обяви, че бомбените нападения са извършени с помощта на международна мрежа. Властите са били предупредени три пъти през последните седмици, че е възможна атака по време на празниците. Един от сигналите дошъл 10 минути преди клането. Шри Ланка призна, че \"приятелска страна\" е предала разузнавателна информация за предстоящи нападения на 4 април.", "date": "2019.04.22", "title": "Шри Ланка обвини местна джихадистка организация за терора"}
{"url": "https://news.bg/politics/nastimir-ananiev-prizova-da-se-glasuva-s-preferentsii.html", "text": "Бившият депутат от \"Реформаторския блок\" и настоящ лидер на партия \"Волт\" Настимир Ананиев е водач на листата на своята партия за евровота. При регистрацията на листата на партията си за евроизборите, той призова избирателите да гласуват с преференциален вот.За първи път в България от началото до края на една листа се редуват мъж, жена, мъж, жена и чужденец попада в българска листа за кандидатите за Европейския парламент, информират от \"Волт\".Холандецът Дани Ван Сантен, който от 3 години работи и живее в София, а съвсем скоро ще стане и български зет, е в листата за европейските избори. Сред останалите предложения на Волт България са утвърдени адвокати по европейско правосъдие като Мартин Граматиков, Светла Миланова и Борислав Тасев. В листата има също така предприемачи, експерт в Европейския парламент като Златимира Цолова, директор на училище, студентка, търговец и пенсионер.Листата на партията е от 16 кандидата, като по този начин има по равен брой мъже и жени. Целите, изложени от него са: европейско самочувствие на българите, европейско здравеопазване и доходи, самостоятелна законодателна инициатива на Европейския Парламент, силен микро и семеен бизнес и поемане на лична отговорност на заемащите публични длъжности.\"Волт държи повече дами да участват в политиката в България\", смята Ананиев. Класираната на второ място в листата Златимира Цолова се възприема: \"като гражданин на света и най-вече на Европа, вярвайки че някой ден България ще бъде Швейцария на Балканите\".Ето листата на партия \"Волт\":", "date": "2019.04.22", "title": "Настимир Ананиев призова да се гласува с преференции "}
{"url": "https://news.bg/int-politics/protestirashtite-v-sudan-kasat-otnosheniya-s-upravlyavashtiya-voenen-savet.html", "text": "Лидерите на протестите в Судан съобщиха, че са прекъснали контакта с управляващия военен съвет, който замени сваления лидер Омар Башир, съобщава БиБиСи. Обвиняват го, че е съставен от \"останки\" от режима на Башир.Хиляди протестиращи се събраха пред щаба на армията в Хартум за да обявят граждански съвет, който да вземат властта. Военните твърдят, че са ангажирани с предаването на властта и ще обмислят съвместен военно-граждански съвет.Въпреки това, говорителят на протестното движение Мохамед Амин заяви, че сега те считат военния съвет за \"продължение на режима\" и обещават да ескалират протестите.Очакваше се лидерите на протестите да обявят своите кандидати за граждански съвет, който да управлява Судан чрез преход към пълна демокрация. Но снощи, след дни на очакване, те не успяха да направят това.Това предизвика спекулации за разделения, тъй като различните групи спорят за политиката и позициите. Вместо това опозицията заяви, че спира преговорите с управляващия военен съвет и призова за ескалиращи протести.Засега генералите от управляващия военен съвет изглежда постига известно сближаване. Те също са получават силна подкрепа, включително повече от 3 млрд. долара от Саудитска Арабия и Обединените арабски емирства. Има широко разпространен скептицизъм сред опозицията за всяка военна готовност да се предаде властта на преходен съвет, в който преобладават гражданите.Управляващият преходен военен предупреждава, че протестиращите блокират пътищата и ограничават движението на гражданите, тъй като протестите продължават, съобщава \"Ройтерс\".Военният съвет съобщава, че е неприемливо, някои млади хора да се правят на полиция и служби за сигурност в нарушение на закона, като споменават младежи, които търсят протестиращи, участващи в заседание извън Министерството на отбраната.\"Решихме да изберем ескалация с военния съвет, да не признаваме неговата легитимност и да продължим сесията и да ескалираме протестите по улиците\", коментира говорителят на протестите Мохамед Амин Абдел Азиз пред Министерство на отбраната в неделя.Ръководителят на военния съвет Абдел Фатах Бурхан обясни пред държавната телевизия, че се обмисля създаването на общ военен и граждански съвет, един от исканията на активистите. \"Въпросът е предложен за обсъждане\", допълва той.", "date": "2019.04.22", "title": "Протестиращите в Судан късат отношения с управляващия военен съвет"}
{"url": "https://news.bg/regions/izbraha-zamestnik-na-sozopolskiya-kmet-panayot-reyzi.html", "text": "Избраха временен кмет на Созопол, съобщи Нова телевизия.След отстраняването на Панайот Рейзи длъжността ще изпълнява неговия дългогодишен заместник Катя Стоянова. Тя беше избрана от общинския съвет в града със 12 гласа \"за\" и 5 \"въздържал се\".Катя Стоянова поема управлението на Созопол, след като Специализираният съд отстрани кмета Панайот Рейзи и главният счетоводител на общината заради разследване за присвояване в особено големи размери - близо 2 млн. лева.Според обвинението парите са отклонявани по договори за строително-ремонтни дейности на територията на Община Созопол.При гласуването за избора на Катя Стоянова се въздържаха социалистите и земеделците в местния парламент.Припомняме, на 16 април стана ясно, че Преди това Рейзи , но прецени, че като кмет на Созопол.Той беше след решение на Специализирания наказателен съд.На 5 април заради отсъствие на адвоката на кмета.", "date": "2019.04.22", "title": "Избраха заместник на созополския кмет Панайот Рейзи"}
{"url": "https://news.bg/politics/dps-zalaga-na-mladite-za-evroizborite.html", "text": "ДПС залага на младите за евроизборите. \"Листата ни за евровота гарантира приемственост и победа.\" Това заяви лидерът на ДПС Мустафа Карадайъ.\"Залагаме на младите, нашата листа е силна, тя генерира енергия, знание и опит вървят заедно\", отсече той.По думите му листата им включва млади, знаещи, можещи, смели, решителни, отговорни, свободни и активни младежи. Според него листата на партията гарантирала победа.Припомняме, че в петък стана ясно, че Мустафа ", "date": "2019.04.22", "title": "ДПС залага на младите за евроизборите "}
{"url": "https://news.bg/world/pendarovski-vodi-s-pod-5000-glasa-na-davkova-za-prezident-na-severna-makedoniya.html", "text": "Новият президент на Република Северна Македония ще бъде избран на втори тур, след като нито един от тримата кандидати не получи повече от 50% на проведените вчера избори, съобщава Македонската информационна агенция.При 99,9% от преброените бюлетини кандидатът на Социалдемократическата партия на Македония Стево Пендаровски получава 42,85%, а втори е кандидатът на ВМРО-ДПМНЕ Гордана Силяновска-Давкова с 42,24 на сто. Трети е кандидатът на албанското малцинство Блерим Река, който беше подкрепен от 10,57 на сто.За Пендаровски са гласували 323 846 граждани, за Давкова - 319 240 и за Река - 79 915. Невалидните бюлетини са 32 828.На първия тур е отчетена 41,82% избирателна активност или общо 755 816 граждани.Вторият тур ще се проведе на 5 май, когато ще се изправят Стево Пендаровски и Гордана Силяновска-Давкова. За да бъде избран за президент, единият от двамата кандидати трябва да получи най-малко 40% подкрепа от общо 1 808 131 македонци в избирателните списъци или 723 253 гласа. В противен случай ще се проведат нови избори.", "date": "2019.04.22", "title": "Пендаровски води с под 5000 гласа на Давкова за президент на Северна Македония"}
{"url": "https://news.bg/economics/arhitektite-iskat-pravo-da-obzhalvat-usloviyata-na-obshtestvenite-porachki.html", "text": "Най-същественият проблем в България с обществените поръчки е инженерингът - процедура, при която строителят се ангажира и да изготви проекта, и да извърши строителството. Това посочи зам.-председателят на Камарата на архитектите в България арх. Петкана Бакалова по време на пресконференция в БТА. Тя уточни, че това е удобство за самите общини. По този начин обаче вместо възложителят да поставя изискванията към проекта, това се прави от изпълнителя, чиято цел е максималната печалба. Проектантът пък се оказва абсолютно зависим от строителя.Арх. Бакалова обясни, че двата основни критерия при обявяването на обществени поръчки са срокът и цената. Тъй като срокът имал най-голяма тежест, често се стигало до абсурдни ситуации. Като пример тя посочи няколко такива поръчки, като проект за реконструкция на детска градина в Гоце Делчев със срок едва 2 дни. Арх. Бакалова обясни, че подобен срок означава или че проектантът е предварително избран и вече има изготвен проект, т.е. конкурсът е нагласен, или че впоследствие ще бъдат определени нови срокове.Друг абсурд според нея е проектът за Градската галерия на ул. \"Гладстон\" в Пловдив, който общината отказва да предостави на КАБ за разглеждане, защото имал авторски права. По този начин над половин година никой не знаел какво всъщност ще се появи на мястото.От своя страна арх. Петър Киряков от УС на КАБ увери, че има достатъчно ресурси за изготвянето на качествени архитектурни проекти. Те обаче не били насочени правилно, тъй като едва 2% от тях били предвидени за интелектуалната част на продукта. Той обясни, че в рамките на дадена обществена поръчка българският проектант всъщност създава единствено идеята, но няма възможност да обмисля техническите решения, да участва в процедурите на обществената поръчка или да надзирава изпълнението на собствения си проект. Арх. Киряков обаче бе категоричен, че настоящата система не е плод на конкретно управление, а е била създадена от всички партии.Председателят на КАБ арх. Борислав Игнатов се съгласи, че най-малък ресурс се предвижда за интелектуалното замисляне на проекта, което според него е несправедливо, тъй като, ако се появи проблем, именно проектантът е обвинен, че не си е свършил добре работата.По думи на арх. Юлия Железова техническите задания за обществените поръчки не са професионално изготвени и не се обследва дали съответната община има реална готовност за изпълнение на въпросната поръчка. Тя посочи, че КАБ може да поеме цялата отговорност с професионално подготвени задания, но към момента нейният капацитет не се използва.От своя страна арх. Емил Жечев подчерта, че непрекъснатата промяна на нормативната уредба е изцяло в ущърб на българския архитект. Според него всички нормативни актове работели \"безпардонно срещу интересите на обществото\" и единственото обяснение за това бил изключително високият праг на обществена търпимост, който Жечев нарече \"овчедушие\".Сред проблемите в Закона за обществените поръчки според КАБ е и че за проектантски опит се счита проектиран или изпълнен проект за последните 3 години. Според арх. Владимир Милков този срок е крайно недостатъчен и посочи, че от бранша настояват той да бъде увеличен на поне 10 години.Искаме браншовите организации да имат право да обжалват условията на всяка обществена поръчка, категоричен бе той.", "date": "2019.04.22", "title": "Архитектите искат право да обжалват условията на обществените поръчки"}
{"url": "https://news.bg/society/92-ma-rabotnitsi-zaginali-prez-2018-g.html", "text": "92-ма работници са загинали при трудови злополуки през 2018 г. отчитат от КНСБ. 2914 са трудовите злополуки за миналата година.1140 са жените, пострадали по време на работа. Седем са трудовите злополуки, довели до инвалидност. Данните представи Иван Кокалов по повод 28 април - международен ден на загиналите при трудови злополуки и световен ден за безопасност и здраве при работа.Според синдиката работодателите не влагат достатъчно в безопасността на труда. 36 лица са отстранени по време на работа при извършена проверка за безопасност на труда заради липсата на нужните средства за безопасен труд. Има и оплаквания от лошото качество на личните предпазни средства.Именно липсата на оборудване е най-честата причина за травматизъм на работното място. Високо ниво на трудови злополуки и смъртни случаи са установени в сектор Строителство. Най-честите сигнали са за микроклимата в работната среда през лятото - високи температури в работните помещения.Най-много са смъртните случаи в строителството - 14. През 2018 г. 12 служителите в сухопътния транспорт са загубили живота си. Седем души са загинали в сектор растениевъдство, животновъдство и лов. Най-много трудови злополуки са констатирани в търговията - общо 264, както обясни Иван Кокалов. 232 са нарушенията в държавното управление. 223 са нарушенията през 2018 в строителния бранш.Оказва се, че страната ни е на челно място сред държавите членки в ЕС с два пъти по-висок брой на смъртни случаи на работното място на 100 000 работещи - 3,57 в сравнение със средните за ЕС-1,83.В световен мащаб над 1 000 000 души ежедневно се нараняват на работното място. Всяка година над 2,7милиона души стават жертва на лошите условия на труд и трудови злополуки, а 374 милиона служители страдат от различни наранявания на работното място.", "date": "2019.04.22", "title": "92-ма работници загинали през 2018 г."}
{"url": "https://news.bg/int-politics/indiya-se-nadyava-che-sasht-shte-pozvoli-na-sayuznitsi-da-kupuvat-iranski-petrol.html", "text": "Индия се надява, че САЩ ще позволят на съюзниците си да продължат да купуват поне някакво количество ирански петрол, вместо да преустановят покупките от май, съобщава \"Ройтерс\".Очаква се САЩ днес да обявят, че купувачите на ирански петрол трябва скоро да прекратят вноса или ги заплашват санкции.\"Те (администрацията на САЩ) трябва да се грижат за своите съюзници и стратегически партньори. Със санкции от самото начало се говореше за постепенно намаляване, а не за нула количества с един удар\", коментира източник пред \"Ройтерс\", който не желае да бъде идентифициран поради чувствителността на проблема.Индия,  след Китай, съкрати наполовина покупката на ирански петрол от ноември. Тогава Вашингтон предостави  на страни, включително Индия.\"Надяваме се, че ще ни осигурят спокойствие и ще ни позволят да закупим \", допълва източникът.Индийските рафинерии все още не са пуснали поръчки за премахване на иранския петрол от май, очаквайки яснота, дали Вашингтон ще удължи освобождаването от санкции.", "date": "2019.04.22", "title": "Индия се надява, че САЩ ще позволи на съюзници да купуват ирански петрол"}
{"url": "https://news.bg/politics/rumen-radev-ne-armiyata-a-polititsite-sa-zaplaha-za-demokratsiyata-u-nas.html", "text": "Ако има заплаха за обществения ред и демокрацията в страната, тя не идва от Българската армия, а от онези политици и институции, които правят така, че морал и закон все повече да се раздалечават.С такъв коментар държавният глава Румен Радев отговори от Тунджа на , че в България има опасност от \"военен преврат\".По думите на президента \"това е един нелеп и абсолютно излишен дебат\".Честта, достойнството и конституционният ред са присъщи на Българската армия, но, за съжаление, не и на българската политика, заяви още Румен Радев.Държавният глава призова в навечерието на светлите празници да бъдем \"по-обединени и по-смирени\". Смирението също означава човек да не надхвърля оградата на собственото си понятийно пространство, защото много лесно може да настъпи мини, подчерта Радев в типичната си армейска метафорика.", "date": "2019.04.22", "title": "Румен Радев: Не армията, а политиците са заплаха за демокрацията у нас"}
{"url": "https://news.bg/regions/obvineniyat-kmet-na-septemvri-si-naznachi-nov-zamestnik.html", "text": "Кметът на Септември Марин Рачев назначи Лилия Етова за нов замeстник-кмет на общината, предаде БНР.Причината е че срещу досегашните двама заедно със самия Рачев са повдигнати обвинения за документни престъпления от Специализираната прокуратура.Припомняме, миналата седмица предишният изпълняващ тази длъжност - Явор Митев, както и кметът на Септември бяха , от която е причинена вреда на общината в размер на 226 528, 24 лева.Преди Явор Митев заместник-кмет на Септември беше Ивелина Табакова. Преди година обаче и срещу нея беше повдигнато обвинение за престъпление по служба с причинени вреди за над 78 000 лева.Главният счетоводител на общината Иванка Сестримска също е с повдигнато обвинение, като щетите при нея са за 2 780 000 лева. Всички обвиняеми са с мярка \"парична гаранция\".Спецпрокуратурата продължава разследването в община Септември.", "date": "2019.04.22", "title": "Обвиненият кмет на Септември си назначи нов заместник"}
{"url": "https://news.bg/world/zelenski-smazva-poroshenko-s-blizo-9-mln-glasa-razlika.html", "text": "настоящия лидер Петро Порошенко с близо 9 милиона гласа разлика, информира УНИАН.Централната избирателна комисия е обработила 98,04% от бюлетините след втория тур на президентските избори.Според данните за Зеленски са гласували 73,15% или 13 262 089 украинци, а за Порошенко са пуснали гласа си 24,53% или 4 447 166. Общо 17 709 255 украинци са гласували. Избирателната активност е около 62%.Комикът води във всички региони с изключение на Лвов, където Порошенко е получил около 63% подкрепа, а около 34 на сто са гласували за Зеленски.На вота в чужбина Порошенко печели. При 100% от преброените бюлетини за държавния глава са гласували 54,73%, а за комика Зеленски - 43,78%.В България повечето са гласували за Порошенко, включително в държави като САЩ, Румъния, Италия, Китай, Франция, Германия, Турция и други.Зеленски е подкрепен в държави като Грузия, Азербайджан, Литва, Латвия, Беларус, Армения, Естония, Куба, Молдова, Полша, Унгария и други.От избирателната комисия съобщиха, че официалните резултати от балотажа могат да бъдат съобщени около 30 април.", "date": "2019.04.22", "title": "Зеленски смазва Порошенко с близо 9 млн. гласа разлика"}
{"url": "https://news.bg/disasters/prezidentat-na-shri-lanka-vavezhda-izvanredno-polozhenie.html", "text": "Президентът на Шри Ланка Майтрипала Сирисена обявява въвеждане на извънредно положение на територията на страната , съобщава \"Ройтерс\".Режимът влиза в сила от вторник, 23 април. Отбелязва се, че съответните разпоредби относно предотвратяването на терористични актове и извънредното положение ще бъдат оповестени до полунощ. Очаква се също президентът да поиска чуждестранна помощ при разследването на нападенията.Междувременно, според \"Дейли Мирър\", позовавайки се на пресслужбата на президента, Съветът за национална сигурност на страната разширява правомощията на силите за сигурност, за да се гарантира обществената сигурност.По-рано, \"Ададерана\", цитирана от ТАСС съобщава, че въоръжените сили на Шри Ланка изпращат около хиляда войници в Коломбо, за осигуряване на закона и реда, във връзка с бомбените атентати.Правителството на страната отваря в централата на местната полиция и сградата на Министерството на отбраната центрове за бързо реагиране и обучение за специални операции. Страната обяви продължаване на  от 20:00 часа на 22 април до 4:00 часа на 23 април.Седем атентатора самоубийци участват в атаките срещу църквите и луксозните хотели в Шри Ланка, които убиха 290 души и раниха над 500 души, заяви вчера следовател, а говорител на правителството заяви, че е замесена международна мрежа.Говорителят на кабинета, Раджита Сенарат заяви, че е участвала международна мрежа. \"Ние не вярваме, че тези атаки са извършени от група хора, които са били ограничени в тази страна. Има международна мрежа, без която тези атаки не биха могли да успеят.\"Шри Ланка, с будистко мнозинство воюва десетилетия с тамилските сепаратисти от етническите малцинства, но насилието до голяма степен приключи след победата на правителството в гражданската война преди 10 години. Населението на Шри Ланка от 22 милиона души включва християнски, мюсюлмански и индуски малцинства.Полицията съобщи, че са , по данни на местните власти, арестуваните принадлежат към местното мюсюлманско общество. Тяхната самоличност към момента не се разкрива., тъй като има опасност да се подготвят нови атентати.", "date": "2019.04.22", "title": "Президентът на Шри Ланка въвежда извънредно положение"}
{"url": "https://news.bg/regions/kuche-nahapa-3-godishno-dete-v-kardzhaliysko.html", "text": "Куче нахапа 3-годишно дете в кърджалийско село, съобщиха от МВР-Кърджали. Инцидентът е станал в село Македонци.По първоначални данни, животното е било вързано в двора на къщата на 40-годишна жена, но успяло да се отвърже, след което нападнало и нахапало детето по лицето.Пострадалото момченце е транспортирано в Центъра за спешна помощ в Кърджали, а след това в пловдивска болница.Дежурният прокурор в Районна прокуратура е разпоредил кучето да бъде настанено в приют. Образувано е досъдебно производство.Припомняме, че това е поредното нападение на куче над деца за последните дни.На 12 април стана ясно, че е нападнато от куче. Преди това ротвайлери нападнаха  в софийското село Железница. Вчера собствениците на двете кучета - майка и син, ", "date": "2019.04.22", "title": "Куче нахапа 3-годишно дете в Кърджалийско"}
{"url": "https://news.bg/int-politics/sasht-mislyat-da-nalozhat-sanktsii-na-turtsiya.html", "text": "Съединените щати ще наложат санкции на Турция и ще замразят доставянето на американски изтребители F-35, ако страната пристъпи към придобиването и разполагането на руската система за противоракетна отбрана С-400, заяви в интервю за гръцкия вестник \"Катимерини\" американският сенатор Робърт Менендес.- Няма вероятност да имат F-35. Ще има санкции съгласно закона, които съществуват днес. Това е покупка на голяма част от военното оборудване от Русия и това е санкционираща дейност за всеки в света - включително Турция.Няма начин да имате ... F-35, поставен до С-400, който също би могъл наистина да наблюдава същността на технологията, която имаме във F-35. Така че е невъзможно да се случи, \"каза американският политик.Той отбеляза, че някои от най-силните поддръжници на сделката F-35 и други американски представители, които смятат, че Турция все още е основен партньор в областта на сигурността в региона, са \"много ясни\", че това \"просто не може да се случи\".Запитан дали САЩ ще обмислят преместването на американските военни бази от Турция в Гърция, ако отношенията между Вашингтон и Анкара продължат да се влошават, Менендес каза, че въпреки че не вярва, че това ще се случи, САЩ ще направят всичко възможно, за да защитят националната сигурност - включително преместване на своите бази.Американският политик също приветства Сделката от Преспа между Атина и Скопие, отбелязвайки, че тя ще позволи на Гърция да играе важна роля на Балканите.", "date": "2019.04.22", "title": "САЩ мислят да наложат санкции на Турция"}
{"url": "https://news.bg/weather/dazhd-i-slantse-se-reduvat-2.html", "text": "Временни увеличения на облачността ще има над североизточните райони. Ще бъде тихо. Минималните температури ще бъдат между 2° и 7°, в котловините и по високите полета на Западна България - около 0° и там ще се образува слана.Това съобщават от НИМХ.През деня ще преобладава слънчево време. По-значителна облачност още от сутринта ще има над североизточните райони, а след обяд над цялата страна ще има временни увеличения на облачността. Само на отделни места ще превали слаб дъжд. Ще духа до умерен вятър от югоизток. Максималните температури ще бъдат предимно между 16° и 21°. Вечерта от запад облачността ще се вплътнява и през нощта срещу вторник в Западна България ще завали дъжд, в планините над 2000 метра - сняг.Над планините ще преобладава слънчево време, след обяд с временни увеличения на облачността, но само на отделни места ще превали слаб дъжд, над 2000 метра - слаб сняг. Ще духа умерен вятър от юг, по билата - от запад. Максимална температура на височина 1200 метра около 10°, на 2000 метра - около 2°. Вечерта над масивите от Югозападна България облачността ще се вплътни и през нощта срещу вторник на много места ще превали.Над Черноморието ще има значителна облачност, но без валежи. Ще духа до умерен югоизточен вятър. Максимални температури на въздуха: 12-13°. Температурата на морската вода е 11-12°. Вълнението на морето ще бъде 2 бала.", "date": "2019.04.22", "title": "Дъжд и слънце се редуват"}
{"url": "https://news.bg/politics/v-sozopol-izbirat-vremenen-kmet.html", "text": "Общинските съветници в Созопол избират временен кмет. След отстраняването на досегашния градоначалник Панайот Рейзи, Общинските съветници в Созопол ще назначат изпълняващ длъжността кмет на Созопол, съобщи bTV. Самият Рейзи беше окончателно отстранен от поста преди 2 седмици след решение на Апелативния специализиран съд. Освен него освободена от длъжност беше и главният счетоводител на общината Златка Мусева.Двамата са обвинени от март 2019 г. за присвояване на средства в особено големи размери, затова, че не са спазвали договори по ремонтни дейности на територията на община Созопол. При освобождаването на Рейзи от поста кмет на Созопол имаше противоречива информация.От ГЕРБ съобщиха че Рейзи напуска и партията, и кметския пост. Час по-късно самият Панайот Рейзи обясни, че напуска само партията, но не и кметското кресло.Дни по-късно Панайот Рейзи бе освободен от кметското място. ", "date": "2019.04.22", "title": "В Созопол избират временен кмет"}
{"url": "https://news.bg/society/veche-290-sa-zhertvite-na-atentatite-v-shri-lanka.html", "text": "290 са жертвите на атентатите в Шри Ланка, заяви пред bTV българският консул в Делхи Емил Миланов. Полицейският час е отменен, но мерките за сигурност остават повишени.Осем български граждани са се обърнали към посолството. Шестима са на сигурно място в хотел, двама са на над 100 км от местата на атентатите. Още 4-ма други сънародници са се обърнали за информация и указания, каза Миланов и уточни, че посолството поддържа връзка с осмината.Всички български граждани да поддържат връзка с близките си, с посолството - да изчакат нормализиране на ситуацията в страната, призова Миланов.", "date": "2019.04.22", "title": "Вече 290 са жертвите на атентатите в Шри Ланка"}
{"url": "https://news.bg/politics/atanasov-spetssadat-e-izlishna-struktura.html", "text": "На главния прокурор (Сотир Цацаров) поведението му е като на вицепремиер - всяка сряда е в Министерския съвет. Тази структура (Спецсъдът) е излишна. Това заяви бившият шеф на Национална служба сигурност и настоящ председател на Демократи за силна България (ДСБ) Атанас Атанасов пред bTV.Винаги съм бил  - имаме прокуратура. Основният проблем идва от тези, които упражняват властта, обоснова се Атанасов.Миналата седмица премиер-министърът казваше, че в България има пълзяща диктатура - смешно е, той контролира законодателната, изпълнителната, съдебната власт. Това което имаме, е диктатура на алчната посредственост. Тук очевидно става въпрос за пране на пари. Те плащат под масата, заяви Атанасов.С подаване на оставки се свършва всичко, обобщи Атанасов развитието на \"Апартамент гейт\". Той коментира, че когато преди година международно призната организация перифразирала надписа на входа на парламента - \"Съединението прави силата\", на - \"В България корупцията прави силата\", тогава управляващите се насмяха, каза Атанасов.Той цитира анализ на модела Борисов, направен от ДСБ - размазването на институциите е очевидно, но това идва от мястото на премиера. Назначените изпълняват неговата воля, каза Атанасов.\"Идват ли избори, Борисов вади оная мъглява история с дядо си, който бил николапетковист и убит веднага след 9 септември 1944 г. Николапетковисткото движение се създава години по-късно\", каза Атанасов.Той обрисува, че премиерът се вживява в образа на жертвата - \"Борисов толкова много се грижи за България и някакви хора искат да го смъкнат от власт\", коментира Атанасов и допълни - идват избори.За атентатите от неделя в Шри Ланка, ген. Атанасов заяви, че хората, които познават Цейлон (името на Шри Ланка до 1972 г. - б.р.) не са изненадани. Там до преди десетилетие имаше гражданска война с 60 000 жертви. Там има тежки религиозни сблъсъци.Не се съобщават данни за организаторите, за да се направи цялостен анализ. Проблемът явно е вътрешнодържавен. Знаково е - там религиозните сблъсъци са традиция, заяви бившият шеф на контаразузнаването.", "date": "2019.04.22", "title": "Атанасов: Спецсъдът е излишна структура"}
{"url": "https://news.bg/politics/kashtata-za-gosti-na-manolev-ne-e-proverena-kak-se-izpolzva.html", "text": "Анализ на икономическите ползи от къщите за гости, изградени по програмата за развитие на селските райони ПРСР не е правен. Към момента няма и методика, по която това да се направи. Това призна в студиото на Нова телевизия министърът на земеделието и храните Румен ПорожановПо отношение на повода за въпросите към ПРСР - скандалът с къщата за гости, изградена от фирма на Ана Димитрова, заради която зам.-министърът на икономиката Александър Манолев подаде оставка - Порожанов посочи, че на нея не е направена проверка за използване по предназначение, след като е направена първата проверка по документи.В случая, по думите на Порожанов, темите са две - дали се използва по предназначение и дали наистина има конфликт на интереси. Има изискване за собствеността на земята, но такава къща за гости може да бъде изградена и с отстъпено право на ползване, обясни министърът. Той посочи още, че при неизпълнение на бизнес плана с над 50%, с който е кандидатствано по програмата, се налагат финансови корекции.Румен Порожанов посочи, че още през 2016 година е публикуван целия списък с къщи за гости, изградени по програмата за развитие на селските райони. Списъкът обаче е публикуван без информация за бенефициентите на проекта - защо това е направено така министър Порожанов заяви, че не може да обясни.Целта на списъка е била да се получават сигнали от граждани, за да се проверяват къщите за гости. Според изискванията за разплащателна агенция трябва да се проверят 1% от бенефициентите на програмата, а реално са проверени над 117 къщи, или над 17%. Порожанов посочи още, че на 63 къщи са направени корекции, за 23 е поискано връщане на парите. Това е предявяване за близо 10 милиона лева, информира министърът.Румен Порожанов обаче не отговори на въпроса защо не се проверят всички къщи за гости, включително и за това дали те се използват по предназначение.Досега скандалът с апартаментите на властта струва оставките на:- ;- ;- ;- ;- ;- ; -  и на кмета на Созопол Панайот Рейзи, но той  и само напусна партията. По-късно съдът го отстрани от поста.Освен това се  Пламен Георгиев, сина на директора на Националната следствена служба (НСлС) Борислав Сарафов и на съпругата на председателя на Върховния касационен съд Лозан Панов.Социалистът  и НАП. Според публикации Зарков купил жилище в центъра на София за 1 107 евро за кв. метър.", "date": "2019.04.22", "title": "Къщата за гости на Манолев не е проверена как се използва"}
{"url": "https://news.bg/regions/kola-se-zapali-v-dvizhenie-kray-rumanskoto-posolstvo-v-sofiya.html", "text": "Автомобил се запали в движение край Румънското посолство в София, съобщиха за news.bg от МВР. Няма пострадали.Възможната причина за пожара на колата може да е техническа неизправност.Преди три дни друга кола се запали в движение - на 4-ти километър отново в близост до бул. \"Цариградско шосе\".При друг инцидент е запален личният автомобил на кмета на Козлодуй. Маринела Николова възприема инцидента като атака срещу институцията.", "date": "2019.04.22", "title": "Кола се запали в движение край Румънското посолство в София"}
{"url": "https://news.bg/politics/v-mo-otvoriha-oferti-za-novi-korabi-na-vms.html", "text": "В Министерството на отбраната бяха отворени офертите за доставка на нови кораби за военноморските ни сили, съобщи БНР.Три компании са подали документи - германската \"Люрсен\", италианската \"Фикантиери\" и българската \"Делфин\". Стойността на обявената поръчка е за 984 млн. лева.От ведомството на Красимир Каракачанов очакваха 7 фирми да подадат оферти, удължиха и срока за кандидатстване.След отваряне на офертите комисия, съставена от представители на министерствата и службите, ще изготви доклад с оценка и класиране, който трябва да мине и през МС за одобряване.По-рано командирът на Военноморските сили контраадмирал Митко Петев обяви пред общественото радио, че празникът на ВМС- 12 август, би била добра дата да има договор за новите кораби. Това е второто отваряне на оферти в рамките на обявената от правителството програма за нова техника за армията на стойност близо 4 милиарда лева.Правителството вече преговаря за нови изтребители Ф-16.Уточняват се параметрите на новата техника за сухопътните войски.", "date": "2019.04.22", "title": "В МО отвориха оферти за нови кораби на ВМС"}
{"url": "https://news.bg/politics/ivo-hristov-borisov-iska-da-vazpali-stari-sedesarski-refleksi.html", "text": "\"Борисов иска да възпали стари седесарски рефлекси.\" Това заяви пред BTV бившият шеф на кабинета на президента и кандидат за евродепутат от БСП Иво Христов.Според него българската политическа действителност се превръща във фейлетон, в който Борисов казва нещо и след това всички го коментират.Христов е категоричен, че са смешни твърденията на премиера за налагане на  от страна на БСП. В отговор той запита какво всъщност е това когато строеж се спира по волята на премиера или бюджетът се променя отново по негово желание. Всичко опира до Борисов по думите му.\"Аз не се виждам в определенията шпионин-държавна сигурност\", подчерта той.За отношенията си с президента след напускането му на \"Дондуков 2\" Христов поясни, че между тях има ненакарнимо доверие.\"Президентът винаги ще бъде кауза за мен\", изтъкна той.По думите му той не е феодал и всеки сам взема решенията си. Христов допълни, че Радев е наясно с неговото решение отдавна, тъй като Корнелия Нинова му предложила да влезе в листата още през декември миналата година.За Христов президентът е последователен и достоен човек, който никога не е изменил на това, което е заявил в програмата си.Според него обаче между Борисов и президента има ценностно разминаване.По отношение на евроизборите Христов подчерта още, че с Корнелия Нинова смятат, че те са решаващи за българската ситуация.\"При победа на БСП се създават условия за предсрочни избори и излизане от безизходицата\", посочи бившият шеф на кабинета на Радев.При спечелване от ГЕРБ според него ще станем свидетели как властта се бетонира.На въпрос дали е подготвен да стане евродепутат, той заяви, че никой не може да твърди, че подготвен за нещо, докато не се сблъска с него.\"Румен Радев ми се довери, явно има добра интуиция\", отбеляза Иво Христов.За мястото си в листата на БСП той беше лаконичен като заяви, че няма отношение към подредбата ѝ. Христов сподели и виждането си за това дали реално има разделение в БСП, като обясни, че все още не може да прецени, тъй като не се срещал с избирателите.\"Не виждам в листата вътрешен евроскептицизъм\", посочи той.На въпрос дали БСП се меси в политиката на президентството, той отбеляза, че всички партии се месят под някаква форма.По думите му нямало и съгласувани изказвания между Нинова и Радев, тъй като не си говорели често.Христов коментира и отказа на президента да разсекрети Консултативния съвет, като обясни, че Радев нямало от какво да се притеснява, но други хора имали.По отношение на апартаментите на властта той е категоричен, че става дума за системен проблем.\"Има келиперджийски манталитет на управляващите, който сега изплува\", допълни Христов.Като основна своя кауза за евроизборите той подчерта, че това ще бъде съхраняването на демокрацията в България.", "date": "2019.04.22", "title": "Иво Христов: Борисов иска да възпали стари седесарски рефлекси"}
{"url": "https://news.bg/crime/zapaliha-kolata-na-kmeta-na-kozloduy.html", "text": "Запалена е колата на кмета на Козлодуй Маринела Николова. Инцидентът се е случил тази нощ, а Николова е била събудена от съсед.Заради бързата намеса на пожарникарите подпалването на паркираните в съседство автомобили е предотвратено.По телефона за Нова телевизия Маринела Николова заяви, че възприема това като атака срещу институцията, която представлява. Тя е кмет от партия ГЕРБ.Предадени са видео записи на МВР и Николова се надява тяхното разследване да доведе до разкриване на извършителите. Тя има своите подозрения, които е споделила с полицията.Не е получавала заплахи и не е очаквала такъв инцидент.", "date": "2019.04.22", "title": "Запалиха колата на кмета на Козлодуй"}
{"url": "https://news.bg/health/sluchaite-na-morbili-da-prodalzhat-da-rastat-prognozira-angel-kunchev.html", "text": "\"Случаите на морбили продължават да растат и през следващите месеци.\" Това заяви пред БНТ главният държавен здравен инспектор д-р Ангел Кунчев.По думите му в момента те са 460, сред които 20 служители на болници.Най-силно засегнати са София, София-област и Благоевград.Според Кунчев става дума за т. нар. джобове с голям брой неимунизирани хора, което благоприятства бързото разпространение на заразната болест.Той обяснява, че в Пловдив и Бургас, където също били регистрирани случаи не се е стигнало до бързо увеличаване на болните, поради по-добрите нива на ваксиниране на рисковите групи.\"Не сме имунизирали тези, които трябваше. Ако това беше факт, щяхме да ограничим разпространението на морбилите\", категоричен е специалистът.Той посочи, че най-много случаи в Европа от заболяването има в Украйна, Северна Македония, Италия и Франция.Кунчев е на мнение, че ако е била достигната критичната маса на ваксиниране на населението, не би се стигнало до внасяне на вируса от околните страни, както стана тази година.\"В момента България е на шесто място по разпространение на морбилите, като през миналата година у нас са регистрирани едва 13 случая\", отбеляза той.Припомяме, че на 5 март стана ясно, че  Седмица преди товаПри епидемията през 2009 г. у нас имаше 25 смъртни случая при 24 000 заразени, което е обичайният процент при разпространение на заболяването - 1 смъртен случай на 1000.През 2017 г. . Тогава в Пловдив бяха регистрирани 36 случая.От Световната здравна организация обявиха тревога, тъй като  между 2017 г. и 2018 г. до 82 596. Това е най-големият брой, записан през това десетилетие, според данни на СЗО. миналата година - над 10 пъти повече от .В Европа през 2018 г. са починали 72 души от морбили, в сравнение с 42 през 2017 г. Европейските страни с най-голям брой случаи на морбили от януари до декември 2018 г. са: Украйна (53,218), Сърбия (5,076), Израел (2 919), Франция (2,913), Италия (2,517), Руска Федерация (2,256), Грузия (2,203), Гърция (2,193), Албания (1,466), Румъния (1 087).", "date": "2019.04.22", "title": "Случаите на морбили да продължат да растат, прогнозира Ангел Кунчев"}
{"url": "https://news.bg/world/arestuvaha-24-zapodozreni-za-atentatite-v-shri-lanka.html", "text": "Полицията в Шри Ланка задържа 24 души по подозрение за съпричастност към серията взривове, прогърмели в страната на 21 април, съобщиха телевизия NDTV и ТАСС.По данни на местните власти арестуваните принадлежат към местното мюсюлманско общество. Тяхната самоличност към момента не се разкрива.По-рано бе съобщено за 13 задържани за връзка с терористичните актове от неделя, в които загинаха над 290 души, а ранените са над 500.На 21 април Шри Ланка беше разтърсена от осем експлозии. Основни цели бяха християнските църкви и големите хотели.", "date": "2019.04.22", "title": "Арестуваха 24 заподозрени за атентатите в Шри Ланка"}
{"url": "https://news.bg/society/posolstvoto-ni-v-indiya-e-vav-vrazka-s-12-balgari-v-shri-lanka.html", "text": "Българското посолство в Делхи контактува с 12 българи в Шри Ланка, които са добре, съобщиха от МВнР. Българи не са пострадали при серията атентати на 21 април в Шри Ланка. Това става ясно от последна информация на министерството на външните работи в Шри Ланка, които официално са оповестили идентифицираните чуждестранни граждани, жертви на атентатите от 21 април.Сред загиналите чужденци са граждани на Индия, Португалия, Турция, Великобритания, САЩ. По последни данни на властите в Шри Ланка 290 души са загинали при атентатите, а 500 са ранени.Шестима от българите, които са на територията на тропическата островна държава край Индия се намират в един от пострадалите хотели при атентатите в Коломбо. Те не са били засегнати. Другите шестима български граждани са в различни градове, извън Коломбо, и са посъветвани да изчакат пълното успокояване на ситуацията преди да пътуват.С посолството ни в Индия са се свързали и близки на български гражданин, който е на почивка в Шри Ланка заедно с още петима свои приятели. Мисията ни в Делхи е в процес на установяване на неговото местонахождение.Българското посолство в Делхи е в постоянен контакт по линия на местното консулско сътрудничество с посолствата на страните от ЕС в индийската столица, където се подава актуална информация от Коломбо. Посолството ни е в постоянен контакт и с хотели, и с болниците в Коломбо, където са настанени пострадали при атентатите.Българските граждани са съветвани да поддържат връзка с посолството в Делхи, с близките си и да изчакат ситуацията в Шри Ланка да се нормализира. Тя постепенно се успокоява. Въведеният вчера полицейски час в столицата на Шри Ланка вече е отменен.Препоръчително е българските граждани в Шри Ланка да избягват места, в които се провеждат религиозни прояви или в близост до религиозни храмове, а също и да проявяват предпазливост, ако са в близост до големи събирания на хора, протести или демонстрации.При необходимост или при извънредна ситуация българските граждани могат да се свържат с посолството на Република България в Делхи на тел.: + 91 11 26115549; +91 11 26115550 , тел. в извън работно време: + 91 9910999498.Сигнали и молби за съдействие се приемат денонощно и на телефонните линии на Дирекция \"Ситуационен център\": +359 2 948 24 04; +359 2 971 38 56 или имейл: .Денонощен телефон за съдействие на български граждани в чужбина на дирекция \"Ситуационен център\":+359-2-948-2404; +359-2-971-3856 Телефон за спешни случаи на ЕС: 112", "date": "2019.04.22", "title": "Посолството ни в Индия е във връзка с 12 българи в Шри Ланка"}
{"url": "https://news.bg/politics/vmro-iska-pone-2-mesta-v-evroparlamenta.html", "text": "\"Непрозрачна политика, в която неизбран от никого човек като Юнкер, като Тимерманс, като Аврамопулос взимат решения, които ние с вас ще плащаме\". Така водачът на листата на ВМРО Ангел Джамбазки определи основната причина за антиевропейските настроения пред БНТ.Той като ги обобщи с думите \"ишиас политика\".По думите му в листата хората от ВМРО са трима-четирима, останалите са доказали се в българското общество граждани, професионалисти и родолюбци.Джамбазки подчерта, че целта им е да спечелят 2 от 17-те места, които България ще заема в европарламента.Според него явяването в коалиция с НФСБ и Атака би било по-логично, но щом няма постижимо споразумение между другите две политически сили, е по-добре всяка от партиите да се яви отделно.Относно конкуренцията за гласовете на \"родолюбците\", той заяви, че част от тези организации (\"Воля\", Възраждане - б.р.) са \"турски родолюбци\".По думите му вторият в листата на коалицията около \"Воля\" - Орхан Исмаилов, е \"подозиран силно за връзки с турското общество и служби за сигурност\".За Джамбазки ново споразумение за пакет \"Мобилност\" е един от основните приоритети на българските евродепутати в състава на следващия Европейски парламент.Сред другите изброени от него приоритети са България да не се присъединява към Глобалния пакт за миграция на ООН, \"нулева миграция\", охраната на външните граници на Европейския съюз и \"недопускане на промени в българските традиции\".", "date": "2019.04.22", "title": "ВМРО иска поне 2 места в европарламента"}
{"url": "https://news.bg/int-politics/medvedev-ne-si-pravel-ilyuzii-za-zelenski.html", "text": "Руският премиер Дмитрий Медведев не си правел илюзии след президентските избори в Украйна, но вярвал, че има шанс двустранните отношения да се подобрят, предаде ТАСС.\"Не се съмнявам - по отношение на Русия новият държавен глава (на Украйна) ще се придържа към реториката, която използва при предизборната си кампания. Той ще повтори добре известните идеологически формули, насочени към различни социални групи\", написа Медведев в страницата си във Фейсбук.\"Изобщо не си правя илюзии по този въпрос\", бе категоричен руският министър-председател, но все пак допусна, че все още има възможност сътрудничеството между Русия и Украйна да бъде подобрено.Припомняме, на вчерашния балотаж за президент на Украйна беше  Още преди да излязат официалните резултати стана ясно, че той печели с убедителна преднина пред досегашния президент , събирайка 72,5% от гласовете.", "date": "2019.04.22", "title": "Медведев не си правел илюзии за Зеленски "}
{"url": "https://news.bg/disasters/sasht-preduprezhdava-za-nov-opit-za-atentat-v-shri-lanka.html", "text": "Съединените щати призовават да се пътува с повишено внимание в Шри Ланка, тъй като има опасност да се подготвя нов атентат, предаде \"Спутник\".\"Терористичните групировки продължават да подготвят нападения в Шри Ланка. Терористите могат да нападнат без никакво предупреждение туристически обекти, транспортни центрове, пазари/търговски центрове, хотели, клубове, ресторанти, храмове, паркове, спортни и културни събития, образователни центрове, летища или други обществени места\", предупреждават от Държавния департамент на САЩ в свое съобщение до пътуващите.Припомняме, вчера - навръх католическия Великден,  и взеха  500 души пък бяха ранени. До момента нито една терористична групировка не е поела отговорността за атентата.По нареждане на Министерството на образованието всички училища ще останат затворени до 23 април. Днес Борсата в Коломбо също няма да работи.", "date": "2019.04.22", "title": "САЩ предупреждава за нов опит за атентат в Шри Ланка"}
{"url": "https://news.bg/press/po-lesni-urotsi-za-da-ne-se-byaga-ot-uchilishte-benzinat-otnovo-poskapva-shokovo.html", "text": "По-лесни уроци, за да не се бяга от училищеТрябва да има сериозно олекотяване на учебното съдържание, защото в момента то се явява непосилно за много деца. Това заяви зам.-министърът на образованието Деница Сачева, отговорник по механизма за връщане на децата в клас.41 000 деца, които не са ходели на училище, вече са вкарани в клас в 940 учебни заведения в цялата страна, отчете тя.\"В момента усилията ни са насочени към това да ги задържим\", подчерта Сачева. Тя напомни, че лошото владеене на български е сред причините за трудното привличане на децата от уязвимите групи към учебния процес.Тежки глоби от ЕК заради \"зеления\" хаос в Натура 2000 Наказателни процедури и тежки глоби ще наложи Европейската комисия (ЕК) на България, ако правителството в София не приеме промените в Закона за биологичното разнообразие (ЗБР), научи \"Труд\" от свои източници в Брюксел.С корекциите в нормативния акт Министерството на околната среда и водите (МОСВ) ще сложи ред в хаоса, създаден от \"еколозите\" от коалицията \"За да остане природа в България\", очертали границите на Натура 2000 у нас преди 12 години.Въпреки заплахата от тежки наказания от ЕК, промените в ЗБР вече втора седмица отлежават в Министерския съвет. Те бяха в дневния ред на заседанието от 10 април като точка 4Б. От стенограмата на правителствения сайт се вижда, че одобряването на текстовете е \"отложено за доуточняване\" от премиера Бойко Борисов. С това отлагане министър-председателят вкарва България право в капана на наказателните процедури и глобите, които могат да достигнат десетки хиляди евро на ден.Посрещат папа Франциск със стара българска песенПесента ще бъде изпълнена по време на литургията, на която светият отец ще даде първо причастие на 250 български деца. \"Избрали сме по-живи църковни песни. Всичко е заради децата, да има тръпка, да могат и те да пеят\", казва диригентът на църковния хор и оркестъра в Раковски Янко Павлов.В Раковски са дали и за претапициране трона, на който ще седне папата по време на посещението си в Раковски. Досега тронът е бил съхраняван в пловдивската църква \"Св. Лудвиг\". Той е поверен за реставрация на местния майстор Петър Дандов.Как да познаем българско ли е агнешкотоМного българи предпочитат да купят за празника агнешко, произведено у нас. Но понякога търговците може да се опитат да пробутат вносно месо.От овцевъдната асоциация алармират, че на пазара се продава агнешко с неясни печати, като цената му е с 20% по-ниска.Бензинът отново поскъпва шоковоЦените на бензина в България тръгнаха рязко нагоре. Само няколко месеца след масовите есенни протести, обхванали страната заради поскъпването на горивата и след успокояването на цените през зимата, масовият бензин А 95 гони рекордни за тази година стойности. От средата на март досега увеличението е средно с 12 ст. за литър. От 2.08 лв. на 14 март сега масовият бензин е средно 2.20 лв. Пет големи вериги по традиция поддържат еднакви средни цени - 2.22 лв. за литър.Записки по габровското въстаниеВдясно по пътя за Велико Търново, в края на Габрово, се намира ул.\"Батак\". По тясната уличка нагоре са разположени десетина къщи - част от тях тухлени, други тип бараки. В събота следобед по улицата и пред къщите не се виждат хора, само дузина кучета. \"Изнесоха се нанякъде тази сутрин\", казва Милан, чиято къща е в началото на улицата и доста контрастира на останалите постройки - на два етажа, измазана и с добре поддържан двор. \"Аз съм на 74 години и живея тук от 30 години. С ромите, които живеят нагоре по улицата, за тези години сме нямали никакви проблеми. Синът ми е полицай и сега покрай протестите не се е прибирал две денонощия. Той израсна с децата им, играли са си заедно, били са се, но до такива неща не се е стигало\", казва той.Родители съдят Столичната общинаСдружението \"Настоящи и бъдещи майки\" вкара в съда наредбата за прием на деца в детски градини и предучилищни групи в училищата в София. Това става само няколко дни, преди да бъде обявено първото класиране на приетите деца, което се чака с тревога от много родители заради липсата на места.Сдружението оспорва предимството, което се дава на близнаци, на втори деца и на братя и сестри, родени с разлика от две години. Според последните изменения на наредбата от февруари те имат право на допълнителна точка и така на практика получават възможността за сигурен прием. В същото време обаче на много места се получава така, че по тези три критерия децата вземат всички отпуснати места и останалите нямат никаква възможност да бъдат записани в градини.", "date": "2019.04.22", "title": "По-лесни уроци, за да не се бяга от училище, Бензинът отново поскъпва шоково"}
{"url": "https://news.bg/disasters/google-s-dudal-za-denya-na-zemyata.html", "text": "Google пусна  за Деня на Земята.Днес по света се отбелязва Международният ден на Земята. Традиционно в честването се включват над половин милиард души от различни кътчета на планетата.За първи път Денят на Земята се отбелязва официално на 22 април 1970 г. в САЩ и Канада. Милиони северноамериканци участват в демонстрация и настояват политици, държавници, бизнессреди да включат в своите приоритети опазването на околната среда. През 1990 г. празникът е обявен за международен. България се включва в отбелязването му през 1993 г. Целта е да се обединят хората на планетата в защита на околната среда.Първото честване на Деня на Земята се организира от Гейлорд Нелсън - бивш губернатор и сенатор от Уисконсин, който издига каузата за опазване на природата, и Денис Хейес - изявен студентски лидер. В проявите тогава се включват повече от 20 милиона американци от всички краища на страната. Като резултат от това събитие се оформя мощно движение в защита на околната среда и са приети законите за чист въздух и чиста вода на САЩ.България е една от първите страни, присъединили се към международното отбелязване на Деня на Земята, започнало от 1990 г. В Международния организационен комитет за честването страната ни е представена от Благовест Сендов. Той сформира Национален комитет за Деня на Земята.На 22 април 1992 г. Президентът на Република България Желю Желев подписва клетвата в името на Земята. Над 30 хиляди български деца се подписват под Декларацията за пълномощие за живот на Земята. Документът е връчен на Конференцията на ООН за околната среда и развитието, проведена в Рио де Жанейро през юни 1992 г.", "date": "2019.04.22", "title": "Google с дудъл за Деня на Земята"}
{"url": "https://news.bg/disasters/obrat-po-razsledvaneto-na-ubiystvoto-v-londonderi.html", "text": "Полицията в Северна Ирландия освободи в неделя двамата тийнейджъри, арестувани във връзка с  по време на бунт в Лондондери, съобщи \"Ройтерс\".Агенцията припомня, че 29-годишната журналистка Лира МакКий, която пише книга за изчезването на млади хора през десетилетията на насилие в Северна Ирландия, , докато наблюдаваше как ирландските младежи атакуват полицията.\"Двамата мъже на възраст 18 и 19 години ... са били освободени без обвинение\", се казва в изявление на полицейската служба на Северна Ирландия.Ирландският президент Майкъл Хигинс подчерта, че в Република Ирландия има \"възмущение\" от случилото се.Главният преговарящ на ЕС за Брекзит Мишел Барние написа в \"Туитър\", че убийството на МакКий е \"напомняне за това колко крехък все още е мирът в Северна Ирландия\".", "date": "2019.04.22", "title": "Обрат по разследването на убийството в Лондондери"}
{"url": "https://news.bg/society/3300-mayki-izostavyat-bolni-i-nezhelani-detsa.html", "text": "3325 майки са поискали да изоставят децата си само за изминалата 2018 година, пише в. \"Телеграф\". Основните причини са две - заболяване на бебето или нежелана бременност. Това показа проверка в Агенцията за социално подпомагане. Само преди няколко дни в болница в Пловдив издъхна 7-годишната Стоянка, зарязана от майка си Десислава, защото има болно сърце.По данни на Агенцията за социално подпомагане 1773 жени са си взели децата обратно, но не е ясно дали няма втори или трети отказ от родителска грижа през тази година.", "date": "2019.04.22", "title": "3300 майки изоставят болни и нежелани деца"}
{"url": "https://news.bg/disasters/svlachishte-pogubi-duzina-v-kolumbiya.html", "text": "Най-малко 14 души са убити и петима са ранени при свлачище в югозападната колумбийска провинция Каука, съобщи АП.Агенцията се позовава на данни от правителството.Свлачището, причинено от обилни валежи, се случи в ранните часове на сутринта в неделя в селски район на община Росас.Пет души са били хоспитализирани и спасителните операции продължават. Най-малко осем къщи са повредени и част от Панамериканската магистрала е блокирана заради свлачището, добави тя.Свлачищата са често срещани в планинската Колумбия, особено по време на дъждовния сезон и в райони, където несигурните жилища и тесните пътища са изградени върху обезлесени склонове на Андите.", "date": "2019.04.22", "title": "Свлачище погуби дузина в Колумбия"}
{"url": "https://news.bg/society/balgarite-iskat-zashtita-na-detsata.html", "text": "Национално представително проучване, проведено от социологическа агенция \"Глобал Метрикс\", показва висока подкрепа за ключовите политики, насочени към децата у нас в проекта на Национална стратегия за детето до 2030 г.Над 80-90% от пълнолетните българи подкрепят като приоритет политиките на държавата създаването на благоприятна среда за отглеждане и развитие на децата. Сред най-важните области, в които трябва според гражданите да се работи са образованието, здравеопазването и създаването на сигурна и безопасна среда за децата, в това число и среда без насилие.Подкрепата за различни политики, насочени към децата в България, показва висока приоритетност на темата в обществения дневен ред и висока чувствителност на гражданите към тези въпроси. Широката общественост е силно обединена около мнението, че трябва да бъдат гарантирани правата на децата за образование, здравословен начин на живот и сигурност, в това число и превенция и защита от насилие и други вредни действия.В този контекст ролята на държавата при осигуряване на закрила на децата се възприема многопластово - от една страна са налице области и теми, за които преобладава разбирането, че държавата трябва да осигурява основно подкрепа. От друга страна, при наличие на риск за детето обаче, преобладават мненията, че държавата трябва да налага санкции. При това, колкото по-голям е рискът за здравето, физическото и психическото състояние на децата, толкова по-допустимо е държавата да се намесва със санкции, а не само с подкрепа.Така например при случаи на бедност 89% от хората смятат, че трябва да бъде осигурена подкрепа от държавата и едва 8% са на мнение, че държавата трябва да се намесва със санкции. Малко по-разнородни са мненията, когато става въпрос за системно неглижиране на детето. Две трети (68%) са на мнение, че в такива случаи е необходимо държавата да се намесва като оказва подкрепа на родителите, докато 31% смятат, че при неглижиране (липса на подслон, храна, здравни грижи и образование) е необходимо държавата да санкционира родителите. Не можем ясно да откроим групи, при които подкрепата за санкции е по-висока. Тези мнения са еднакво разпределени сред отделните социални, възрастови и образователни групи.Оформя се и една група от теми, по които общественото мнения е силно поляризирано. Сред тях са вербалната агресия, прилагането на телесно наказание, оставяне на детето само преди да навърши 12 години. Ако при вербалната агресия все пак доминира мнението, че държавата трябва да се намесва с подкрепа (48%) и е едва 25% посочват, че трябва да налага санкции, а 27% смятат, че не трябва изобщо да се намесва, при прилагането на телесно наказание мненията се разделят на три, приблизително равни групи - 37% смятат, че държавата трябва да се намеси с подкрепа на семействата, като им помогне да преодолеят този тип проблеми, 35% смятат, че държавата трябва да налага санкции, а 29% - че държавата не трябва да се намесва в такива случаи. Тези разнородни мнения показват липса на яснота за проблемите, които телесното наказания поражда, за негативните му последствия върху психиката на детето и за възможностите възникнали ситуации с детето да се решават, чрез различни форми на позитивно възпитание, а не чрез телесно наказание.Ясно се обособява една група от ситуации, по които мнението, че държавата трябва да се намесва със санкции силно доминира. Това са случаи, при които е налице пряк риск за физическото здраве на детето, риск от сериозни физически наранявания и в случай на непоставяне на задължителните за детето ваксини. 76% смятат, че държавата трябва да са намесва със санкции, ако родителите прилагат физическо наказание над детето, което води до сериозни наранявания, 67% смятат, че намеса със санкции е необходима, ако има риск за физическото здраве на детето, 65% - ако възпитанието на детето в семейството противоречи на законовите норми, 54% - ако родителите отказват да бъдат поставени, задължителните ваксини. Ако при първите три ситуации много малък дял от интервюираните са за ненамеса (едва 1-5%), при отказа от ваксини 22% считат, че не е допустимо държавата да се намесва. Неосъзнаването на важността на ваксините, както и на възможните последствия от увеличаване на дела на неваксинираните деца оформя до голяма степен тези нагласи.Необходимостта от подкрепа, а не санкции, в тези критични ситуации посочват между 22% и 32% от интервюираните.Като цяло намесата на държавата се възприема основно по повод на ситуации, в които физическото и психическо състояние на детето са застрашени и има ситуация на вреда или злоупотреба с детето. Едва 16% са на мнение, че държавата не трябва да се намесва при никакви обстоятелства в семейните дела и, че родителите трябва да могат единствено сами да определят как да отглеждат и възпитават децата си. Към тази група по-често спадат възрастните поколения и социално уязвимите групи - многодетните семейства, представители на етническите малцинства, хората с ниско образование и нисък статус.Предложените мерки в проекта на Национална стратегия за детето 2019-2030 г. срещат висока подкрепа сред широката общественост. На практика всяка от мерките е подкрепена от над 80% от пълнолетните българи. Доколкото има съпротиви по някои от мерките, те са споделени само от около 15-18% от пълнолетните българи.Резервите към предоставянето на възможност за патронажна грижа за родители, които имат нужда от такава подкрепа, се споделя в най-голяма степен от родители на деца над 5 г., хората в средните възрастови групи, със средни доходи. Въпреки, че тази мярка е дефинирана изрично като мярка, която ще бъде възможност за родители, които имат желание да я използват и няма да има задължителен характер, съпротивите срещу нея до голяма степен са поради неразбиране на смисъла и полезността на тази мярка или свързването й с практики от миналото. Разясняването на смисъла на патронажната грижа би могло да намали тези съпротиви. Все пак, трябва да отбележим, че макар и делът на неподкрепящите тази мярка да е най-голям, в сравнение с останалите мерки, подкрепата за нея остава много висока (82%).Друга мярка, с висока подкрепа (в рамките на около 86%), но и с около 15% неподкрепа, е обхващане със задължителни имунизации на всички деца. Тези оценки отново показват по-общо неразбиране на цялостната политика и мерки за задължително ваксиниране. Разясняване на смисъла на задължителния имунизационен календар и последствията както за отделната личност, така и за обществото, от нарастване дела на неимунизирани лица, е изключително важно. В този случай, представянето на експертни мнения на специалисти, които да разясняват смисъла от ваксинирането е изключително необходимо.Предизвикалата много дебати в публичното пространство тема, свързана със забрана на телесното наказание, също среща висока подкрепа. Едва 16% са пълнолетните българи, които не подкрепят забрана на телесното наказание. Сред по-резервираните представители на широката общественост са младите хора (под 29 г.), представителите на многодетни семейства, нискодоходните групи. В същото време като противници на такава забрана се обявяват и част от високодоходните и високо статусни групи, в това число и част от хората със средно и по-високо образование. Все още в обществото липсва ясен дебат относно негативните ефекти на телесното наказание и различни алтернативи и подходи във възпитанието, които биха могли да помогнат на родителите да се справят в трудни ситуации. Наличието на повече информация и дискусии по темата биха допринесли за промяна на нагласите на тези групи и минимизиране на противниците на забраната.", "date": "2019.04.22", "title": "Българите искат защита на децата"}
{"url": "https://news.bg/int-economics/sasht-zatyagat-sanktsiite-sreshtu-iran-2.html", "text": "САЩ затягат санкциите срещу Иран. Анализатори очакват напрежение на пазара за търговия с петрол, отбелязва в. \"Вашингтон петрол\".До тази ситуация ще се стигне, след като от 2 май Съединените щати престанат да предоставят освобождаване от санкции на страните, които понастоящем внасят ирански петрол.Двама източници, запознати с въпроса, заявиха, че се очаква държавният секретар на САЩ Майк Помпео да обяви прекратяването на тази програма в понеделник. Същите източници посочват, че сътресението на пазара след това трябва да бъде минимално, тъй като ще бъде компенсирано чрез ангажименти от други доставчици, като Саудитска Арабия и Обединените арабски емирства.По-рано Вашингтон разреши на осем страни да внасят ирански суров петрол или кондензат в продължение на 180 дни, но сега цели да отмени тази подкрепа, за да окаже допълнителен натиск върху Техеран. Американският президент Доналд Тръмп е упълномощен да вземе решение дали да разреши удължаването на дерогациите.Миналата седмица японският министър на икономиката, търговията и промишлеността Хирошиге Секо заяви, че Токио планира да преговаря със САЩ и да се опита да удължи освобождаването, като заяви, че то е от решаващо значение за стабилността на енергийните доставки на Япония.", "date": "2019.04.22", "title": "САЩ затягат санкциите срещу Иран"}
{"url": "https://news.bg/crime/beliyat-dom-nyama-da-otgovarya-na-doklada-na-malar.html", "text": "Асистентите на  не възнамеряват да публикуват подробен официален отговор на доклада на специалния прокурор Робърт Мълър, който разследва намесата в изборите в САЩ, приписани на Русия. Това съобщи адвокатът на Fox News американския лидер Рудолф Джулиани.На въпроса от журналист защо служителите от Белия дом все още не са представили, както е планирано, документ от 45 страници, който оценява доклада на Мълър, адвокатът отговори: \"В момента не смятаме, че имаме нужда от него. \". Според него всичко ще зависи от това, което демократите искат да проведат в Конгреса на САЩ в светлината на публикуването на . \"Може би в един момент ще прибегнем до това\", добави Джулиани.По Си Ен Ен адвокатът на Тръмп обясни, че подготовката на отговора на доклада на Мълър вече е приключила. \"Готови сме да я представим, когато имаме нужда от нея,\" каза той.Министерството на правосъдието на САЩ обяви в четвъртък докладът на Мълър за резултатите от разследването на предполагаемата руска намеса в президентските избори в САЩ през 2016 г. Специалният прокурор твърди, че Русия се е опитала да повлияе на хода на предизборната кампания. В същото време Мълър призна, че разследването не е разкрило заговора на Тръмп с Русия.Тръмп и неговите асистенти многократно отхвърлиха подозренията за незаконни контакти с руски служители по време на предизборната кампания. Москва също така многократно отхвърля твърденията за опити за влияние върху хода на изборите в САЩ.", "date": "2019.04.22", "title": "Белият дом няма да отговаря на доклада на Мълър"}
{"url": "https://news.bg/int-politics/svetovni-lideri-pozdraviha-zelenski-za-pobedata.html", "text": "Световни лидери поздравиха Володимир Зеленски за победата на втория тур на президентските избори в Украйна.Президентът на САЩ Доналд Тръмп позвънил на Володимир Зеленски. Това разкри в \"Туитър\" специалният представител на САЩ за Украйна Кърт Волкър.Той благодари и на сегашния украински президент Петро Порошенко, който изгуби изборите, за \"управление на Украйна в изключително трудни времена\".Премиерът на Канада Джъстин Трюдо също поздрави Зеленски. Политикът не пропусна и канадците, които са били наблюдатели на вота в Украйна.Френският президент Еманюел Макрон снощи беше един от първите чуждестранни лидери, които се обадиха на победителя на президентските избори в Украйна.Самият Зеленски беше приет в Елисейския дворец по време на президентската си кампания.Снощи новият президент на Украйна получи поздравления и от полския държавен глава Анджей Дуда, който го покани да посети Варшава.\"Сега вие в действителност ще станете слуга на народа\". Това заяви външният министър на Великобритания Джереми Хънт до Володимир Зеленски. Генералният секретар на НАТО Йенс Столтенберг и президентът на ЕС Доналд Туск също поздравиха победителя в президентските избори. ", "date": "2019.04.22", "title": "Световни лидери поздравиха Зеленски за победата"}
{"url": "https://news.bg/disasters/262-sa-zhertvite-v-shri-lanka.html", "text": "До 262 души се увеличиха жертвите в Шри Ланка. окървавиха католическия Великден. Други 452 бяха ранени.Това разкрива местно издание News First.По-рано беше съобщено, че повече от 200 души станаха жертви на експлозиите. Сред тях са граждани на 35 държави.На 21 април Шри Ланка беше разтърсена от осем експлозии. Основни цели бяха християнските църкви и големите хотели. След експлозиите бяха задържани 13 души. В Шри Ланка беше наложен полицейски час.По-късно  близо до главното международно летище на страната - Бандаранаике. Властите затегнаха сигурността в страната.", "date": "2019.04.22", "title": "262 са жертвите в Шри Ланка"}
{"url": "https://news.bg/society/zapochva-strastnata-sedmitsa-4.html", "text": "От днес започва Страстната седмица или седмицата на страданията - последната от живота на Исус Христос. Според православния календар всеки ден от тази седмица е Велик.Всяка година православните християни очакват със смирение Страстната седмица, за да захранят вярата, да укрепят мира и да защитят единството.Спасителят изкупва човешките грехове чрез жертва - в страдание, болка и любов, и го показва чрез възкресение.На Велики понеделник Христос, влизайки в Йерусалимския храм, се разгневил на събралата се тълпа. Храмът за молитви бил превърнат в тържище и в гнева си Божият син съборил масите на търговците.Затова на Велики вторник Исус прекарал в нравствени напътствия, а според църковния канон денят е отреден за смирение.В деня на Светата и Велика сряда Юда отишъл при юдейските първенци и уговорил предателството на Христос за 30 сребърника.На Велика сряда обичаят пък повелява да се бере здравец, предимно от децата и на Разпети петък да се раздава за здраве. На Велика сряда не се работи никаква домакинска работа, а ако някой престъпи това правило, вярва се, че умението му ще се отнеме.Велики четвъртък е свързан с Тайната вечеря, когато е установено тайнственото причастие. След вечеря Христос взел хляб, благословил го, разчупил го, раздал на учениците си и казал: \"Вземете, яжте, това е моето тяло!\". После вдигнал чашата и казал: \"Пийте от нея всички. Това е моята кръв на Новия завет, която за вас и на мнозина се пролива за опрощение на греховете\".След причастието Христос признал пред своите ученици, че ще бъде предаден.Велики четвъртък е най-очакваният ден през Страстната седмица от децата. Тогава се става рано, а навремето децата дебнели коя кокошка първа ще снесе. Това яйце се боядисвало първо в червено.С първото боядисано яйце, още докато не е изсъхнало, се натъркват бузите и челата на децата за здраве. Който не успее да боядиса яйцата в четвъртък, може да го направи в събота.Велики петък, известен още като Разпети петък, е денят, в който е разпнат Исус Христос и е посветен на неговите страдания. На Велики петък не се прави нищо - разрешено е само да се рисуват боядисаните вече яйца.На Разпети петък не се яде нищо, пие се само вода.Велика събота се нарича още душна, защото тогава се ходи на гробовете на починалите близки. На тях се раздават боядисани яйца, жито и хляб . На този ден се месят и пекат козунаците.Вечерта срещу неделя вярващите отиват в храмовете, палят свещи и всички се поздравят с \"Христос воскресе!\", а отговорът е - \"Воистина воскресе!\".", "date": "2019.04.22", "title": "Започва Страстната седмица"}
{"url": "https://news.bg/regions/vavedoha-ogranichenie-ot-20-km-ch-pri-dunav-most.html", "text": "Въведоха ограничение от 20 км/ч на \"Дунав мост\" при Русе заради ремонт на пътната настилка, съобщават от АПИ.От агенцията съветват шофьорите да се движат с повишено внимание, като спазват стриктно поставената сигнализация и въведеното ограничение.Трафикът се осъществява в една лента, с пропускателен режим и се регулира от сигналисти.", "date": "2019.04.22", "title": "Въведоха ограничение от 20 км/ч при \"Дунав мост\""}
{"url": "https://news.bg/int-politics/putin-mozhe-da-kachi-kim-chen-un-na-korab-ot-tihookeanskiya-flot.html", "text": "Севернокорейският лидер Ким Чен-ун може да посети по време на визитата си във Владивосток кораб от Тихоокеанския флот на Русия, предаде \"Спутник\".Припомняме, преди дни Кремъл потвърди, че  на руска територия през този месец. Все още обаче няма официална информация за точната дата или за мястото на срещата на върха.Въпреки това южнокорейската агенция \"Йонхап\" съобщи, че вероятно двамата лидери По информация на местни източници високопоставено лице на севернокорейското правителство наскоро е посетило железопътната гара във Владивосток, за да направи оценка на сигурността. Освен това стана ясно, че са предприети засилени мерки за сигурност в Далекоизточния федерален университет, където се допуска, че може да се състои срещата между Путин и Ким.", "date": "2019.04.22", "title": "Путин може да качи Ким Чен-ун на кораб от Тихоокеанския флот"}
{"url": "https://news.bg/crime/zadarzhaha-nad-900-000-kasa-nelegalni-tsigari-pri-dve-proverki.html", "text": "939 760 къса нелегални цигари задържаха митничари при две проверки в частни имоти в София и Перник, съобщават от Агенция \"Митници\". На 9 април митничари установили две лица, които товарят в лек автомобил чували с кашони. При проверката става ясно, че в автомобила вече са натоварени три кашона, обвити в чували и съдържащи общо 1500 кутии цигари без бандерол с марката \"KARELIA blue\" и с надписи \"DUTY FREE\".На адреса, пред който е бил паркиран автомобила са открити още 6000 кутии цигари, опаковани в 12 кашона. Общото количество на откритите цигари е 150 000 къса.Задържани са в района на София, кв. \"Обеля\".На следващия ден, при друга проверка, митничари проверяват частен имот в Перник, при която откриват в помещенията на приземния етаж и гаража на къщата наличие на множество кашони, съдържащи 39 488 кутии (789 760 къса) с цигари без бандерол, с търговска марка \"GR\".", "date": "2019.04.22", "title": "Задържаха над 900 000 къса нелегални цигари при две проверки"}
{"url": "https://news.bg/regions/avariya-s-toka-zasegna-tunel-zheleznitsa.html", "text": "Авария в електрозахранването в района на село Железница засегна и тунел \"Железница\", съобщават от АПИ.От агенцията съветват шофьорите да се движат с повишено внимание при км 370 на път I-1 Благоевград - Симитли.Екипите на електро-разпределителното дружество работят за отстраняване на аварията.", "date": "2019.04.22", "title": "Авария с тока засегна тунел \"Железница\""}
{"url": "https://news.bg/politics/elena-joncheva-dava-na-prokuraturata-originalniya-zapis-na-banov.html", "text": "Водачът на листата на БСП Елена Йончева излезе с нови данни по скандала \"Ало, Банов съм\".На брифинг в централата на \"Позитано\" 20 тя изрази недоволството си, че спецпрокуратурата отказва да образува дело. Специализираната прокуратура няма да се измъкне от разследване, категорична е Йончева. Затова е тя дава на прокуратурата оригиналния запис, направен от служител на културното ведомство. Записът е направен с телефон. Самата Йончева е проверила достоверността на записа.Прокуратурата се интересува до този момент от това кой е извършил записа, а не как е извършено престъплението, обясни Йончева.Досега тя не е разполагала с оригиналния запис, но това вече е факт. Човекът, направил записа, се страхувал да свидетелства и само негово решение щяло да остане дали да се легитимира като свидетел срещу Боил Банов.Няма да издам своя източник, подчерта още Елена Йончева.Европейска директива настоява за защита на източника на информация с цел разкриване на корупционни схеми, по думите й. Освен това етичният кодекс на медиите също гарантира защита на източници на информация. Тя отново направи паралел с аферата \"Ало, Ваньо\".Йончева настоява да не се прикрие аферата с културния министър по същия начин.2/3 от сигналите за корупция за видни политици не се разследват от финансовото разузнаване, според доклад на ЕК. Йончева пита кои са тези видни политически личности. Това е моделът на г-н Борисов, не на г-н Банов, смята още тя.Пенчо Милков се закани да докаже аферата с документите. Ще съпоставим запис с документи, подчерта той. Според социалиста имат достатъчно доводи. Данни левите са поискали от Министерството на културата, но са им отказали. Само строителното в ведомство предоставило данни. Обяснение от Министерство на икономиката също не им дават. Социалистите разполагат и с документи от МРРБ по аферата.На ход е Специализираната прокуратура, заключи Елена Йончева. Припомняме, че на 12 април в централата на БСП Йончева заяви, че Тогава тя подчерта, че ще обжалват решението на Депутатът от БСП , уличаващ Банов в корупционна схема за опрощаване на неустойка в размер на 700 000 лева на фирмата изпълнител на ремонтните дейности на Ларгото.Веднага след това главният прокурор След разпространения запис Боил Банов заяви, че Бившият министър на културата , че проектът е минал няколко проверки, а още преди години той е дал случая на съде.Столичният кмет  изнесеното от Йончева и заяви, че Столична община е получила Ларгото само за стопанисване, иначе проектът е на Министерство на културата.Припомняме, още през април 2015 г., когато започна заключителният етап от работата по Ларгото, тогавашният министър на културата Вежди Рашидов заяви, че  Въпреки предвидените 16 милиона обаче процедура така и не е започнала.Близо година по-късно Рашидов увери, че . Случайно или не обаче само седмица след официалното откриване през май 2016 г.  В началото на годината стана ясно, че Министерство на културата е завело дело срещу строителните фирми от консорциума заради забавени срокове и неточно изпълнение - нещо, което потвърди днес и бившият министър на културата Вежда Рашидов.По тази причина за Ларгото се заговори и покрай нашумелите през последните месеци , от които най-емблематичен беше казусът със столичния бул. .", "date": "2019.04.22", "title": "Елена Йончева дава на прокуратурата оригиналния запис на Банов"}
{"url": "https://news.bg/crime/lyutvi-mestan-iska-da-mu-varnat-shofyorskata-knizhka.html", "text": "Лидерът на ДОСТ Лютви Местан си иска отнетата шофьорска книжка, съобщават от .Той е пуснал жалба в съда, с която настоява свидетелството да му бъде върнато. Това е втората от наложените му от прокуратурата санкции, които Местан оспорва - преди дни лидерът на ДОСТ обжалва и гаранцията, с която е на свобода.От своя страна адвокатите на пострадалото семейство в катастрофата с Лютви Местан искат проверка на всичките му обаждания след инцидента, предаде БНР. Те настояват и Върховната касационна прокуратура да поеме надзора върху разследването на случая.Адвокат Николай Димитров посочи, че защитата иска от Окръжната прокуратура в Кърджали справка за проведените от лидера на ДОСТ разговори с длъжности лица от изпълнителната власт и от органите на МВР. Той коментира и че ангажираната от семейството кантора започва свое паралелно разследване.Целта на исканата проверка е да се установи дали е извършвана нерегламентирана комуникация с разследващите органи от страна на адвокатски кантори, политически лидери или парламентарни комисии.Припомняме, Местан е обвинен за причинена при на разклона за село Загорско край Кърджали. Той беше задържан за 24 часа, след което беше  По-късно обаче тя беше , тъй като нямало доказателства за доходите на политика.В края на миналата седмица , след като събра необходимите доказателства за състоянието му. Към момента обаче той отново обжалва мярката пред съда. Лидерът на ДОСТ има и забрана да напуска страната.", "date": "2019.04.22", "title": "Лютви Местан иска да му върнат шофьорската книжка"}
{"url": "https://news.bg/world/silno-zemetresenie-6-3-po-rihter-razlyulya-filipinite.html", "text": "Силно земетресение разтърси централната част на Филипините, съобщава Американската геоложка служба.Регистрирано е земетресение с магнитуд 6,3 по Рихтер на 1 километър североизточно от Гутад.Трусът е усетен и в столицата Манила.Земетресението е станало в 09,11 часа координирано универсално време на дълбочина 40,2 километра.Европейският средиземноморски сеизмологичен институт също е отчел земетресението с магнитуд 6,3 по Рихтер на 40 километра дълбочина. Епицентърът е на 61 километра северозападно от столицата Манила и на 2 километра югозападно от Сан Франсиско.Най-малко петима души са загинали при срутване на две сгради.Хората са предупредени за вторични трусове. ", "date": "2019.04.22", "title": "Силно земетресение 6,3 по Рихтер разлюля Филипините"}
{"url": "https://news.bg/crime/zadarzhaha-kanaldzhiya-izostavil-migranti-kray-lyubimets.html", "text": "Задържаха каналджия, изоставил мигранти край Любимец, съобщават от ОДМВР-Хасково.В петък край разклона за с. Сива река криминалисти открили деветима мъже без документи за самоличност. По-късно между Свиленград и Любимец били открити изоставени други трима чужденци. При последвалото разследване било установено, че мигрантите, самоопределили се като граждани на Афганистан, били превозвани от 35-годишен мъж от с. Екзарх Антимово. Той бил задържан.Работата по образуваното досъдебно производство продължава. Пълнолетните чужденци ще бъдат настанени в СДВНЧ-Любимец.", "date": "2019.04.22", "title": "Задържаха каналджия, изоставил мигранти край Любимец"}
{"url": "https://news.bg/world/politsiyata-na-shri-lanka-otkri-87-detonatora-na-tsentralnata-avtogara.html", "text": "Полицията на Шри Ланка откри 87 детонатора на централната автогара в столицата Коломбо, съобщи говорител, цитиран от световни агенции.Детонаторите за бомби са намерени ден след терора, при Властите продължават издирването на отговорните за бомбените атаки. Все още никой не е поел отговорност, но правителството о National Thowheed Jamath (Нешънъл Таухид Джамаат). Президентът на страната", "date": "2019.04.22", "title": "Полицията на Шри Ланка откри 87 детонатора на централната автогара"}
{"url": "https://news.bg/crime/blizkite-na-viktoriya-marinova-poiskaha-450-000-lv-obezshtetenie.html", "text": "Северин Красимиров се изправи пред Окръжния съд в Русе, съобщи БНТ. Той е доведен от затвора в Белене с белезници в съдебната зала, за да отговаря пред петчленния съдебен състав за 3 обвинения - блудство, изнасилване и умишлено убийство на телевизионната водеща Виктория Маринова.В залата той запазил пълно мълчание по съвет на своя съдебен защитник. В залата присъствали и негови роднини. Майка му се разплакала, припаднала и била изведена от съда.След разпоредителното заседания стана ясно, че делото ще се гледа по реда на съкратеното съдебно следствие, тъй като Северин Красимиров се признава за виновен и по трите обвинения.Според закона така той няма да може да получи присъда доживотен затвор без право на замяна.По-рано днес пък близките на Виктория Маринова поискаха законодателни промени при извършването на такива тежки престъпления.Те поискаха и обезщетение от общо 450 000 лева за нанесените морални щети.До края на деня се очаква да бъде произнесена присъдата на Северин Красимиров.Припомняме, че на 6 април стана ясно, че Северин на делото срещу него. На 19 март на 7 октомври стана ясно, че административният директор и водещ на едно от предаванията на русенската телевизия TVN . на 10 октомври -осем часа след постъпило искане от българските власти. Той се е намирал в дома на майка си в германския град Щаде.Пред германските власти обвиняемият е признал за убийството на Маринова, но отказал да говори за каквото и да било сексуално посегателство върху нея.Извършителят е засечен въз основа на ДНК анализ, като данните са съвпаднали на 100% с намерените доказателства.Спрямо Северин  - за изнасилване и убийство.На 17 октомври той пристигна на летище \"София\" с полет от Хамбург, придружаван от  и Германия.Ден по-късно официално му бяха На 19 октомври преди началото на заседанието за разглеждане на мярката му за постоянно задържане под стража, той заяви пред медиите, чНа 20 ноември станаха ясни и резултатите от направената му с според които Северин е с лека умствена изостаналост, но е вменяем и е разбирал какво върши, така че може да носи наказателна отговорност.", "date": "2019.04.22", "title": "Близките на Виктория Маринова поискаха 450 000 лв. обезщетение "}
{"url": "https://news.bg/crime/sluzhbite-shokirani-ot-luksa-na-trafikantite-ot-vidinsko.html", "text": "Спецпрокуратурата внесе искане в спецсъда за задържане под стража за седем лица за участие в  за трафик на хора с цел просия в чужбина. Искатено е спрямо Христо Славчов, Васил Тодоров, Никола Тодоров, Славейко Костов, Надежда Георгиева, Златко Веселинов и Данаил Веселинов.Димитър Петров обясни, че групата влиза в полезрението на органите на реда преди два месеца. Те са действали на територията на Швеция. Трафикантите набирали бедни хора от региона. Обещавано им е половината от заработеното, но са живеели в скотски условия, поясни прокурор Петров. Печалбата е задържана с обещание, че ще им се заплати у нас. Като се завръщали, им били представяни сметки за издръжка и в крайна сметка просяците получавали минимална печалба. Другата схема за набиране на просяци до живот, както се изрази Димитър Петров, е чрез лихварство. Жертви са длъжници.Службите са шокирани от условията, в които те са обитавали и където се размножавали, както стана ясно от думите на Петров. Трафикантите обаче обитавали луксозни жилища и карали скъпи коли, а нямали нито ден трудов стаж.Шефът на ГДБОП Ивайло Спиридонов е доволен, че работата на службите по разбиване на групата е приключила бързо. Денят на операцията е изтеглен със седмица, тъй като е имало опасност да изпуснат част от парите, с които трафикантите щели да се върнат от Швеция в България. В последния тур на групата е имало 20 просяци.Рано или късно възмездието идва, подчерта Спиридонов. Антимафиотите били аплодирани от хората в селото.", "date": "2019.04.22", "title": "Службите шокирани от лукса на трафикантите от Видинско"}
{"url": "https://news.bg/world/kremal-obyasni-zashto-ne-e-pozdravil-vladimir-zelenski-za-pobedata.html", "text": "Кремъл обясни защо не е поздравил Владимир Зеленски за, информира РИА Новости.Централната избирателна комисия на Украйна е обработила 99% от протоколите. За Зеленски са гласували 73,21% от украинците (13 408 155), а за Петро Порошенко - 24,46% (4 480 098). 17 888 253 украинци са участвали на изборите. Избирателната активност е 61,73%. Окончателните резултати се очакват към 30 април.Прессекретарят на руския лидер Дмитрий Песков заяви, че в Кремъл смятат за преждевременно президентът на Русия Владимир Путин да се обади на Зеленски, за да го поздрави за победата.Той също така отбеляза, че е рано да се каже дали Москва може да работи с новия украински президент.Песков поясни, че Москва \"уважава\" избора на украинския народ, въпреки че трябва да се признае, че на 3 милиона украинци в Русия им беше отказано правото на глас., включително и ЕС, поздравиха комика за победата на вота в Украйна.", "date": "2019.04.22", "title": "Кремъл обясни защо не е поздравил Владимир Зеленски за победата"}
{"url": "https://news.bg/politics/vanshno-vazmuteno-ot-proyavite-na-kraynodesni-vchera.html", "text": "Министерството на външните работи изразява своето силно възмущение по повод провелата се в София на 21 април среща на представители на крайнодесни организации от страната и чужбина.От ведомството определят като груба провокация и посегателство срещу морала на българското общество разлепените некролози и афиши на Адолф Хитлер в различни градове у нас.Според тях това е вандалско оскверняване с нацистка символика на паметници и публични сгради.\"Такива цинични прояви нямат място в нашата страна и не отразяват ценностната система на нашия народ, който винаги се е противопоставял на фанатизма и екстремизма във всяка една тяхна форма\", пишат в позицията си от Министерството.По думите им изповядването на ненавистническа идеология следва да бъде акт преследван с абсолютната строгост на закона. Това е съвместен ангажимент на цялото българско правителство и компетентни институции, посочват от МВнР.От министерството призовават да бъдат защитавани основните европейски ценности като зачитането на човешкото достойнство, свободата на личността и правата на човека.\"Всички действия и демонстрации, насаждащи омраза и нетолерантност, са несъвместими с нашето разбиране за цивилизованост и демократичност на едно общество\", допълват още от МВнР.От ведомството уверяват, че ще продължават да се създават необходимите предпоставки за среда, освободена от всички прояви на дискриминация, включително чрез съвместната си работа с международните организации, като ЕС, ОССЕ, Съвета на Европа и ООН.От МВнР изразяват надеждата си отговорните за тези прояви да бъдат установени и да понесат своето наказание.", "date": "2019.04.22", "title": "Външно възмутено от проявите на крайнодесни вчера"}
{"url": "https://news.bg/crime/prokuraturata-otnovo-ochakva-zapis-ot-elena-yoncheva.html", "text": "Когато Елена Йончева предостави оригиналния запис, тогава спецпрокуратурата ще реши дали да възобнови разследването срещу Боил Банов. Това стана ясно от коментара на Димитър Петров от спецпрокуратурата. В момента, в който даде нещо, ще го изследваме дали е относимо, подчерта той. Щяло да се види дали записът е един и същ.Припомняме, по-рано днес на брифинг в централата на БСП Йончева съобщи, че е дала на прокуратурата оригиналния запис, направен от служител на културното ведомство. Записът е направен с телефон, като самата Йончева е проверила достоверността му. Тя бе категорична, че Специализираната прокуратура няма да се измъкне от разследване на случая. Изказването й беше по повод на решението на  По тази причина на 12 април Йончева заяви, че ще обжалва това решение.Малко по-късно през деня Елена Йончева обяви в личния си профил във фейсбук, че записът предстои да бъде предаден на прокуратурата. В момента се подготвя жалбата съобразно събраните доказателства, които включват и оригиналния звуков файл. В сряда тя ще бъде внесена в Апелативната специализирана прокуратура\", обяви депутатът.Скандалът \"Ало, Банов съм\" започна в края на януари. Тогава социалистката , уличаващ министъра на културата Боил Банов в корупционна схема за опрощаване на неустойка в размер на 700 000 лева на фирмата изпълнител на ремонтните дейности на Ларгото.Веднага след това главният прокурор  Самият Банов пък увери, че Бившият министър на културата , че проектът е минал няколко проверки, а още преди години той е дал случая на съде.Столичният кмет  изнесеното от Йончева и заяви, че Столичната община е получила Ларгото само за стопанисване, иначе проектът е на Министерство на културата.Припомняме, още през април 2015 г., когато започна заключителният етап от работата по Ларгото, тогавашният министър на културата Вежди Рашидов заяви, че  Въпреки предвидените 16 милиона обаче процедура така и не е започнала.Близо година по-късно Рашидов увери, че . Случайно или не обаче само седмица след официалното откриване през май 2016 г.  В началото на годината стана ясно, че Министерство на културата е завело дело срещу строителните фирми от консорциума заради забавени срокове и неточно изпълнение.", "date": "2019.04.22", "title": "Прокуратурата отново очаква запис от Елена Йончева"}
{"url": "https://news.bg/world/39-chuzhdestranni-turisti-sa-zaginali-pri-napadeniyata-v-shri-lanka.html", "text": "Най-малко 39 чуждестранни туристи са сред стотиците загинали при терористичните нападения в църкви и хотели в Шри Ланка на Великден, информира АП.Властите в Шри Ланка съобщиха, че 39 туристи от чужбина са загинали, а други 28 са ранени.Топ дипломатът на Шри Ланка във Великобритания обяви, че властите знаят за смъртта на осем британци.Индийски представители разкриха, че петима граждани на Индия са загинали при атаката.Датска медия информира, че Премиерът на Австралия съобщи, че двама граждани на страната са убити.Китайската държавна медия информира, че двама китайци са изгубили живота си.САЩ, Япония и Португалия също потвърждават за загинали граждани.Серия от  в Шри Ланка уби 290 души и рани около 500 в неделя. Разследващите разкриха, че седем атентатори самоубийци са взели участие в атаките.Властите продължават издирването на отговорните за бомбените атаки. Все още никой не е поел отговорност, но правителството о National Thowheed Jamath (Нешънъл Таухид Джамаат). Президентът на страната", "date": "2019.04.22", "title": "39 чуждестранни туристи са загинали при нападенията в Шри Ланка"}
{"url": "https://news.bg/regions/kola-pregazi-vazrasten-mazh-na-peshehodna-pateka-v-ruse.html", "text": "Кола уби възрастен мъж на пешеходна пътека в Русе, предаде Нова телевизия.Инцидентът е станал около 11.15 часа днес на улица \"Плиска\" в града.Пристигналият на мястото полицейски екип установил, че 95-годишният мъж е бил блъснат от лек автомобил с русенска регистрация, управляван от 71-годишен шофьор. Пешеходецът е загинал на място.Все още се изясняват причините за инцидента. По случая е образувано досъдебно производство. Водачът е тестван с дрегер за употреба на алкохол, като резултатите са отрицателни.", "date": "2019.04.22", "title": "Кола прегази възрастен мъж на пешеходна пътека в Русе"}
{"url": "https://news.bg/world/tramp-ne-mozhete-da-me-impiychnete.html", "text": "Президентът на САЩ Доналд Тръмп използва \"Туитър\", за да обяви, че няма база за отстраняването му от властта, след като докладът от разследването на специалния прокурор Робърт Мълър показа, че .Само големи престъпления могат да доведат до импийчмънт. Не съм извършил престъпления (няма сговор, няма възпрепятстване на правосъдието), така че не можете да бе импийчнете (отстранен от поста). Демократите са тези, които извършиха престъпленията, а не вашият републикански президент. Ситуацията се промени в Лова на вещици, написа американският лидер.През миналата седмица няколко демократи, включително и сенатор, ", "date": "2019.04.22", "title": "Тръмп: Не можете да ме импийчнете"}
{"url": "https://news.bg/politics/strategiyata-za-deteto-e-papagalsko-nalagane-na-evropeyski-opit-spored-sds.html", "text": "Децата са най-голямата ценност на всяко демократично и хуманно общество. Тяхното бъдеще е въпрос на национална сигурност, защото не е все едно какви граждани създават и възпитават семействата и обществото в една държава. Това заявяват от Съюза на демократичните сили по повод протестите на родители срещу Проекта за Национална стратегия за детето 2019-2030 г.Те призовават институциите, разработили документа, да вземат предвид несъгласията с него. Според СДС фактът, че в обществото възниква напрежение спрямо Стратегията означавал, че има сериозен проблем със съдържанието й. Те са категорични, че тя не може да бъде налагана, без мнозинството да е убедено в нейната полезност.Според партията реакциите на българското общество спрямо Истанбулската конвенция са били показателни, че привнасянето на неразбираеми и неестествени понятия, които не отговарят на националните традиции, води до отхвърляне на целия документ. Те посочват, че същото ще се случи и с предлаганата стратегия за детето.Причината е, че много от критиците на документа виждат прекалена намеса от страна на държавата и заплаха за правата на родителите и развитието на децата.България ясно показа, че не приема \"родител едно\" и \"родител две\", не разбира понятието \"трети пол\" освен в медицинския му смисъл, не позволява семейните устои, възпитали силни и достойни личности през вековете, да бъдат заменени от криворазбрани европейски директиви и синхронизации с регламенти и правилници, категорични са от СДС.От партията уверяват, че те също не приемат \"папагалското налагане на европейски опит\". Те напомнят и за , който изрази готовност да предостави критични бележки и препоръки.В своята позиция от СДС заявяват, че настояват Проектът за Национална стратегия за детето 2019-2030 г. да бъде редактиран по такъв начин, че да бъде припознат като правилна стъпка за бъдещето на децата, а не като формален документ, целящ да угоди на Европа, но отхвърлен от българските родители.", "date": "2019.04.22", "title": "Стратегията за детето е папагалско налагане на европейски опит, според СДС"}
{"url": "https://news.bg/crime/30-godini-zatvor-na-parva-instantsiya-za-severin-krasimirov.html", "text": "30 години затвор при първоначален строг режим за Северин Красимиров отсъди Окръжният съд в Русе.Присъдата е за блудство, изнасилването и убийството по особено мъчителен начин и с особена жестокост на 30-годишната Виктория Маринова, журналист и административен директор на ТВН. Северин Красимиров ще избегне най-тежкото наказание, след като се  и делото тръгна по Жестокото престъпление . Тялото на младата жена бе открито до крайбрежната алея в Русе. Четири дни по-късно  укрилият се там Северин Красимиров.Според присъдата Северин Красимиров трябва да заплати и 450 000 лева кръвнина на семейството ѝ. На Областна дирекция МВР-Русе Красимиров трябва да заплати 7015 лв. и 9000 лв. държавна такса.Припомняме и че подсъдимият мина през с според резултатите от която Северин е с лека умствена изостаналост, но е вменяем, разбирал е какво върши и може да носи наказателна отговорност.Обвиняемият има право да обжалва в 15-дневен срок пред Апелативния съд във Велико Търново.", "date": "2019.04.22", "title": "30 години затвор на първа инстанция за Северин Красимиров"}
{"url": "https://news.bg/world/iran-zaplashi-da-zatvori-ormuzkiya-protok.html", "text": "Иран заплаши да затвори Ормузкия проток в отговор на  информира \"Ройтерс\", позовавайки се на иранската агенция \"Фарс\".Началникът на военния флот на Революционната гвардия на Иран генерал Алиреза Тангсири заплаши да затвори стратегическия проток.\"Според международното право Ормузкият проток е морски коридор и ако ни се попречи да го използваме, ние ще го затворим\", предупреди генералът.В случай на заплаха без капка съмнение ние ще защитим иранските води, закани се той.\"Ройтерс\" цитира източник от иранското министерство на петрола, който обяви, че износът на петрол от страна на Иран няма да бъде сведен до нула при каквито и да е било обстоятелства, освен ако иранските власти не решат да спрат износа на петрол, което на този етап няма да се случи.Имаме годишен опит в неутрализирането на усилията на враговете да нанесат удари по страната ни, поясни източникът.Президентът на САЩ Доналд Тръмп реши през май да не удължава изключението за някои държави, което им позволява да купуват ирански петрол без заплаха от американски санкции. Мерките ще влязат в сила от 2 май.", "date": "2019.04.22", "title": "Иран заплаши да затвори Ормузкия проток"}
{"url": "https://news.bg/tourism/mayorka-kokteyli-i-klasa-ne-bezchinstva-i-piyanski-rev.html", "text": "Хуан Фортеса не робува на авторитети. \"Ей там горе седи кметът\", казва 68-годишният Хуан и сочи към един прозорец на втория етаж на кметството. \"Седи и нищо не върши!\". Пред очите на кмета всеки ден се разиграва една и съща сцена. Собственикът на едно кафене на площада рано сутрин изкарва маси и столове на тротоара, без изобщо да се замисля, че пречи на минувачите. Семействата с детски колички, чиновниците и възрастните хора с бастуни трябва да заобикалят терасата, докато отпускарите спокойно си пият кафето.Хуан Фортеса е възмутен. \"Ние искаме в Палма де Майорка да бъдат защитени преди всичко интересите на местните граждани. Не искаме да се чувстваме като гости в собствения си град\", казва той. Хуан Фортеса е председател на общото сдружение на жилищните асоциации и е един от най-изявените граждански активисти в града. Неговата борба срещу уличните \"тераси\" на заведенията олицетворява и широко разпространеното настроение сред местното население. Мнозина смятат, че трябва да се води борба срещу ексцесиите на масовия туризъм. Така смята и Антони Ногуера. 39-годишният ляв политик е кмет на града и спокойно би могъл да бъде син на Хуан Фортеса. Преди обед той пристига в Плайя де Палма. Всяка година стотици хиляди германски туристи прекарват тук отпуските си. На \"Балерман\" - това име, което според Норуега би трябвало вече да е останало в миналото, все още е символ на един вид \"алкохолен туризъм\", на който кметът иска да сложи край.Качество вместо масов туризъмНовото мото на Плайя де Палма се казва \"Палма Бийч\". Около тази марка са се обединили десетина фирми, които искат да превърнат туристическата ивица в луксозна туристическа дестинация. Заведенията тук предлагат коктейли вместо пиене от кофи и разхладителни безалкохолни напитки вместо пиянски рев, изтънчени ястия от морски продукти вместо традиционния братвурст. \"Искаме Палма де Майорка да бъде един успешен град, а не град, който загива от успеха си\", казва кметът Норуега. Затова в града вече наблягат на качеството, а не на масовия туризъм. А за да бъдат озаптени алкохолните туристи, полицията ще се намесва доста по-активно през това лято. За тази цел градският съвет обяви туристическата отсечка за специална зона, в която между другото е забранена консумацията на алкохол на улицата. И това не е единствената мярка за ограничаване на масовия туризъм в Майорка. През този законодателен период местното правителство въведе и туристически данък. От 2016 година туристите трябва да плащат допълнително между 25 цента и четири евро за нощувка, в зависимост от сезона и категорията на хотела. Само през миналата година тази мярка донесе почти 123 милиона евро на местното правителство. То инвестира приходите в опазване на околната среда и насърчава съхраняването на културното наследство.\"Много хора на острова живеят пряко или косвено от туризма. Въпреки това ние трябва да регулираме тази дейност, тъй като островите не разполагат с достатъчно площ и ресурси\", казва министърката на туризма на Балеарите Бел Бускес. През миналата години на Майорка са пристигнали 12 милиона туристи. 4,3 милиона от тях са били германци. Всеки турист харчи средно по 1000 евро на острова. Две трети от всички трудещи се живеят от туристическия бизнес. Това обаче е само едната страна на медала. Другата страна са планините отпадъци, недостигът на питейна вода, пренаселените плажове и безбройните коли под наем, които кръстосват острова през летните месеци.Ограничения при отдаването под наемНай-радикалната мярка се отнася до даването под наем на квартири. След няколкогодишния огромен наплив на туристи, цените на жилищата в Майорка се повишиха и местните жители не могат да си намерят жилища на изгодни цени. Затова миналата година градският съвет наложи пълна забрана за отдаване на квартири под наем в жилищните блокове. Това стана под натиска на жилищната асоциация, която инициира подписка сред гражданите. Хуан Фортеса обаче не е напълно доволен. Вместо това той продължава да се бори срещу терасите пред заведенията. \"И аз понякога сядам на открито да пийна нещо. Но ние имаме нужда от правила, които важат за всички\", казва той. Активистът вече може да се похвали и с първи успех. Градската управа започна да маркира в жълт цвят максимално допустимата външна площ пред всяко заведение. Някой обаче ще трябва да контролира дали заведенията спазват ограниченията.", "date": "2019.04.22", "title": "Майорка: коктейли и класа, не безчинства и пиянски рев"}
{"url": "https://news.bg/world/protestirashti-ekoaktivisti-prevzeha-prirodonauchniya-muzey-v-london.html", "text": "Активисти на движението Extinction Rebellion (\"Бунт срещу измирането\") превзеха няколко зали от лондонския Природонаучен музей, предаде Би Би Си. Така започна втората седмица на протестите срещу глобалното затопляне, които протичат в британската столица.Близо 100 души легнаха на пода в една от залите под скелет на син кит, който е част от експонатите.До момента в поредицата от демонстрации са задържани над 1000 души.Сега ядрото на протестните акции е в района на \"Марбъл Арч\". Демонстрантите се преместиха тук, след като полицията ги изтласка от \"Оксфорд стрийт\", моста \"Ватерло\" и района на парламента.Акцията в музея е във формата на т. нар. \"мъртвешки протест\", при който участниците лежат неподвижно, имитирайки мъртви тела.Протестиращите се надяват с акцията да привлекат общественото внимание към \"шестото масово измиране\", както те наричат изчезването на биологични видове в нашето съвремие.Официално науката познава пет глобални катастрофи, при които са загивали значителна част от видовете.Повечето от участниците в акцията тази вечер прекратиха протеста си около час и половина след неговото начало. Други продължиха с пърформънс в същата зала под звуците на класическа музика, облечени в мантии и воали, с изрисувани с червена боя лица.", "date": "2019.04.22", "title": "Протестиращи екоактивисти превзеха Природонаучния музей в Лондон"}
{"url": "https://news.bg/disasters/4-etazhna-sgrada-ruhna-v-istanbul.html", "text": "В Истанбул рухна 4-етажна сграда, предаде БНР. Съобщава се, че няма жертви и пострадали.Инцидентът е станал около обяд в квартал \"Кяътхане\". Около 17:30 ч. е започнало контролирано разрушаване на съседна 5-етажна сграда поради опасения, че тя също може да рухне.Жилищната постройка е била опразнена преди да се срути. Евакуацията е предприета, след като в съседство е рухнала подпорната стена на изкоп за основи на сграда. Рухването е причинено от води от друга съседна сграда, които са подкопали бетонната стена.Първоначално са евакуирани 10 сгради, а впоследствие броят им е нараснал на 21.На мястото на инцидента са пристигнали областният управител, кметът на района и кметът на Истанбулската голяма община.На 6 февруари тази година 7-етажен блок се срина в района \"Картал\" в азиатската част на града. Тогава загинаха 21 души, а 14 бяха спасени. Част от етажите на сградата се оказаха незаконно построени.Истанбул е изграден в хълмист район, а подпочвените води, гъстотата на строителството и други проблеми водят до подобни инциденти.", "date": "2019.04.22", "title": "4-етажна сграда рухна в Истанбул"}
{"url": "https://news.bg/int-politics/ruskiyat-senat-odobri-zakona-za-suverenniya-ruski-internet.html", "text": "Руският сенат одобри закон за руски интернет, изолиран от световната мрежа, съобщи Дойче веле.За \"автономната\" руска мрежа, която вече придоби известност като \"рунет\", гласуваха 151 сенатори, четирима бяха против, един се въздържа. След одобряването му от сената, документът трябва да бъде подписан от руския президент.Законопроектът беше внесен за разглеждане в парламента през декември 2019 г. Според вносителите, целта е да се осигури отделен интернет за Русия в случай, че руските оператори бъдат изключени от глобалната мрежа. Според тях това се налагало заради \"агресивния характер\" на стратегията за сигурност на САЩ. Вносителите не обясняват какво в американската стратегия за сигурност застрашава Русия с изключване от глобалната мрежа.Трудно е да се разбере какво става в действителност. Високопоставените руски чиновници се опитват да омаловажат закона, като обясняват, че Русия не смята да се изключва от световния интернет. Създава се впечатление, че става дума за законодателство при извънредна ситуация, един вид ако американците решат да въведат санкции или да изключат Русия от интернет. Нонсенсът е в това, че никой не обяснява в какво се състои заплахата за руския интернет.\" - коментира Волфганг Клайнвьохтер, един от водещите германски експерти по уеб технологии.В самата Русия се породиха опасения, че зад закона с крие опит за налагане на контрол върху интернет трафика.Законът определя правилата за \"маршрутизация\" на трафика, създава възможност да се ограничи изтичането в чужбина на данни от обмена между руски потребители. Предвижда се отговорността за работата на руския интернет да бъде възложена на държавната структура Роскомнадзор.Очаква се законът да влезе в сила от 1 ноември 2019 г.", "date": "2019.04.22", "title": "Руският сенат одобри закона за „суверенния“ руски интернет"}
