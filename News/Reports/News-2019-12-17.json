{"url": "https://news.bg/world/rusiya-planira-golemi-ikonomicheski-proekti-v-siriya.html", "text": "Русия планира големи икономически проекти в Сирия, обяви руският вицепремиер Юрий Борисов, цитиран от АП.Борисов направи коментара след среща със сирийския президент Башар Асад в Дамаск. Той отбеляза, че Москва ще похарчи 500 милиона долара за модернизиране на търговското пристанище в Тартус.По думите му четиригодишната програма за модернизация предвижда ремонт на старото пристанище и строителство на ново в Тартус. Той добави, че също има план за строителство на железопътна мрежа в Сирия и Ирак, която ще свърже сирийското средиземноморско крайбрежие с Персийския залив.Русия има морска база в Тартус, единствената извън бившия съветски блок.През 2017 г. Москва сключи споразумение с правителството на Асад за удължаване . Сделката позволява на Русия да държи до 11 бойни кораба на пристанището, включително и ядрени подводници.Борисов каза още, че Русия е помогнала за възстановяване на завод за торове в Хомс и планира да инвестира 200 милиона долара, за да разшири капацитета му. Той отбеляза пред Асад, че Русия ще достави 100 000 тона зърно като част от хуманитарна помощ за Сирия. Доставките ще започнат този месец.През тази година правителството на Русия е предоставило близо 17 милиона долара помощ на Сирия.", "date": "2019.12.17", "title": "Русия планира големи икономически проекти в Сирия"}
{"url": "https://news.bg/int-politics/turtsiya-zashtitava-pravitelstvoto-v-tripoli-sas-spetsialni-chasti.html", "text": "Президентите на Турция и Русия Тайип Ердоган и Владимир Путин проведоха телефонни разговори във вторник, съобщава администрацията на турския лидер, цитирана от ТАСС.\"По време на преговорите страните обсъдиха двустранните отношения, както и регионалните въпроси, особено ситуацията в Либия и Сирия\", обяснява турската администрация.Дмитрий Песков подчертава, че Путин и Ердоган ще продължат да обсъждат Либия \"в предстоящите контакти, както по телефона, така и лично\". Според него \"изискват съвместен разговор и либийски дела\".\"Ал Арабия\" съобщава, че Турция е изпратила специални части в Триполи, за да защити членовете на правителството на Националното съгласие. Освен това се твърди, че Анкара е доставяла и военно оборудване за страната.На 12 декември командирът на Либийската национална армия генерал Халифа Хафтар обяви, че силите му започват мащабна операция в Триполи за премахване на терористични групи. В отговор на това, лоялните милиции от ПНС започнаха кампанията \"Вулканът на гнева\".Бързо напредвайки към столицата, войниците на Хафтар се укрепиха на подходите към нея и през цялото това време се сражаваха с променлив успех в позиционни битки.Продължаващата конфронтация доведе до смъртта на стотици хора и унищожаването на важни инфраструктурни съоръжения, хиляди местни жители са принудени да напуснат домовете си.В Либия паралелно съществуват два органа на изпълнителната власт: международно признатият ПНС на Фаиз Сарадж и временният кабинет на Абдула Абдуррахман ат-Тани, действащи в източната част на страната, заедно с парламента и подкрепени от армията на Халифа Хафтар.", "date": "2019.12.17", "title": "Турция защитава правителството в Триполи със специални части"}
{"url": "https://news.bg/regions/ploshtadkata-za-plastmasovi-otpadatsi-v-selo-yavorets-nyama-da-razshiryava-deynostta-si.html", "text": "Площадката за преработване на пластмасови отпадъци в габровското село Яворец няма да разширява дейността си, съобщиха от МОСВ.На 16 декември 2019 г. операторът на площадката \"ЛМ инсталации\" ЕООД е предоставил искане за прекратяване на започналата процедура по смисъла на Закона за опазване на околната среда ЗООС. Искането е пред екоинспекцията във Велико Търново. Дружеството притежава документ съгласно Закона за управление на отпадъците за третиране на пластмасови отпадъци.Този боклук се сепарира и рециклира. Получената фракция се предава съгласно сключени договори на дружества, които я използват като суровина в производствените си процеси, уверяват от ведомството на Нено Димов. През 2019 г. екоинспекцията във Велико Търново е направила три проверки, при които не са установени нарушения. Последната проверка е от 16 декември 2019 г. Тогава е констатирано, че , съгласно наредбата по чл. 43 от ЗУО - непропусклива повърхност, ограда, обозначение на отпадъците, които се приемат. Отпадъците на територията на площадката се съхраняват разделно. ", "date": "2019.12.17", "title": "Площадката за пластмасови отпадъци в село Яворец няма да разширява дейността си"}
{"url": "https://news.bg/world/administratsiyata-na-tramp-othvarli-rezolyutsiyata-na-senata-za-armenskiya-genotsid.html", "text": "Държавният департамент на САЩ отхвърли последното решение на Сената да признае масовото избиване и депортиране на арменци от Османската империя през Първата световна война за геноцид. Департаментът излезе със съобщение, в което се казва, че администрацията продължава да гледа на събитията като на \"едно от най-големи масови зверства\", информира The Hill.\"Позицията на администрацията не се е променила\", коментира говорител на Държавния департамент. \"Нашето гледище отразява окончателната позиция на президента по въпроса от миналия април\", допълни говорителят.Жертвите на арменския геноцид се почитат всяка година на 24 април. Президентът на САЩ Доналд Тръмп излезе със съобщение, с което признава, че в началото на 1915 г. над 1,5 милиона арменци са \"депортирани, избити или изпратени на смърт\" в Османската империя. Президентът обаче не описва събитията като геноцид.Турция изрази остър протест срещу САЩ. Според Анкара събитията в началото на миналия век са спорни и няма академичен консенсус.Миналата седмица Сенатът  за признаване на арменския геноцид за официална американска политика.Камарата на представителите прие Резолюцията не е със задължителен характер и не трябва да бъде подписвана от президента.", "date": "2019.12.17", "title": "Администрацията на Тръмп отхвърли резолюцията на Сената за арменския геноцид"}
{"url": "https://news.bg/politics/otbranata-se-pohvali-s-parvite-remontirani-tankove-t-72.html", "text": "Ремонтираха 10 танка Т-72 във военноремонтния завод \"ТЕРЕМ-Хан Крум\" ЕООД в град Търговище. Бойните машини са от състава на Сухопътните войски. Възстановяването им е по договор, сключен между Министерството на отбраната и ТЕРЕМ.. Министерството на отбраната предвижда да продължи процеса на възстановяване на танковете Т-72 след нови договори с предприятия на \"ТЕРЕМ - холдинг\" ЕАД.Припомняме, на 27 февруари стана ясно, че от МО  за ремонт на танкове Т-72.В ремонта се включва обезпечаването на необходими резервни части, подмяна на неремонтнопригодни агрегати, окомплектоване със запасни части, инструменти и принадлежности. Вътрешният транспорт и застраховките са за сметка на \"ТЕРЕМ-ХОЛДИНГ\". Първоначалната идея е била да бъдат ремонтирани 13 танка, но .Т-72 е най-модерният танк на въоръжение в Българската армия. Той е създаден от съветските конструктори още през 1971 г. и се произвежда в завода в Нижни Тагил. Много бързо се налага в страните от бившия Варшавски договор и скоро се превръща в най-масовия танк в света след Т-55. ", "date": "2019.12.17", "title": "Отбраната се похвали с първите ремонтирани танкове Т-72"}
{"url": "https://news.bg/world/germanskata-politsiya-razbi-koruptsionna-mrezha-v-zdraveopazvaneto.html", "text": "Стотици полицаи претърсиха 47 имота в Германия във вторник сутринта по подозрения в счетоводни измами, свързани с лекарства срещу рак, информира ДПА.Разследването е насочено срещу 14 заподозрени, включително деветима лекари, трима фармацевти и двама мениджъри на фармацевтични компании, обяви говорител на прокуратурата в Хамбург.Днешната операция, в която взеха участие 420 полицаи и шестима прокурори, се проведе в провинциите Хамбург, Шлезвиг-Холщайн и Долна Саксония.Става въпрос за подкупи и корупция в здравеопазването и счетоводна измама, двете са свързани с предписване на лекарства и сметки за химиотерапия, обясни говорителят и подчерта, че потенциалните щети са за милиони евро.Според германска медия голям производител на химиотерапия в Хамбург е в центъра на разследването. Компанията е подкупвала лекари, за да предписват лекарствата на пациенти с рак. В допълнение към рушвети за повече от 500 000 евро лекарите са получавали заеми, които не трябвало да връщат, достъп до луксозни коли и оборудване в техните кабинети.Рецептите отивали в аптека, свързана с компанията.", "date": "2019.12.17", "title": "Германската полиция разби корупционна мрежа в здравеопазването"}
{"url": "https://news.bg/world/poveche-ot-700-istoritsi-prizovaha-za-impiychmant-na-tramp.html", "text": "Повече от 700 американски историци призоваха за импийчмънт и отстраняване на президента на САЩ Доналд Тръмп, пише \"Гардиън\".\"Ние сме американски историци, посветени на изследването на миналото на нашата държава\", пише в отворено писмо на историците, публикувано в Medium, \"които заключиха, че Доналд Тръмп е нарушил клетвата си\" да защитава Конституцията на САЩ.В сряда Камарата на представителите на САЩ ще гласува две обвинения срещу Тръмп. Те са свързани със злоупотреба с власт и възпрепятстване на разследване на Конгреса. Обвиненията се очаква да бъдат одобрени и в Сената да започне процес през януари, където се очаква Тръмп да бъде оправдан.Бившият президент на САЩ Ричард Никсън подаде оставка през 1974 г. преди да бъде отстранен от власт, докато Андрю Джонсън и Бил Клинтън бяха обвинени в долната камара (импийчмънт), съответно през 1868 г. и 1999 г., но след това бяха оправдани в Сената.Писмото е в координация с Project Democracy, организация, която през миналия месец излезе с подобно писмо, под което се подписаха повече от 500 професори по право.", "date": "2019.12.17", "title": "Повече от 700 историци призоваха за импийчмънт на Тръмп"}
{"url": "https://news.bg/society/za-sportuvaneto-na-detsata-glasuvaha-i-dariha-bankovi-sluzhiteli.html", "text": "Всяка година екипът на \"Банка ДСК\" избира и подкрепя да различна кауза след вътрешно допитване до всички служители. За 2019 година това е проектът ParaKids на сдружение \"Спортен клуб Шарк\", който популяризира и развива спортни занимания за деца с увреждания и гръбначни изкривявания.В програмата ParaKids се организират курсове по адаптирано плуване, ски, лечебна гимнастика и се осигурява специална екипировка, за да могат децата с увреждания да спортуват наравно с техните връстници.Целта на ParaKids е да осигури пълноправен достъп на всички деца, независимо с увреждания или не, до методики и спортни съоръжения, адаптирани така, че да могат да се използват от всички тях. \"Вярваме, че е важно всяко дете да може да спортува, защото това укрепва не само физическото състояние, но и духа, и желанието за борба и създаването на приятелства\", смятат основателите на проекта ParaKids Бояна Коцева и Даниела Садикова.На 9-и и 16-и декември \"Банка ДСК\" и Експресбанк организираха поредица от благотворителни събития в най-големите си централни офиси в София и Варна. Стотици служители от двете банки се събраха заедно на коледни срещи, на които закупиха домашно приготвена от техни колеги храна, ръчно изработени бижута и празнични картички, и така събраха средства за децата от ParaKids.Паричните средства, събрани тази година от служителите на двете банки, бяха удвоени от мениджмънта на \"Банка ДСК\" и общата сума за дарение стигна 18 000 лева.\"За всички нас в \"Банка ДСК\" и Експресбанк е важно да обръщаме внимание и оказваме подкрепа на уязвимите групи в обществото. Надявам се чрез нашите коледни събития и дарената сума, да допринесем макар и с малко за развитието на спорта сред децата с увреждания и да покажем силата на общността от хора, които са мотивирани за добри дела\", споделя г-жа Виолина Маринова, председател на УС и главен изпълнителен директор на Банка ДСК.В своята дейност \"Банка ДСК\" и Експресбанк са ангажирани с редица значими проекти в областта на корпоративната социална отговорност и устойчивото развитие. Следвайки своята мисия да подкрепят общността, двете банки са избрали четири основни фокуса в социалната сфера, които да развиват: иновации и подобряване на финансовото образование на деца и младежи, ранно детско развитие, развитие на млади таланти в областта на изкуството и инициирани от служителите проекти в областта на спорта и дарителството. Най-значимата за екипите на двете банки е каузата за децата и тяхното развитие.", "date": "2019.12.17", "title": "За спортуването на децата гласуваха и дариха банкови служители"}
{"url": "https://news.bg/economics/predkoledno-patuvane-sas-70-godishen-paren-lokomotiv-organizira-bdzh.html", "text": "Предколедно пътуване организират от БДЖ по атракционния маршрут на теснолинейката между Септември и Велинград, съобщиха от БДЖ. На 21-и декември /събота/ всички клиенти на националния жп превозвач, които проявяват интерес към ретро подвижния състав и живописния маршрут, могат да участват в специалното пътуване.Пътническата композиция ще бъде теглена от теснопътния парен локомотив № 609.76 - доставен у нас точно преди 70 години. . В обратното направление композицията с ретро локомотива ще замине от гара Велинград в 15:55 часа.\", които ще се погрижат и за доброто настроение на пътниците. За всички деца ще бъдат осигурени подаръци.Цената на билета за влака с парния локомотив № 609.76 между Септември и Велинград e  за пътуване в двете посоки (с включени запазени места).Децата до 7-годишна възраст ще пътуват безплатно без да ползват отделно седящо място, като . Всички деца до 10 години задължително пътуват с придружител.Продажбата на билети и резервация на запазени места за пътуване с атракционния влак № АВ16291/АВ16292 стартира от  Билети могат да бъдат закупени онлайн на следния линк https://bileti.bdz.bg/ и от билетните каси и железопътните бюра във всички гари в страната.е произведен в заводите Chrzanow Полша през 1949 г., след което е въведен в експлоатация по теснолинейните 760 mm железопътни линии Септември-Добринище и Варвара-Пазарджик. Той е експонат от музейната колекция на БДЖ. Възстановен е отново за движение точно преди 15 години. Към момента е единственият парен локомотив по теснолинейката в експлоатация.С този локомотив се извършват атракционни, юбилейни, туристически пътувания. Той участва във филмови продукции по една от най-атрактивните железопътни дестинации в България от Септември до Добринище.", "date": "2019.12.17", "title": "На пътуване със 70-годишен парен локомотив кани БДЖ"}
{"url": "https://news.bg/int-politics/oon-prizova-sveta-da-razpredelya-spravedlivo-bezhantsi.html", "text": "Онези, които търсят безопасност от война и преследване, са застрашени от враждебна политическа среда, заяви генералният секретар на ООН Антонио Гутериш във вторник, отбелязвайки първата годишнина от глобалния пакт за бежанци на ООН.\"Във време, когато правото на убежище е атакувано, когато толкова много врати са затворени за бежанци и когато толкова много деца-бежанци са задържани и разделени от семействата им, трябва да потвърдим техните права на човека\", заяви Гутериш на Глобалния форум за бежанците в Женева.Повече от 1000 правителствени и бизнес делегати се събраха в швейцарския град, за да обсъдят прилагането на Глобалния договор за бежанците, приет от членовете на ООН миналата година, за да облекчи тежестта за приемащите страни, да засили самостоятелността на бежанците и да създаде легални миграционни пътища.\"Време е да се откажем от модел на подкрепа, който твърде често означаваше задържане на живота на бежанците в продължение на десетилетия: затворени в лагери, живеят ден за ден, без да могат да процъфтяват или да допринасят за обществото\", коментира Гутериш.Според оценките, над 71 милиона души по света са не са в родните си места, като 25 милиона от тях живеят като бежанци извън своята страна, според Агенцията на ООН за бежанците.Германският външен министър Хайко Маас призова за по-справедливо разпределение на бежанците между нациите в Женева. \"Сред страните от този свят само 20% са готови да приемат бежанци\".Девет от 10-те страни, които приемат най-много бежанци, са държави с нисък или среден доход, допълва Маас.Индустриализираните страни трябва да направят повече. \"Нуждаем се от международни програми за стипендии, които дават шанс на бежанците да прилагат своите умения\". Германия наскоро пое \"далеч по-голяма\" отговорност от другите, допълва той пред ЗДФ.Германският министър на развитието Герд Мюлер коментира, че бежанците могат да бъдат подпомагани по-ефективно в техните страни-домакини и страни на произход: \"Ето защо е скандално, че Агенцията на ООН за бежанците тази година е получила само малко повече от половината от средствата, необходими за нейната работа.\"", "date": "2019.12.17", "title": "ООН призова света да разпределя справедливо бежанци"}
{"url": "https://news.bg/world/republikantsite-i-demokratite-v-senata-se-skaraha-za-impiychmanta-na-tramp.html", "text": "Лидерът на мнозинството в Сената на САЩ Мич Макконъл отхвърли предложението на лидера на малцинството Чък Шумър за правилата относно процеса по импийчмънт на президента на САЩ, информират The Hill и \"Гардиън\".От трибуната на горната камара Макконъл описа предложението на лидера на демократите като \"грешка\" и предупреди, че може да доведе до \"кошмарен прецедент за нашата институция\".\"Лидерът на демократите в Сената очевидно би искал нашата камара да свърши работата на демократите в Камарата на представителите. Той иска да предложи времето и енергията на Сената с надежда да се намерят доказателства за престъпление\", подчерта Макконъл.Така той за първи път отговори на предложението на Шумър как да се проведе процесът срещу Доналд Тръмп.Шумър изпрати писмо на Маконнъл, че демократите искат да призоват като свидетели на процеса в Сената Джон Болтън, бившия съветник по национална сигурност, който беше, и изпълняващия длъжността началник на канцеларията на Белия дом Мик Мълвейн, както и други двама от администрацията на американския лидер.Спорният момент е в това, че Шумър иска една резолюция, която ще покрива процедурата и призив за разпитване на конкретни свидетели да бъде прокарана в началото на процеса. Но Макконъл е против, като подчерта, че иска най-малко две резолюции - една за процедурата и една за свидетелите - подобни като на процеса по импийчмънт на президента Бил Клинтън.\"Лидерът на демократите иска да напише напълно нови правила за президента Тръмп\", отбеляза Макконъл.Според републиканеца импийчмънт процедурата е \"най-несправедливата\" в съвременната история.Шумър разкритикува отказа на Макконъл. Той поиска от лидера на републиканците в Сената да обясни защо четиримата свидетели не трябва да дават показания.\"От какво се страхува лидерът Макконъл? От какво се страхува президентът Тръмп? От истината ли? Но американците искат истината\", попита лидерът на демократите.Чък Шумър цитира ново проучване, което показва, че повечето американци вярват, че Тръмп трябва да позволи на повечето си съветници да дадат показания по време на процеса в Сената.Според проучване на Washington Post/ABC News 70% от американците заявяват, че Тръмп трябва да позволи на съветниците си дадат показания, а 60 на сто очакват процесът в Сената да бъде честен. Но американците остават разделени по въпроса дали Тръмп трябва да бъде отстранен от власт. 49% са за сваляне от власт, а 46 на сто са против.Шумър прогнозира, че ще има гласуване дали да се позволи на Болтън и Мълвейни да дадат показания.", "date": "2019.12.17", "title": "Републиканците и демократите в Сената се скараха за импийчмънта на Тръмп"}
{"url": "https://news.bg/world/greta-tunberg-se-zavarna-v-stokholm-sled-blizo-5-mesetsa-obikalyane-po-sveta.html", "text": "Шведският активист Грета Тунберг се прибра в Стокхолм. Тя самата написа това в профила си в \"Туитър\" и качи снимка с две семейни кучета, информира ДПА.\"Вкъщи\", написа Тунберг в социалната мрежа.Тя пътува по света в продължение на четири месеца и половина. По време на този период 16-годишната участва на срещи за климата от Швейцария до Ню Йорк. През последните няколко дни изнесе реч на Конференцията за климата на ООН в Мадрид и говори на митинг в Торино, Италия.Тя не лети по екологични причини и на два пъти прекоси Атлантическия океан с катамаран. Тунберг присъства на събития в Ню Йорк, Монреал, Лос Анджелис и на други места.През август 2018 г. Тунберг започна \"училищна стачка\" пред шведския парламент, която вдъхнови младежко движение и масови протести по света, наречени \"Петъци за бъдещето\".", "date": "2019.12.17", "title": "Грета Тунберг се завърна в Стокхолм след близо 5 месеца обикаляне по света"}
{"url": "https://news.bg/crime/obvinyavat-i-bashtata-na-pochinaloto-bebe-za-katastrofata-s-mestan.html", "text": "И бащата на загиналото бебе става обвиняем за катастрофата с лидера на партия ДОСТ Лютви Местан, съобщи телевизия България он ер, позовавайки се на адвоката на пострадалото семейство Николай Димитров.Кърджалийската окръжна прокуратура обвини Юсеин Ахмед - бащата на загиналото бебе при тежката катастрофа край Загорско на 14 април 2019 година. \"Разследващите органи са преценили, че нарушенията , извършено от другия обвиняем Лютви Местан\", обясни адвокатът на семейството.Към този момент е приключила петорната автотехническа експертиза. Предстои още една, този път комплексна автотехническа експертиза. Лютви Местан е обвинен за причинена  при  2019 г. на разклона за село Загорско край Кърджали.Той беше задържан за 24 часа, след което беше . По-късно обаче тя беше , тъй като нямало доказателства за доходите на политика.На 25 април 2019 г. стана ясно, че Местан е Тя му беше наложена от Окръжната прокуратура в Кърджали заради причинената катастрофа, при която загина 6-месечно бебе.Ден по-рано беше След като бе освободен от гаранция и се появи обществено недоволство, след като събра необходимите доказателства за състоянието му.Главният прокурор  и възложи на прокурори от ВКП да оказват засилена методическа помощ на прокурорите от Окръжна прокуратура Кърджали.Първоначално книжката му бе отнета, но .", "date": "2019.12.17", "title": "Обвиняват и бащата на починалото бебе за катастрофата с Местан"}
{"url": "https://news.bg/regions/bezplatni-buferni-parkingi-v-sofiya-zaradi-smoga-utre.html", "text": "В София въвеждат безплатни буферни паркинги на 18 декември, сряда. Целта е гражданите да оставят колата си и използват градски транспорт, съобщиха от Столична община.Мярката се предприема във връзка с прогноза за утрешния ден за превишения на фини прахови ., съобщиха от пресцентъра на общината.Безплатните паркинги са разположени по линиите на метрото на \". . За освежаване на въздуха някои столични булеварди ще бъдат измити.Екипи на Столичен инспекторат ще проверяват за източници на замърсяване от строителни, търговски, промишлени обекти и по сигнали на граждани.На сайта  всички граждани могат да следят в реално време измерваните стойностите на ФПЧ, както и прогнозите за следващите дни.На специално мобилно приложение SofiAir, което може да се свали и използва на телефони с Android и iOS операционни системи, гражданите могат да получат информация за предприетите мерки при повишена концентрация на ФПЧ.", "date": "2019.12.17", "title": "Безплатни буферни паркинги в София заради смога утре"}
{"url": "https://news.bg/world/rik-geyts-savetnik-na-tramp-osaden-na-45-dni-i-3-g-probatsiya.html", "text": "Рик Гейтс, който преди е бил незаменимата дясна ръка на бившия шеф на предизборната кампания на Доналд Тръмп, Пол Манафорт, и свидетел по време на разследването на Робърт Мълър за намеса на Русия на президентските избори през 2016 г., е осъден от федерален съд във Вашингтон, пише \"Вашингтон пост\".Той е осъден на 45 дни затвор, 3 г. пробация и 20 000 долара глоба по обвинения в конспирация и лъжесвидетелстване.47-годишният лобист, който в продължение на десетилетие управлява делата на Манафорт в Украйна и Лондон, се призна за виновен през февруари 2018 г., че е излъгал ФБР и по обвинения в заговор, свързан с укриване на десетки милиони долари, спечелени от доходоносен лобизъм по време на работа с Манафорт в Украйна.Споразумението на Гейтс с прокуратурата предвиждаше пет или шест години затвор, но миналата седмица федералното обвинение внесе документи в съда, че не е против молбата на защитата да не лежи в затвора, като се позовава на оказаната помощ по време на разследването на Мълър дали има замесени американци в конспирация с Русия за намеса на изборите.По-рано тази година ", "date": "2019.12.17", "title": "Рик Гейтс, съветник на Тръмп, осъден на 45 дни и 3 г. пробация"}
{"url": "https://news.bg/regions/v-industrialnata-zona-na-pernik-ima-voda-i-v-krizata.html", "text": "Повреден кран е причината в индустриалната зона на Перник да има вода, докато жителите в града и няколко околни села да страдат от воден режим. Това установиха при оглед от \"Софийска вода\" на водоснабдителната система на Перник, съобщи БНР.По време на режима промишлените предприятия са продължавали да се захранват с питейна вода.По данни на \"ВиК\" - Перник, . Това се равнява на , според изготвения от \"Софийска вода\" анализ за състоянието на довеждащите съоръжения и водоснабдителната система в Перник. . От Перник трябва да осигурят транспорт и тежкотоварна техника след като пътят предварително бъде почистен и насипан с инертни материали, съобщи зам.-кметът Мирослав Стоицев. По думите му Министерството на регионалното развитие и благоустройството осигурява над 2 млн. лв. от бюджета си за изпълнение на част от първите спешни мерки за подобряване на водоснабдяването в Перник. Очаква се утре да бъде подменена спирателната арматура в началото на главен клон от водопроводната мрежа за кв. \"Изток\" след отклонението му за Промишлена зона.От бюджета на регионалното министерство са осигурени и 1 881 640 лв. Те ще бъдат предоставени на община Перник за изграждане на временно аварийно съоръжение по трасето село Чуйпетлово - село Боснек - язовир \"Студена\". Ще бъде изграден бетонен дънен праг за водовземане и разполагане на утаител и уредба за изпускане на задържани дънни наноси.Чрез преместването, река Струма ще се захранва с допълнителни водни количества. Предвижда се и захранване на язовир \"Студена\" от алтернативни или вече съществуващи водоизточници. Водата в Перник няма да поскъпва, уверяват от \"ВиК\"- Перник. Със съобщение на сайта на местното дружество абонатите са уведомени, че бизнес планът на дружеството ще бъде преработен и в кратък срок ще се направят нови разчети с предложение към КЕВР за нови по-ниски цени за редовните платци. Това е след днешното открито заседание на КЕВР за обсъждане на доклад относно изменение на одобрените цени на ВиК услугите за 2020 г.Припомняме, Перник остава на воден режим до април 2020 г. Тази прогноза направи кметът На 7 ноември беше Преди това новоизбраният кмет Станислав Владимиров заяви, че .На 14 ноември Владимиров каза, че  в града светели още от началото на годината.Същевременно новият кмет Станислав Владимиров върна за Омбудсманът  на водоподаването по време на водната криза в Перник., довели до водната криза в Перник.", "date": "2019.12.17", "title": "В Индустриалната зона на Перник има вода и в кризата"}
{"url": "https://news.bg/crime/43-godishen-sedna-zad-volana-s-3-06-promila-alkohol-v-kravta.html", "text": "Задържаха 43-годишен ломски жител с 3,06 промила алкохол в кръвта, съобщи ОДМВР-Монтана.За проверка е спрян лек автомобил с монтанска регистрация. При извършената проверка с дрегер са отчетени 3,06 промила концентрация на алкохол в издишания от водача въздух.43-годишният водач е отказал да даде кръвна проба за изследване. Съставен му е акт.", "date": "2019.12.17", "title": "43-годишен седна зад волана с 3,06 промила алкохол в кръвта"}
{"url": "https://news.bg/world/2-6-mln-grazhdani-na-es-sa-podali-dokumenti-za-prebivavane-vav-velikobritaniya.html", "text": "Повече от 140 000 граждани на ЕС са подали документи да живеят и работят във Великобритания след Брекзит през миналия месец, съобщава PAA.Министерството на вътрешните работи обяви, че е получило 142 300 молби през ноември в сравнение с повече от половин милион през октомври 2019 г.Общо до края на ноември почти 2,6 милиона души (2 592 800) са подали документи. Броят на финализираните до момента молби е повече от 2,2 милиона (2 230 900), според данните на ведомството.От тях на 59% е осигурен статут за уседналост, а на 41% е гарантиран временен статут, което означава, че на по-късна дата отново ще трябва да подадат документи за постоянно пребиваване на Острова.", "date": "2019.12.17", "title": "2,6 млн. граждани на ЕС са подали документи за пребиваване във Великобритания"}
{"url": "https://news.bg/politics/v-ep-proveryavat-izkazvane-na-dzhambazki.html", "text": "Председателят на Европейския парламент (ЕП) Давид Сасоли ще провери изказване на евродепутата Ангел Джамбазки, свързано с евродепутати от парламентарната транспортна комисия, пише \"24 часа\".Повод за проверката са думи на Джамбазки в български медии с думите, че председателят на парламентарната транспортна комисия Карима Дели е \"французойката от алжирски произход\", а един от авторите на променените правила за международните пътни превози Исмаил Ертуг - \"германец от турски произход\".Коментарът на Джамбазки бе по повод усилията на Ертуг и Дели, довели до неокончателното одобрение на промени в ущърб на българските превозвачи по пакета \"Мобилност\". \"Всички тук сме евродепутати и всички сме с различен произход. Не може колеги да бъдат посочвани заради произхода им. Призовете г-н Джамбазки да спазва реда\", настоя съпредседателят от групата на Зелените Филип Ламбертс.В подкрепа на Ламбертс се присъедини и председателят на групата на социалистите и демократите , която заяви, че ЕП е на всички европейци.  са напълно неприемливи. , допълни Гарсия.Припомняме, на 12 декември бе хванат да шофира пиян в Самоков. Коментар по случая имаше и .", "date": "2019.12.17", "title": "В ЕП проверяват изказване на Джамбазки"}
{"url": "https://news.bg/int-politics/frantsiya-stachkuva-transportat-e-blokiran-uchilishta-i-zabelezhitelnosti-sa-zatvoreni.html", "text": "Френските профсъюзи парализираха транспорта и се събраха за масови протести във вторник, като засилиха кампания за принуждаване на президента Еманюел Макрон да се откаже от планираната пенсионна реформа до Коледа, съобщава \"Ройтерс\".Производството на електроенергия е намалено с около 2,4 GW във вторник поради стачката, според електроенергийната компания EDF и електропреносната мрежа RTE. Настоящата налична производствена мощност е 67 GW. Отчетени са прекъсвания най-вече в електроцентрали, работещи с въглеводороди и хидроенергия. Франция разполага с достатъчно капацитет, за да отговори на нуждите си, но 40 000 домове в Лион, източна Франция са без ток. Операторите на мрежата заявиха, че затъмнението има \"умишлен акт, свързан с промишлено действие\".Министерството на образованието заяви, че 25% от учителите в началните училища в държавните училища стачкуват, както и 23,3% от учителите в средните училища. Според профсъюзите, броят им е два пъти повече от цитирания от министерството, предадоха френски медии. Данните и от двата източника показват, че участието в стачки е по-ниско, отколкото на 5 декември, денят, когато синдикатите призоваваха за масово мобилизиране.Общата стачка най-силно засегна транспортните мрежи. Държавният железопътен оператор SNCF заяви, че една трета от всички железопътни работници стачкуват, докато цифрата сред машинистите е 75,8%. И в двата случая броят на стачкуващите е по-голям, отколкото в понеделник.Един на всеки четири високоскоростни междуградски TGV работи и една на всеки пет комунални услуги в региона около Париж, според SNCF. Компанията призова пътуващите да не отиват на гарите, като се позовава на опасения, че пътниците ще се наранят на претъпканите с хора платформи.Парижката градска транспортна мрежа има сериозни закъснения по всички свои трамвайни, автобусни и метро маршрути, според държавния оператор RATP. Осем от 14-те метростанции на столицата са затворени, а останалите са с ограничена услуга, с изключение на две линии, които са с автоматизирани влакове.Някои метростанции, които все още работеха, въпреки стачката, са затворени като предпазна мярка заради протестите в Париж, планирани от стачкуващи синдикати.Най-известната забележителност в Париж, Айфеловата кула, е затворена за посетители, като мениджърите се позоваха на стачката, дворецът във Версай също е затворен, само Лувъра остава отворен.", "date": "2019.12.17", "title": "Франция стачкува, транспортът е блокиран, училища и забележителности са затворени "}
{"url": "https://news.bg/energy/tokat-u-nas-poskapva-dvoyno-do-2030-g.html", "text": "Има вероятност токът в България да поскъпне с 50% до 2030 година. Това прогнозират експерти, съобщава БНР.Прогнозата може да се изпълни, в случай че страната ни изпълнява европейските цели за климата.На международна конференция в София експертът по устойчиво развитие Димитър Стоянов заяви, че достигането на 50-процентно намаление на въглеродните емисии, което се обсъжда в момента, ще се отрази върху цените най-вече за електроенергия.50-процентно увеличение ще има, тъй като очакваме, ако 2030 г. това се случи, да имаме 40 евро за тон на въглеродни емисии, категоричен бе Стоянов.", "date": "2019.12.17", "title": "Токът у нас поскъпва двойно до 2030 г."}
{"url": "https://news.bg/politics/zashtiteni-li-sme-ot-avtoritaren-proizvol-pita-rumen-radev.html", "text": "Искам да бъда много правилно разбран. Върху Българската конституция не може да се посяга и не бива да се посяга произволно. Това е една демократична Конституция, една от първите в посткомунистическия период в цяла Източна Европа. Тази Конституция въведе демократичните принципи, въведе разделението на властите, въведе правата на гражданите, въведе устройството и функционирането на една демократична държава наред с ограниченията на обхвата на нейната дейност.Това заяви президентът Румен Радев на среща с Правния съвет към президента и академичната общност.Той постави няколко въпроса пред академичната общност, като подчерта, че от тях не може да се избяга. Успя ли проектът, заложен в тази Конституция, да изгради демократична, правова и социална държава, така както е в нейния преамбюл? Има ли в Конституцията достатъчно защитни механизми срещу погазването на разделението на властите и срещу авторитарен произвол? Имаме ли системен проблем поради противоречив, неправилен прочит на Конституцията, който да води до остър дефицит на справедливост в нашето общество? И ако има такъв - какви са причините, имаме ли системен проблем?Според държавния глава оттук произтича и самият дебат, който иска да се отвори. Първо - трябва ли изобщо да обсъждаме някакви промени в Конституцията на Република България? Ако обсъждаме - защо и в какъв обхват?По думите на Радев най-належащо е мнението на академичната общност за предложения законопроект от Министерски съвет, доколко според тях той е целесъобразен, ефективен, има ли противоречия с Конституцията, както и ще може ли предложеният модел да работи рационално.Президентът заяви, че иска да се разшири дебатът като се включат и правата на гражданите - как да се засилят и как да се засили тяхното участие.Целта на дебата за конституционни промени, е за да се гарантира върховенство на закона, разделение на властите и достойно бъдеще на гражданите, заяви държавният глава. На първата среща от дебата за конституционни промени бяха обсъдени конституционният модел на прокуратурата, правното положение на главния прокурор в съдебната власт, механизмът за  в предложения от Министерския съвет законопроект. Дискутираха и възможността за въвеждане на индивидуална конституционна жалба.  в работата на институциите и особено по отношение на съда, следствието и прокуратурата. Според него това конституционно задължение не може да бъде изпълнено само с един отчетен доклад пред парламента.На дискусията обсъдиха и президентските .В дискусията участваха членовете на Правния съвет към президента, както и проф. Пламен Киров, проф. Веселин Вучков, проф. Петя Шопова, проф. Георги Близнашки, проф. Янаки Стоилов, проф. Йонко Кунчев, доц. Даниела Дончева, доц. Атанас Славов, Росен Димов, Росен Карадимов и Емануил Йорданов.", "date": "2019.12.17", "title": "Защитени ли сме от авторитарен произвол, пита Румен Радев"}
{"url": "https://news.bg/world/rebeka-long-beyli-i-kiar-starmar-favoriti-za-lider-na-leybaristkata-partiya.html", "text": "Ребека Лонг-Бейли и сър Киър Стармър са фаворити за председател на Лейбъристката партия, показва проучване на LabourList, цитирано от \"Гардиън\".На трето място е Анджела Рейнър.Почти 20 000 души са участвали в анкетата, но в нея може би не са участвали членове на партията или хора, които няма да гласуват.Ребека Лонг-Бейли е на първо място с 14,4 на сто (2 829), а Стармър е на втора позиция с 13,8% (2 708). Рейнър е подкрепяна от 13,5 на сто (2 663). Останалите получават под 10%.На въпрос кой потенциален наследник на Джереми Корбин ще накара членовете на Лейбъристката партия да мислят, че е добър лидер, 68% от анкетираните са на мнение, че Стармър е на първо място, а Джон Макдонъл е на втора позиция с 64%. Това показва проучване на YouGov от юли тази година, в което са участвали 1000 членове на Лейбъристката партия.Джереми Корбин обяви, че  в началото на следващата година след ", "date": "2019.12.17", "title": "Ребека Лонг-Бейли и Киър Стармър фаворити за лидер на Лейбъристката партия"}
{"url": "https://news.bg/bulgaria/5-vekoven-dab-ot-tarnovsko-stana-darvo-s-koren-2019.html", "text": "500-годишен дъб от великотърновското Ново село спечели титлата \"Дърво с корен 2019\" в тазгодишното 10-о юбилейно издание на конкурса за любими дървета.Дъбът спечели убедително в онлайн гласуването с общо 1073 гласа.Церемонията по награждаването се проведе вчера в Полския институт в София.Достолепното дърво пази историята на Ново село от изграждането му през 1750 г. до днес. Номинацията беше подадена от Дарина Арнаудова-Горчакова - журналист в БНР.По думи на кмета на селото Христо Христов през 2010 г. при честването на годишнина от основаването на Ново село до старото дърво жителите засадили млад дъб от жълъд на вековното дърво с идеята двете дървета да вплетат корените си и древният дъб да предаде историята на Ново село на младото дръвче.В категория \"Вековните дървета говорят\" победител тази година стана над 500-годишен източен чинар, растящ в кв. \"Косова махала\" в Гоце Делчев. Той оглави класацията с 540 гласа. Дървото е най-голямото и най-старото в града, поради което е една от неговите емблеми. Сред жителите е известно като Бей чинар, тъй като някога до него е бил конакът на влиятелния турчин Рифат бей.В категория \"Млад природолюбител\" журито отличи седмокласника Михаил Костадинов от Севлиево.Специална награда беше връчена допълнително на Димо Троянчев от Пазарджик за изпратената от него номинация на 200-годишен обикновен орех в местност Юрта край село Карабунар, общ. Септември. Той впечатли журито с дейното си отношение в опазването на вековни дървета - по негова инициатива и със съдействието на кмета на селото Иван Каменарски миналата година орехът е бил регистриран и обявен за защитено дърво по смисъла на Закона за биологичното разнообразие.Победителят в конкурса \"Дърво с корен 2019\" ще бъде посетен за експертен оглед от арбористи, които ще препоръчат мерки за подобряване на състоянието му. Дъбът в Ново село автоматично става и финалист в международния конкурс \"Европейско дърво на годината 2020\", в който ще представи страната ни догодина.Гласуването ще се проведе през февруари 2020 г. на www.treeoftheyear.org.", "date": "2019.12.17", "title": "5-вековен дъб от Търновско стана \"Дърво с корен 2019\""}
{"url": "https://news.bg/world/london-napuska-mitnicheskiya-sayuz-i-edinniya-pazar-no-se-dogovori-s-bryuksel-da-sklyuchat-sdelka.html", "text": "Великобритания и Европейският съюз се съгласиха да работят с \"голяма енергия\" за договаряне на бъдещо партньорство до края на 2020 г., обяви \"Даунинг стрийт\" 10, пише \"Гардиън\".Говорителят на правителството съобщи, че тази сутрин премиерът Борис Джонсън е провел телефонен разговор с председателя на Европейската комисия Урсула фон дер Лайен.\"Председателят поздрави  и те се съгласиха да работят заедно с голяма енергия за договаряне на бъдещо партньорство до декември 2020 г.\", разкри представителят.Запитан дали Фон дер Лайен е изразила някакво съмнение дали е възможно да се сключи търговско споразумение между Обединеното кралство и ЕС до края на годината, говорителят отговори, че двете страни са се съгласили в Политическата декларация, че трябва да постигнат споразумение за бъдещето партньорство до края на следващата година.Фон дер Лайен написа в \"Туитър\", че е провела телефонен разговор с Борис Джонсън, но не отбелязва нищо за преговорите за споразумение за свободна търговия.Говорителят на британския премиер съобщи още, че бизнесът трябва да се подготви за живота извън митническия режим на ЕС и единния пазар \"при всички обстоятелства\".", "date": "2019.12.17", "title": "Лондон напуска митническия съюз и единния пазар, но се договори с Брюксел да сключат сделка "}
{"url": "https://news.bg/int-politics/putin-vse-oshte-izpolzva-ostaryal-windows-xp.html", "text": "Руските агенти са обвинени в хакерски операции по целия свят, но някой в ​​Кремъл явно е забравил да информира Владимир Путин за важността на киберсигурността, пише \"Гардиън\".67-годишният Путин има остаряла операционна система Microsoft Windows XP, инсталирана на компютри в офиса му в Кремъл и в официалната му резиденция Ново-Огарьово в близост до Москва, според изображения, публикувани от пресслужбата му.И на двата компютъра има кулите на Кремъл като фонове на работния плот.Microsoft спря да пуска редовни актуализации за сигурност за Windows XP и Office 2003 през април 2014 г. Изглежда обаче, че правилата на руското правителство са попречили на Путин да се актуализира до по-новите Microsoft 10.Американската технологична фирма предупреждава на своя уебсайт, че компютрите, работещи под Windows XP, са \"уязвими за рискове за сигурността и вируси\".Windows XP, пуснат през 2001 г., беше последната операционна система на Microsoft, предоставена за използване на официални руски правителствени компютри, съобщава уебсайтът Open Media, позовавайки се на документи на министерството на отбраната.По-новият Windows 10 е одобрен само за устройства, които не съдържат държавни тайни - нещо, което изглежда не се отнася за компютрите на Путин.Москва постепенно прекратява работата на Microsoft и Google на правителствени компютри в полза на руски софтуер за операционна система Astra Linux и домашни браузъри, като Yandex.Говорителят на Кремъл Дмитрий Песков, не коментира защо Путин продължава да използва \"антична операционна\" система.Не е ясно каква заплаха представлява използването от Путин на Windows XP за киберсигурността на Кремъл: за бившия служител на КГБ се твърди, че е нередовен потребител на интернет, който по-рано определи като \"проект на ЦРУ\".Предшественик на интернет, Arpanet, бе финансиран от Министерството на отбраната на САЩ.Русия все повече се стреми да установи контрол върху интернет технологиите.Наскоро Кремъл забрани продажбата на смартфони, които са без приложения, произведени от Русия, докато Путин през февруари одобри закон, който дава на Москва правомощието да \"изключи\" страната от глобалния интернет.", "date": "2019.12.17", "title": "Путин все още използва остарял Windows XP"}
{"url": "https://news.bg/world/finlandiya-predlaga-bezplaten-onlayn-kurs-za-izkustven-intelekt-na-grazhdanite-na-es.html", "text": "Финландия предлага безплатен онлайн курс за изкуствен интелект за граждани на ЕС на техния език, обявиха представители, цитирани от АП.Скандинавската държава, , ще приключи ротационното председателство на ЕС с много амбициозна цел.Финландия иска да предостави практическо разбиране на изкуствения интелект на 1% от гражданите на ЕС или 5 милиона души чрез базов онлайн курс до края на 2021 г. Зад инициативата стоят Хелзинкският университет, най-голямата и най-старата академична институция в страната, и финландската консултантска фирма Reaktor.Проектът за 2 милиона долара е описван като \"Подаръка на Финландия за Европа\". Курсът трябва да помогне на гражданите на ЕС да се адаптират с дигиталното общество и възможностите, които изкуственият интелект предлага на пазара на труда и в други сфери.", "date": "2019.12.17", "title": "Финландия предлага безплатен онлайн курс за изкуствен интелект на гражданите на ЕС"}
{"url": "https://news.bg/health/lekarskiyat-sayuz-nie-ne-sme-loshite-hora-s-golemi-zaplati.html", "text": "Внушението че лекарите са лошите хора с големи заплати е абсолютно неправилно и некоректно. Това заявяват в декларация, разпратена и до медиите, от БЛС, в която се изказва и угриженост, че специалисти, с които работят ежедневно в екип, индиректно застават срещу тях - лекарите.Български лекарски съюз с безпокойство е проследил вчерашната среща в Министерски съвет между премиера и медицинските сестри, както и последвалите публикации в медиите и тиражираните в публичното пространство внушения и твърдения.Внушението, че лекарите са \"лошите хора с големи заплати\" е неправилно според БЛС. \"Остро възразяваме срещу направените внушения, че \"парите за здраве отиват в джобовете на лекарите\", заявяват от БЛС и посочват, че това са същите тези лекари, които застават с имената си и във всеки един момент могат да бъдат подведени под съдебна отговорност.Това е внушение, което внася допълнително напрежение в съсловието, задълбочава конфликта и противопоставя работещите в сектора. От БЛС подчертават, че от тази ситуация не печели никой - нито специалистите по здравни грижи, нито лекарите, най-малко пациентите - има само губещи.В декларацията се посочва и че заплатите на лекарите и специалистите по здравни грижи у нас зависят от приходите на болницата от клинични пътеки, т.е. от лекуваните в даденото лечебно заведение пациенти.БЛС не е спирал да се бори за достойното заплащане на своите колеги, заявяват още от съсловната организация и припомнят, че тази година те са успели да извоюват в Националния рамков договор (НРД) за 2020-2022 да има осезаемо повишение на цените на клиничните пътеки - единственият за момента законен начин за повишаване на приходите на лечебните заведения и респективно на заплатите на всички работещи в системата, и на медицинските сестри.Също така БЛС за първи път е извоювал да се запише минимален процент от приходите на лечебното заведение, които да са гарантирани за заплати на лекарите и специалистите по здравни грижи, както и в преговорите по НРД Лекарският съюз е поканил за първи път ръководството на асоциацията на специалистите по здравни грижи.\"БЛС многократно е заявявал, че не подкрепя лошите практики и злоупотребите, многократно е настоявал - има ли виновни те да бъдат наказвани с цялата строгост на закона. Всеки опит за обобщение и внушаване на групова вина е неправилен и опасен. Пътят на решаването на проблемите в системата обаче не е чрез спекулации, ултиматуми и лов на вещици. Нито чрез обострянето на отношенията между специалистите, които работят всеки ден заедно, рамо до рамо, под огромно напрежение, борейки се за спасяването на човешки животи\", заявяват в декларацията си българските лекари.", "date": "2019.12.17", "title": "Лекарският съюз: Ние не сме лошите хора с големи заплати"}
{"url": "https://news.bg/society/nay-chetenata-kniga-v-stolichnata-biblioteka-ot-balgarski-avtor.html", "text": "На тържествена церемония от Столична библиотека раздадоха своите годишни награди в присъствието на кмета Йорданка Фандъкова.За първи път от 30 години най-четената книга в библиотеката е българската - \"Юлски разкази\" на Здравка Евтимова.Това съобщи директорът на библиотеката Юлия Цинзова, която връчи награда на българската писателка.А читателите на библиотеката никак не са малко - 59 000 души. Те са повече и от тези на националната библиотека. Книгите се увеличават всяка година от 320 000 през 2014 г. до 490 000 в момента, изтъкнаха от Столичната библиотека.Всеки ден Столична библиотека посреща 1200-1300 посетители. Детският отдел има читатели от 3 до 14 години, а най-възрастните ни читатели са на 83 г., каза Цинзова.Тя благодари на институциите, писателите и медиите за успешното им партньорство със Столичната библиотека.Наградата \"Писател на годината на Столична библиотека\" взе Захари Карабашлиев (най-четен автор на художествена литература) с книгите си \"Жажда\", \"Хавра\" и \"18% сиво\".В топ 10 на най-четените съвременни български писатели в библиотеката са: Георги Господинов, Владимир Зарев, Стефан Цанев, Цочо Бояджиев, Калин Терзийски, Милен Русков, Алек Попов, Недялко Йорданов и Елена Алексиева.Най-четена книга от съвременен български писател - \"Юлски разкази\" от Здравка Евтимова.Най-четен автор на научна и научно-популярна литература - Христо Христов с \"Погубената България\" (в съавторство с Вили Лилков), \"Секретното дело за лагерите\", \"Тайните фалити на комунизма\" и \"Тодор Живков\".В топ 10 на най-четените автори на научна и научно-популярна литература са: Калин Тодоров, Симеон Идакиев, проф. Владимир Чуков, проф. Николай Овчаров, Юлияна Антонова-Мурата, акад. Георги Марков, Боян Петров, Димитър Бербатов и Христо Стоичков.Писател на годината - детски автор - Радостина Николова с поредицата за \"Мостовете\".В топ 10 на най-четените съвременен детски писатели са: Милен Хальов, Екатерина Антонова, Галина Златина, Петя Кокудева, Мая Дългъчева, Божана Апостолова, Юлия Спиридонова, Емил Конрад и Стефи Петкова.Читателите на Столична библиотека избират най-четените писатели въз основа на статистика от електронния каталог.Читател на годината стана Калина Иванова, читател на детска литература - Веселин Балачев (10 г.), а най-малък читател - Криси (4,5 г.).Имаше и награда за дарител, която получи Константин Чипев.", "date": "2019.12.17", "title": "Най-четената книга в столичната библиотека - от български автор"}
{"url": "https://news.bg/crime/tsatsarov-naredi-razsledvane-na-intsidenta-v-aets-kozloduy.html", "text": "Главният прокурор Сотир Цацаров е възложи да се разследват причините за инцидента край АЕЦ \"Козлодуй\". Разследването се поема от следователи от Националната следствена служба, съобщиха от прокуратурата.До момента е образувано досъдебно производство по чл. 123, ал.1 от НК, което се наблюдава от Окръжна прокуратура - Враца. Извършен е оглед на местопроизшествието, назначени са експертизи за установяване на причините за смъртта на двама работници и е иззета документация от значение за разследването.Припомняме, вчера при инцидент на площадката \"Радиана\" зa ниcкo- и cрeднoaктивни рaдиoaктивни oтпaдъци, при извършване на cтрoитeлнo-мoнтaжни дейности . Площадката се намира на тeритoриятa нa AEЦ \"Кoзлoдуй\".За днес бе насрочен брифинг на изпълнителния директор на Държавно предприятие \"Радиоактивни отпадъци\" Дилян Петров, който бе отменен в последния момент.", "date": "2019.12.17", "title": "Цацаров нареди разследване на инцидента в АЕЦ \"Козлодуй\" "}
{"url": "https://news.bg/int-politics/italianski-karikaturist-narisuva-es-kato-auvshits-s-byagasht-ot-nego-dzhonsan.html", "text": "Карикатурист в Рим предизвика разгорещен спор в Италия и в чужбина, след като представи Европейския съюз като нацисткия лагер на смъртта в Аушвиц и британския премиер Борис Джонсън като бягащ затворник, съобщава АП.Художникът Марио Импрота публикува карикатурата в своя акаунт в \"Туитър\", след като консерваторите на Джонсън спечелиха .Карикатурата показва Джонсън, който размахва британско знаме, докато бяга от концлагер с надпис \"Европейски съюз\" на мястото на думите (Arbeit macht frei - \"Работата ви освобождава\"), които са на входа на нацисткия лагер.Сравнението между ЕС и концентрационен лагер веднага предизвика вълна от критики от политици, еврейската общност в Рим и дори от някои последователи на художника.Мемориалът в Аушвиц отговори на карикатуриста с: \"Arbeit macht frei е цинична илюзия, която СС дава на затворниците от Аушвиц. Тези думи се превърнаха в една от иконите на човешката омраза. За паметта на Аушвиц и неговите жертви е болезнено да видят този символ използван по този срамен начин\".Художникът добре известен в Италия като автор на образователна кампания за Рим, представяща кмета Виржиния Раги като герой на Манга. След критиките Импрота модифицира карикатурата, заменяйки изображението на нацисткия лагер с тоалетна и коментира, че не е правилно \"идентифицирането на ЕС с концентрационен лагер\".", "date": "2019.12.17", "title": "Италиански карикатурист нарисува ЕС като Аувшиц с бягащ от него Джонсън"}
{"url": "https://news.bg/world/v-es-postignaha-kompromis-za-zelenoto-finansirane.html", "text": "Евродепутати и страни членки постигнаха споразумение за насърчаване на екологични инвестиции след седмици на преговори, които бяха блокирани заради въпроса дали да бъдат изключени ядрените проекти, информира АП.Страните членки не успяха да се договорят за зеленото финансово законодателство през миналата седмица, което има за цел да насочи парите към чисти инвестиции. Основният неразрешен въпрос беше дали финансовите продукти, включващи ядрената енергетика, може да бъдат определяни за зелени и да получават финансиране, както Разривът за ядрената енергетика се прояви и миналата седмица по време на срещата на върха на ЕС в Брюксел, където лидерите проведоха бурен дебат за необходимостта ядрената енергетика да бъде част от плана на Общността за . С помощта на Франция държави в подкрепа на ядрения сектор спечелиха този спор и искането им за ядрената енергетика беше споменато в заключенията.Компромисното споразумение за зеленото финансиране, постигнато от преговарящите от Европейския парламент и Европейския съвет късно в понеделник, ще изключи твърдите изкопаеми горива от всеки нов план за инвестиции, но ще позволи природния газ и ядрената енергетика.Споразумението трябва да бъде одобрено от Европейския парламент в пленарна зала.", "date": "2019.12.17", "title": "В ЕС постигнаха компромис за зеленото финансиране"}
{"url": "https://news.bg/crime/zaloviha-dvama-ograbili-16-hil-lv-ot-kazino-v-karlovo.html", "text": "Само за ден бяха заловени двамата маскирани, ограбили 16 хиляди лева от казино в Карлово, съобщи БНР.Извършителите са местни жители - на 23 и на 24 години.Намерена и иззета е по-голямата част от отнетата сума, както и други веществени доказателства. Работата по случая продължава.Обирът бе извършен вчера. Сигналът за престъплението е подал служител на частна охранителна фирма. Той обяснил, че обирът е станал чрез използване на сила и заплаха спрямо крупие в игрална зала.", "date": "2019.12.17", "title": "Заловиха двама, ограбили 16 хил. лв. от казино в Карлово"}
{"url": "https://news.bg/world/parviyat-samoletonosach-kitaysko-proizvodstvo-vleze-na-vaorazhenie.html", "text": "Първият самолетоносач китайско производство влезе на въоръжение в Саня, провинция Хайнан, съобщават South China Morning Post и други медии.Това е голяма крачка в усилията на държавата да се превърне в морска сила, което се приема с безпокойство от съседни държави и САЩ.Военноморските сили на Китай получиха самолетоносача на церемония, на която присъства китайският президент Си Дзинпин.Новият самолетоносач се казва \"Шандун\". През миналия месец корабът, известен преди като Type 001A, премина през стратегическия Тайвански проток при провеждане на \"научни изпитания и рутинни тренировки\" и се насочи към Южнокитайско море.Фазата на изпитания продължи по-дълго от очакваното от някои наблюдатели, които предполагат, че може да има технически проблеми. Самолетоносачът проведе първите изпитания през май 2018 г.За сравнение първият китайски самолетоносач \"Ляонин\", крайцер съветски клас \"Кузнецов\", който е достроен като самолетоносач, влязъл на въоръжение през 2012 г., премина през 13-месечни изпитания преди да влезе на въоръжение.Новият кораб е модифицирана версия на клас \"Кузнецов\". Той може да превозва 36 изтребителя J-15 в сравнение с 24 на \"Ляонин\". Според експерти новият самолетоносач може да носи 40 самолета, включително хеликоптери Z-9 и самолети KJ-600.Dalian Shipbuilding Industry започна работа върху кораба през ноември 2013 г.Пекин е избрал Саня за приемане на въоръжение на самолетоносача, защото военното ръководство иска да подчертае геостратегическата база на втория самолетоносач на Китай.Самолетоносачът е с дължина 315 метра, водоизместимост 64 000 тона, скорост от 31 възела (57 километра), обсег от 25 928 километра. Екипажът е от 2626 души.", "date": "2019.12.17", "title": "Първият самолетоносач китайско производство влезе на въоръжение"}
{"url": "https://news.bg/int-politics/otnosheniyata-na-es-i-kitay-satrudnichestvo-mezhdu-dve-osnovni-svetovni-sili.html", "text": "Външният министър на Китай Ван И произнесе реч в Брюксел, в която очертава визията за отношенията между ЕС и Китай. Речта му е съсредоточена около три основни въпроса, както и за дълбочината и силата на сътрудничеството между двете основни световни сили, съобщава China Global Television Network.Ван И коментира, че макар отношението на ЕС към Китай да е до голяма степен положително, в 28-те държави-членки на ЕС има \"различни мнения\", които той посочва, че често се ръководят от различни гледни точки около три основни въпроса.Първият въпрос е дали Китай е развиваща се или развита държава. Ван И използва аналогия със 100-метровия спринт, за да илюстрира позицията на Китай, която според него постига за десетилетия това, което за другите нации са необходими векове.Но да се предлага незабавно Китай да бъде разглеждан на същото ниво като развитите страни е ирационално.\"Един стартирал рано, който вече е 50 метра напред, иска честна надпревара от колегата си състезател, който все още е на стартовата линия. Очевидно в това искане няма смисъл. Естествено, ако е по-дълъг маратон, тогава настигащият може да има шанс да навакса, като тича наистина бързо\", обяснява той.Вторият въпрос е, дали Китай е партньор или съперник. Ван И подчертава дълбочината на икономическите връзки между ЕС и Китай и ангажимента на Китай да спазва същите международни правила като Европа.\"Всеки хладнокръвен човек с обективна гледна точка ще види, че за Китай и ЕС сътрудничеството далеч надвишава конкуренцията и нашите области на консенсус далеч надхвърлят различията. Ние сме партньори, а не съперници\", обясни той.Китай и ЕС имат много общо, но също така и контрастиращи фон, допълва китайският министър. Той призовава европейците да уважават постиженията на Китай.\"Китай и ЕС имат различни социални системи, пътища на развитие, ценности и концепции. И все пак подобни различия не трябва да стават пречки в нашия обмен и сътрудничество. Още по-малко трябва да оправдават приемането на другия като заплаха, не трябва намеса в делата на други или стремеж да промениш другите по свой образ\", отбелязва той.Ван И призовава Европа да поддържа равнопоставени условия за китайските компании, особено като \"правите добре информирана и независима преценка по въпросите на 5G\".Иска сътрудничество за зелен растеж, възобновяема енергия и кръговата икономика. \"Поддържайте международната, основана на правила многостранна система, основана около ООН, Световната търговска организация и други органи\".Китайският външен министър добави и \"работа по започване на преговори за споразумение за свободна търговия, сътрудничество за борба с тероризма, дерадикализация и политическо уреждане на международни кризи.\"Трябва да се създадат общи стандарти за изкуствен интелект, сигурност на данните и други технологии, допълва Ван И.", "date": "2019.12.17", "title": "Отношенията на ЕС и Китай -  сътрудничество между две основни световни сили"}
{"url": "https://news.bg/energy/3-po-skapa-voda-v-pernik-vapreki-vodniya-rezhim.html", "text": "Цената на водата в Перник ще поскъпне с близо 3% от 1 януари независимо от водния режим. Това заяви Ивайло Касчиев, директор на дирекция в КЕВР, след днешното заседание, съобщава БГНЕС. Причината е, че увеличението е заложено предварително в 3-годишен бизнес план на местното ВиК.Той обясни, че ако потребителите имат проблеми с качеството на услугата, могат да се обръщат към съда и подчерта, че вече има случаи, в които съдът се е произнесъл в полза на потребителите и е коригирал натрупани суми.Касчиев посочи, че относно случая в Перник КЕВР има информация, че авариите по мрежата са се увеличили изключително много. По негови думи в момента ВиК дружеството има много по-големи разходи от предвидените по одобрения бизнес план.Той призова отговорните институции и прокуратурата да дадат отговор защо Перник няма вода и да оповестят някакви резултати. Касчиев обаче подчерта, че не иска оставки на министри.Oт началото на 2020 г. се предвижда поскъпване на водата между 1 и 9% и на други места в страната. Най-съществено - 9%, се планира в Кърджали. 7% ще е увеличението за София, Видин и Русе, а скокът в цената ще е между 4% и 6% в Габрово, Смолян, Сливен, Монтана, Силистра, Ямбол, Благоевград и Шумен.Между 1% и 3% ще се увеличат цените в Перник, Варна, Враца, Добрич, Бургас, Велико Търново, Плевен, Пловдив, Ловеч и Стара Загора. Единствено в Разград се очаква водата и ВиК услугите да поевтинеят с почти 5%.Ако предложенията бъдат одобрени, от догодина водата отново ще е най-скъпа в Шумен, където цената е 3,50 лв. за кубик. В столицата пък тя ще се продава за 2,75 лв.Най-малко за вода ще плащат в Пловдив, където кубикът ще струва 2,20 лв.КЕВР ще реши това окончателно на 23 декември.Припомняме, по-рано днес омбудсманът Диана Ковачева призова Комисията за енергийно и водно регулиране да  на предоставяната услуга. Тя се обяви к.", "date": "2019.12.17", "title": "3% по-скъпа вода в Перник въпреки водния режим"}
{"url": "https://news.bg/economics/proizvoditeli-nedovolstvat-ot-mengemeto-na-targovskite-verigi.html", "text": "\"Не може, ако пицата има 12 парчета, 11 да бъдат в търговската верига, а последното парче да се дели между останалите производители и участници\".С тази метафора завърши пресконференцията на Националния браншови съюз на хлебарите и сладкарите, Асоциацията на млекопреработвателите в България и Асоциацията на месопреработвателите в България. Те настояват пакетната цена, която предлагат - разликата между нетната и продажната цена, - да не бъде повече от 30%.Брифингът на трите асоциации премина под заглавието \"\", както асоциациите описват взаимоотношенията си с търговските вериги.От Асоциациите настояват за  затова там, където не действат принципите на свободната търговия, да се направи регулация, която да подпомага българската икономика. \"\", настояха те.Производителите настояват в срок търговските вериги да приемат пакетните им цени.Мариана Кукушева заяви, че ситуацията в момента устройва единствено и само търговските вериги, а неприемането на новите пакетни цени води производителите към Терминал 2. Неактуализирането на себестойността на продукцията в разумен срок от 14 дни води до загуба на работна ръка, а така или иначе проблемът с работната ръка е огромен, предупреди Мариана Кукушева.По думите й , но в същото време се случва между малките участници в нея. , акцентира Кукушева.Тя подчерта, че модерната търговия изпълнява своя йезуитска програма, с която смачква българските доставчици.\"Ние сме живи организми, които винаги трябва да плащат данъци, но и да генерират печалба, защото чрез нея можем да повишаваме своята конкурентноспособност\", изтъкна Кукушева и посочи, че .\"\", запита Кукушева. От своя страна , коментира повишението на цените и вноса на по-висока цени, като в Европа повишението е с над 50% вследствие на Африканската чума.Това може . Урджанов се надява търговските вериги да бъдат благосклонни и увеличението на доставчиците да бъде прието по-бързо до края на януари, защото са във \"форсмажора ситуация\"., председател на Асоциацията на млекопреработвателите в България, констатира, че е унизително производителите да бъдат превръщани в просяци. Ако не се приеме увеличението, за което настояват, вариантите са два - .На годишна база млечните крави са с 18 000 по-малко, като след 10 години кравите ще са около 50 000 - толкова колкото могат да изхранят само един квартал на София. Зоров предупреди, че .Той очаква държавата да регулира пазара, тъй като тя разполага с различни лостове и механизми, въпреки че е пазарна икономика. \"\", предупреди Зоров.", "date": "2019.12.17", "title": "Производители недоволстват от менгемето на търговските вериги"}
{"url": "https://news.bg/society/obshtestvenite-porachki-i-pokupkata-na-imot-v-sofiya-ot-yanuari-samo-elektronno.html", "text": "От 1 януари няма да е нужно столичани да декларират покупката и продажбата на имотите си на място, а това ще става онлайн.Също от следващата година обществените поръчки на София ще са електронни.Това е възможно, тъй като Столична община вече има връзка с Агенцията по вписванията.Това съобщи столичният кмет Йорданка Фандъкова по време на представяне на Стратегията за дигитална трансформация на София в Столична община.Реални електронни услуги и внедряване на нови технически услуги във всички сектори в работата на София предвижда стратегията.Столична община е подписала договора за изпълнение на стратегията с Агенцията за инвестиции в сътрудничество с Европейска инвестиционна банка миналата седмица.Стратегията за дигитализация е изготвена от агенцията с участието на над 100 представители на местния бизнес и университетите и ще се ръководи от бъдещия заместник-кмет с ресор \"Дигитализация\" Владимир Данаилов.След избирането му следващата седмица стратегията ще бъде внесена за гласуване в Столичния общински съвет.\"Първата задача на Данаилов е да модернизира текущата система на общината от 50 административни услуги и да я разшири. Изискванията ще са администрацията на Столична община да не иска от гражданите, а да прави вътрешна проверка за налични документи в собствените си системи\", обясни Фандъкова.Тя даде за пример, че електронно вече е записването за детски градини и ясли, с което са спестени 7 документа.И сега първо предстои да се направи преглед на всички услуги и да се въведат нови механизми за работа.От своя страна ръководителят на дигитализацията и бъдещ заместник-кмет Владимир Данаилов обясни, че по стратегията вече има 14 проекта, които са на идейна фаза, но ще получат финансовата подкрепа на ЕИБ.От януари 2020 г. София ще участва в проекта \"100 интелигентни града\", чрез който ще има възможност да се кандидатства и да се привлекат много инициативи, както и да се направят международни съюзи с други 41 града.Този проект ще дава възможност на софийските фирми да продават услугите си лесно на тези градове.\"Стратегията по дигитализация предвижда е-управление, което да направи начините за плащане на различни услуги по-удобни. Целта ни е нито един гражданин да не се среща с нито един чиновник\", каза Данаилов.Той обясни, че ще се създадат и \"отворени данни\" онлайн, като столичани сами ще решат какви да бъдат тези данни, за да могат да участват в електронното управление.", "date": "2019.12.17", "title": "Обществените поръчки и покупката на имот в София - от януари само електронно"}
{"url": "https://news.bg/politics/premierat-i-frenskiyat-poslanik-obsadiha-obrazovanieto-u-nas.html", "text": "Министър-председателят Бойко Борисов се срещна с посланика на Франция Флоранс Робин. Двамата обсъдиха разширяването на двустранното сътрудничество в различни сфери, като акцент беше поставен в областта на образованието и науката.Българският премиер подчерта, че ключов приоритет в управлението на правителството е образованието. Той припомни, че тази тема е част и от ресора на българския еврокомисар Мария Габриел и увери, че страната ни работи активно за въвеждането на дуалното образование в българските училища, което да отговаря на нуждите на пазара на труда.Министър-председателят и френският посланик обсъдиха осъществяването на конкретни двустранни проекти в образованието и науката, а също и сътрудничеството по актуални теми от европейския дневен ред.", "date": "2019.12.17", "title": "Премиерът и френският посланик обсъдиха образованието у нас"}
{"url": "https://news.bg/society/pochina-svetskiyat-zhurnalist-mario-trifonov.html", "text": "Почина известният светски журналист Марио Трифонов, съобщиха негови приятели във Фейсбук. Открит е мъртъв в дома си на 14 декември, от когато са и последните му постове в социалната мрежа.Той бе водещ в сутрешния блок в телевизия \"7 дни\", познато лице и от екрана на \"Евроком\" и \"Триада\".Гласът му звучеше в радиата \"Хит 7\", \"Атлантик\" и NET. Бил е главен редактор на списанията BEAUTY, \"Всичко за жената\" и др. Работил е и като административен директор на списанията FHM и Madame Figaro.Марио е автор на романа \"Най-добрата в играта\". ", "date": "2019.12.17", "title": "Почина светският журналист Марио Трифонов"}
{"url": "https://news.bg/crime/piyan-se-opita-da-ubie-kuche-s-bradva-v-sliven.html", "text": "Пиян мъж се опита да убие куче с брадва в Сливен, съобщи bTV.Животното било подгонено от мъжа, но било спасено от служители в хранителен магазин.Подплашеното животно влязло в обекта и било предпазено от магазинерите. Пияният мъж започнал да ги обижда и да нанася материални щети, след което избягал.Служителите на магазина подали веднага сигнал на 112.Нападателят е бил задържан. Той ще остане в ареста за 24 часа.", "date": "2019.12.17", "title": "Пиян се опита да убие куче с брадва в Сливен"}
{"url": "https://news.bg/crime/obraha-bukmeykarski-punkt-v-stara-zagora.html", "text": "Обраха букмейкърски пункт в Стара Загора, съобщи БНР, позовавайки се на полицията.При извършения оглед е установено, че липсва сумата от около 2800 лв., които са отнети от заключена каса.Образувано е досъдебно производство. Работата по случая продължава.", "date": "2019.12.17", "title": "Обраха букмейкърски пункт в Стара Загора "}
{"url": "https://news.bg/crime/arestuvaha-19-godishen-udaril-shofyor-na-avtobus-v-sofiya.html", "text": "Арестуваха 19-годишен, ударил шофьор на автобус от градския транспорт в София. Младият мъж е задържан в шесто районно, пише \"\".Арестуваният е бил пътник в автомобил. Сигнал за спречкване между шофьор на автобус и външен участник в движението е постъпил в МВР снощи около 21.20 часа.По първоначални данни свадата започнала след леко пътнотранспортно произшествие между автобуса и лекия автомобил.Младежът е задържан в Шесто РУ, а по случая е образувано бързо производство.", "date": "2019.12.17", "title": "Арестуваха 19-годишен, ударил шофьор на автобус в София"}
{"url": "https://news.bg/int-politics/ek-prizova-malta-za-nezavisima-sadebna-sistema-ili-predpriema-merki.html", "text": "Европейската комисия призова Малта да ускори реформите, за да гарантира независимостта на съдебната система на фона на размириците след убийството на журналиста Дафне Каруана Галициа през 2017 г.В писмо до малтийския министър на правосъдието Оуен Боничи, видяно от \"Ройтерс\", еврокомисарят по правосъдие Дидие Рейндерс заявява, че Малта трябва да проведе задълбочено разследване, без политическа намеса, за да привлече отговорните пред съда.\"Неотдавнашните спорове подчертаха, че напредъкът трябва да се ускори, например за осигуряване на ефективна и автономна прокуратура с ясни защити срещу риска от политическа намеса\", пише Рейндърс.\"Продължаващите опасения, свързани с разследването, поставиха прожекторите върху редица по-системни въпроси\", коментира той и допълва, че всички държави от ЕС трябва да спазват принципите на правовата държава.Рейндерс съветва Малта да определи ясен график за реформи и да се консултира с Венецианската комисия, консултативен орган от юридически експерти на Съвета на Европа, относно всички проекти на законодателство.В реч пред ЕП заместник-председателят на Европейската комисия за ценностите и прозрачността Вера Йоурова, в пленарен дебат относно върховенството на закона в Малта призова, \"всички институции на ЕС да допринесат в рамките на съответните си роли за отстояване на върховенството на закона в ЕС.\"Комисията следи внимателно развитието в Малта. Комисията осъжда убийството Галициа, \"убийството й беше нападение срещу свободните медии и представлява сериозно притеснение за Европа като цяло. Свободата на медиите е основата на нашето свободно и демократично общество. Журналистите трябва да се чувстват сигурни да работят в Европа. Ако не, демокрацията, която познаваме, ще бъде застрашена.\"ЕК очаква задълбочено и независимо разследване, освободено от всяка политическа намеса. По думите й, \"има редица структурни реформи, които Малта предприема или трябва да предприеме. Комисията също така въведе процедури за нарушения във връзка с непълно транспониране на директивата за борба с изпирането на пари и прие становище относно мерките, които трябва да бъдат предприети от надзорният орган за борба с прането на пари след приемането на констатация за нарушение на законодателството на Съюза от Европейския банков орган.\"\"Един от основните приоритети на Малта е да засили независимостта на съдебната система, по-специално гаранциите за съдебни назначения и уволнения и да създаде отделна и напълно независима прокуратура. Необходимо е също така да се засилят усилията за разкриване и преследване на корупцията и прилагане на рамката за борба с изпирането на пари. Наясно съм, че малтийските власти на няколко пъти изразиха намерението си да продължат с необходимите реформи в спомените области. Но липсва значителен напредък. Не трябва да се губи повече време\", допълва Йоурова.ЕК настоятелно насърчава Малта да се консултира по подходящ начин с Венецианската комисия. \"Комисията очаква малтийските власти да изпълнят изцяло препоръките на Венецианската комисия и да проследят резултатите от констатациите и препоръките на Европейската комисия. Вчера комисар Рейндерс изпрати писмо до малтийските власти, в което очертава опасенията и необходимостта от по-бързо реформиране.\"\"Нека подчертая, че въпросите на върховенството на закона са европейски проблеми. ЕС е изграден на взаимно доверие между своите членове. И всеки европейски гражданин заслужава справедливост. Ето защо ще продължим да следим отблизо ситуацията. Готови сме да работим с малтийските власти по всички тези аспекти и да предоставяме подкрепа, когато е необходимо\", коментира Йоурова.Тя обясни, че \"в по-общ план скоро ще въведем нов механизъм за върховенство на закона, обхващащ всички държави-членки, включително Малта, за да подобрим превенцията, диалога и мониторинга. Това ще обхване съдебната независимост, както и антикорупцията и аспектите на медийния плурализъм, свързани с върховенството на закона.\"\"Мога да ви уверя, че Комисията няма да се поколебае да предприеме мерки, ако е необходимо\", коментира заместник-председателят на ЕК Вера Йоурова.", "date": "2019.12.17", "title": "ЕК призова Малта за независима съдебна система или предприема мерки"}
{"url": "https://news.bg/society/roditeli-gotvyat-poreden-protest-sreshtu-zakona-za-sotsialnite-uslugi.html", "text": "Родители излизат на целодневни протести на жълтите павета на 18 и 19 декември за \"спасение на българските деца и българското семейство\". Това съобщават в своя позиция до медиите от Обединението на групите против антидетските и антисемейните политики в България.То включва следните Фейсбук групи: \"Българският Род Обединен за Децата\" /БРОД/ - НГИ \"Системата ни убива\" - \"Да кажем НЕ на Истанбулската конвенция!\" - \"Група-инициатива \"Граждани срещу антисемейните промени в законодателството\" - \"ДА ЗАПАЗИМ БЪЛГАРСКОТО СЕМЕЙСТВО\" - \"Единение за семейството и децата\" - \"НАЦИОНАЛНА ГРУПА ЗА ДЕЦАТА И СЕМЕЙСТВАТА НА БЪЛГАРИЯ\" - \"СМОЛЯН - БЪЛГАРСКИЯТ РОД ОБЕДИНЕН ЗА ДЕЦАТА\" - \"Информирани родители\" - \"Против Истанбулската конвенция\" - \"Разград е против вмешателството в семействата\" - \"СВОБОДНО СЛОВО БЪЛГАРИЯ - ГРУПА ЗА ДЕБАТИ\" - \"Сливен - Да запазим българското семейство!\" - \"Шумен - В името на нашите деца!\".Протестиращите настояват за отлагане на Закона за социалните услуги, който се предвижда да влезе в сила от началото на 2020 г. Освен това те се обявяват за инициирането на законодателни промени в Закона за закрила на детето.Демонстрацията ще се състои пред Народното събрание. Протестиращите обявяват, че ще подкрепят и НГИ \"Системата ни убива\", които продължават протестите си срещу назначението на Валери Симеонов за Те са категорични, че искат да видят обещанието за отлагане на ЗСУ гласувано и обнародвано в Държавен вестник. В позицията си те подчертават, че ако това не се случи до края на годината, ще поискат смяната на социалния министър Деница Сачева, \"започнал своята работа с лъжи и опити за \"приспиване\" на обществото и туширане на напрежението без реални действия\".Припомняме, Законът за социалните услуги трябва да влезе в сила от 01 януари 2020 г.От  или прилагането му да бъде отложено. Мотивите им са, че неправителствени организации може да изземат функциите на държавата и няма да има кой да ги контролира..В същото време , защото той засяга възможността за рехабилитация на стотици деца със специални потребности.Според някои юристи .", "date": "2019.12.17", "title": "Родители готвят пореден протест срещу Закона за социалните услуги"}
{"url": "https://news.bg/crime/sadat-otkaza-na-banev-da-se-operira-v-mvr-bolnitsa.html", "text": "Адвокатите на бизнесмена Николай Банев поискаха разрешение от специализирания наказателен съд подсъдимият да се оперира в болницата на МВР.Като писмени доказателства по делото защитниците приложиха разпечатки от сайта на медицинския институт към МВР, касаещи здравословното състояние на Банев. Операцията трябва да се извърши в Клиниката по обща и коремна хирургия.В искането си защитата се позова на Закона за здравето, според който . Освен това самият обвиняем не можел да лежи по гръб.Съдът отхвърлиха искането им. На днешното съдебно заседание бяха разпитани свидетели, като в залата се явиха и децата на Баневи. Те обаче бяха изведени, тъй като са под 18 години и не са призовани като свидетели.Съдебното следствие срещу Николай, Евгения и Мария Баневи тръгна през октомври. Баневи са обвинени за участие в организирана престъпна група за данъчни престъпления и пране на пари. Те бяха обвинени, докато се намираха в Ница в края на 2018 година. Двамата бяха екстрадирани в София на 6 декември. . Припомняме, семейство Николай и Евгения Баневи попаднаха в г., след като бяха екстрадирани от Франция.На  на Николай Банев - съпругът на Евгения.На по здравословни причини. Майката на Николай Банев - Мария е с мярка за неотклонение \"парична гаранция\" от 10 000 лв.", "date": "2019.12.17", "title": "Съдът отказа на Банев да се оперира в МВР-болница"}
{"url": "https://news.bg/world/london-s-parvata-ulitsa-s-nulevi-emisii-vav-velikobritaniya.html", "text": "Улица в Лондон ще се превърне в първата с нулеви емисии във Великобритания, обявиха от Корпорацията на Лондонското сити, информира Press Association.Beech Street в Barbican Estatе ще забрани автомобилите на бензин и дизел.Градът работи върху планове автомобилите, велосипедистите и пешеходците да не вредят на околната среда от пролетта на 2020 г.Мярката ще бъде постигната с 18-месечна експериментална заповед за трафика, която ще позволи следене на качеството на въздуха и трафика.Автомобилите със специален режим, за събиране на смет и доставки няма да бъдат засегнати от забраната.Властите обявиха, че за да бъде постигнато драстично намаляване замърсяването на въздуха, необходими са радикални действия и тези планове ще помогнат за премахване на вредния въздух от улиците.", "date": "2019.12.17", "title": "Лондон с първата улица с нулеви емисии във Великобритания"}
{"url": "https://news.bg/health/mladen-marinov-obeshta-proverki-v-poveche-bolnitsi.html", "text": "Проверките за нарушенията в болниците вървят повече от година. След  с премиера Бойко Борисов ще бъдат добавени още лечебни заведения. Това заяви министърът на вътрешните работи Младен Маринов, цитиран от БНТ. Той направи изказването си след награждаването на отличените в церемонията за полицай на 2019 година.По негови думи това е една от линиите, по които се работи усилено, тъй като това е основен проблем за качеството и цената на здравеопазването.Според Маринов законодателите трябва така да направят системата, че да изключат възможности за злоупотреби в нея. Той обясни, че се получават много сигнали, по които работят Главна дирекция \"Национална полиция\" и Главна дирекция \"Борба с организираната престъпност\".Министърът поясни, че не може да се говори за пробойни в цялата система, защото всеки престъпен акт е дело на конкретно лице.Той посочи и че в проверките влизат и свързаните с фалшивите ТЕЛК решения.Относно  при която имаше ранени и загинали работници, Маринов поясни, че става въпрос за производствена авария, свързана със строително-монтажни дейности. В такива случаи се водело следствие, което обаче е извън компетенциите на МВР.", "date": "2019.12.17", "title": "Младен Маринов обеща проверки в повече болници"}
{"url": "https://news.bg/regions/shofyor-pregazi-vazrasten-mazh-v-burgas.html", "text": "Шофьор прегази възрастен мъж в Бургас, съобщават от Областната дирекция на МВР в града.Тежкият пътен инцидент е станал около 18.02 часа вчера на улица \"Стефан Стамболов\".71-годишният пешеходец от бургаския комплекс \"Изгрев\" изскочил внезапно на пътното платно и бил пометен от лек автомобил, шофиран от 25-годишен бургазлия. Той пострадал тежко при сблъсъка и бил настанен за лечение в отделение «Реанимация» към УМБАЛ -Бургас, където по-късно починал.", "date": "2019.12.17", "title": "Шофьор прегази възрастен мъж в Бургас"}
{"url": "https://news.bg/int-politics/kitay-i-rusiya-iskat-otmyana-na-sanktsii-sreshtu-kndr-sasht-tvardyat-che-ne-e-momentat.html", "text": "Китай и Русия предложиха Съветът за сигурност на ООН да премахне санкции на Северна Корея да изнася статуи, морски дарове и текстил, според проект на резолюция, видян от \"Ройтерс\", ход, който Русия заяви, че има за цел да насърчи преговорите между Вашингтон и Пхенян.Проектът също така призова за премахване на забрана за севернокорейците, които работят в чужбина, и прекратяване на изискването за 2017 г. всички тези работници да бъдат репатрирани до следващата седмица. Проектът също ще освободи междукорейските проекти за железопътно и пътно сътрудничество от санкциите на ООН.Не е ясно кога или дали проекторезолюцията може да бъде гласувана в 15-членния съвет за сигурност. Резолюцията се нуждае от девет гласа \"за\" и да няма вето от страна на САЩ, Франция, Великобритания, Русия или Китай.\"Ние не бързаме\", коментира руският посланик в ООН Василий Небензия пред \"Ройтерс\", като добави, че преговорите с членове на съвета започват във вторник. Той коментира, че предложените за премахване санкции, \"не са пряко свързани с ядрената програма на Северна Корея, това е хуманитарен въпрос\".Служител на Държавния департамент на САЩ заяви, че сега не е моментът Съветът за сигурност да обмисля премахване на санкции срещу Северна Корея, тъй като страната \"заплашва с ескалираща провокация, отказва да се срещне за обсъждане на денуклеаризация и продължава да поддържа и промотира забранените си оръжейни програми за масово унищожаване и балистични ракети.\"Санкциите срещу индустриите, които Русия и Китай предлагат да се отменят, носят на Северна Корея стотици милиони долари и са въведени през 2016 и 2017 г., за да се опитат да преустановят финансирането на ядрените и ракетните програми на Пхенян.Говорителят на китайското външно министерство Ген Шуан заяви пред репортери във вторник, че някои санкции трябва да бъдат отменени в светлината на това, че Северна Корея спазване \"съответни резолюции\".\"Надяваме се Съветът за сигурност да говори с един глас в подкрепа на политическа резолюция\", заяви Шуан на редовен брифинг, като добави, че необходимостта от разрешаване на ситуацията на Корейския полуостров става все по-належаща.САЩ, Великобритания и Франция настояват да не се премахват санкциите на ООН, докато Северна Корея не се откаже от своите ядрени и балистични ракетни програми. Пхенян е подложен на санкции заради тези програми от 2006г.\"За Северна Корея, както и преди, е много важно съветът да поддържа единство\", коментира германският посланик в ООН Кристоф Хесген.В международен план нараства опасенията, че Северна Корея може да възобнови ядрени или ракетни изпитания с голям обсег на действие (спрени от 2017 г.), защото преговорите за денуклеаризация между Пхенян и Вашингтон закъсняват.Севернокорейският лидер Ким Чен-ун и президентът на САЩ Доналд Тръмп са се срещали три пъти от юни 2018 г., но не е постигнат напредък и Ким е предоставил на Тръмп време до края на 2019 г., за да покаже гъвкавост. Посланикът на Северна Корея в ООН декларира този месец, че денуклеаризацията не е на масата.Представител на Държавния департамент на САЩ заяви, че Тръмп остава ангажиран да постигне напредък, използвайки дипломация.Небензия заяви, че проектът на резолюция е насочен към насърчаване на преговорите между САЩ и Северна Корея. \"Това е цялата идея, не правим тази резолюция напук, наистина искаме да ги улесним\", добави той.Проектът приветства \"продължаването на диалога между Съединените щати и КНДР на всички равнища, насочен към установяване на нови отношения между САЩ и КНДР, изграждане на взаимно доверие и обединяване на усилията за изграждане на траен и стабилен мир на Корейския полуостров с поетапен и синхронизиран начин.\"Той призовава също така да се възобновят така наречените шестстранни преговори между Северна Корея, Южна Корея, Китай, Съединените щати, Русия и Япония или започването на \"многостранни консултации във всеки друг подобен формат с цел да се улесни мирно и цялостно решение чрез диалог.\"Русия и Китай отдавна заявяват, че Съветът за сигурност трябва да възнагради Пхенян, след като Ким обеща през 2018 г. да работи за денуклеаризация.На заседание на Съвета за Северна Корея миналата седмица - свикано от САЩ - китайският посланик в ООН Жан Жун заяви, че санкциите трябва да бъдат приспособени, така че да се \"избегне драматичен обрат\" на ситуацията.Проектът на резолюция, разпространен в Съвета за сигурност от Русия и Китай, заявява, че санкциите ще бъдат прекратени \"с намерение да се повиши качеството на живот на цивилното население\".Пхенян е известен с изграждането на огромни статуи в социалистически стил, които изнася главно в африкански страни. Някои анализатори изчисляват, че Северна Корея е спечелила десетки милиони долари, продавайки подобни статуи.Освен това печели и милиони долари от морски дарове. През 2017 г. дипломат от ООН заяви, че се очаква Северна Корея да спечели около 295 милиона долара от износ на морски дарове през тази година.Текстилът е вторият по големина износ на Северна Корея след въглища и други полезни изкопаеми през 2016 г. на обща стойност 752 милиона долара, сочат данни на Корейската агенция за насърчаване на търговията и инвестициите (KOTRA). По данни на китайските митници почти 80% от износа на текстил отива в Китай.Заплатите на работниците, изпратени в чужбина, също предоставят валута за правителството на Пхенян. През 2015 г. американски изследовател по правата на човека заяви, че КНДР принуждава над 50 000 души да работят в чужбина, главно в Русия и Китай, като печелят между 1,2 милиарда и 2,3 милиарда долара годишно.", "date": "2019.12.17", "title": "Китай и Русия искат отмяна на санкции срещу КНДР, САЩ твърдят, че не е моментът"}
{"url": "https://news.bg/world/rekordno-odobrenie-na-upravlenieto-na-tramp.html", "text": "Силните икономически данни помогнаха на американския лидер Доналд Тръмп да регистрира най-високия си рейтинг на популярност, въпреки че тази седмица ще има гласуване за импийчмънт, показва ново социологическо проучване, цитирано от АФП.Според изследването на Quinnipiac University популярността на Тръмп достигна рекордно равнище от 43%, но това е далеч под това на почти всички предишни президенти на САЩ в съвремието през същия период на управление.Проведеното между 11 и 15 декември изследване разкрива, че 52 на сто от американците все още не одобряват работата на американския лидер. Почти през цялото си управление Тръмп има необичайно нисък рейтинг.Камарата на представителите на САЩ може да гласува импийчмънт на Тръмп за злоупотреба с власт и възпрепятстване на разследване на Конгреса най-рано тази сряда.Проучване на Quinnipiac по-рано този месец разкри, че 41% одобряват Тръмп, а 55% са на противоположното мнение, докато цифрите от изследване от октомври, преди да започне изслушването за импийчмънт, са съответно 38 на сто и 58%.По-голямата подкрепа за Тръмп изглежда е свързана с положителните чувства за икономиката, която е в период на силен растеж и рекордно ниска безработица.73% разглеждат икономиката като добра или отлична.45 на сто подкрепят импийчмънт на Тръмп и отстраняването му от власт, а 51% са против. За сравнение според проучване от октомври 45% подкрепят импийчмънт, а 48% са против. 95% от републиканците са против отстраняване на Доналд Тръмп от власт, а 86% от демократите искат Тръмп да бъде свален.", "date": "2019.12.17", "title": "Рекордно одобрение на управлението на Тръмп"}
{"url": "https://news.bg/regions/v-mladost-otvoyuvaha-zelena-plosht-sreshtu-drug-teren-za-stroezh.html", "text": "Жителите на столичния район \"Младост\" 1 от междублоковото пространство при блокове 75, 76, 78 и 79А не искат да се допуска презастрояването на зелените площи, а зеленият терен да бъде запазен. Именно поради тази причина беше съборена Димо Димов заяви пред News.bg, че не иска да се допуска презастрояването на зелени площи в квартала, а зеленият терен да бъде запазен и да си остане зелена площ. Хората са против презастрояването и не искат \"Младост\" да заприлича на други презастроени квартали в столицата, а да се запазят зелените площи такива, каквито са.От своя страна архитект Стефан Стефанов, кмет на район \"Младост\", също коментира пред news.bg, че презастрояването на столичния квартал \"Младост\" е емблематичен казус, който се е случил по време на предизборната кампания.\"Аз заставам зад това, което е правено досега, и имотът да бъде заменен. Оглеждат се подходящи имоти и стигнахме до консенсус, че е най-добре да премахнем оградата. Надявам се да ни дадат кредит на доверие и да достигнем до замяна на имота с друг подходящ за строителство, за да няма в \"Младост\" презастрояване\", подчерта арх. Стефанов.На свой ред Дора Давидова, съсобственик на оградения терен заяви, че настоява за адекватно обезщетение на собствеността, която има, защото това не е просто имот, а регулиран поземлен имот с конкретни намерения. По различни причини обаче към настоящия момент Давидова не разполага с разрешение за строеж.По думите й, ако администрацията продължава да ги възпрепятства, съсобствениците на имота, инвеститорите ще се борят за постигане на целите си.\"Засега проявяваме добронамереност и разбиране по отношение на гражданското недоволство и на това, че в последните години има доста несъгласие със застрояването\", подчерта Давидова. Тя още веднъж даде да се разбере, че иска адекватно обезщетение с друг терен.", "date": "2019.12.17", "title": "В \"Младост\" отвоюваха зелена площ срещу друг терен за строеж"}
{"url": "https://news.bg/int-politics/nigeriya-osadi-prints-na-smart-za-ubiystvo-na-biznesdama.html", "text": "Нигерийският принц Адеуале Ойекан от Лагос е осъден на смърт за убийството на бизнесдама. Принцът е син на покойния традиционен владетел на Лагос Адейка Ойекан и е нает от починалата като управител на ресторант, съобщава БиБиСи.Той е обвинен заедно с Латииф Балогун, бивш иконом, за убийството на техния шеф Сикират Екун. Г-жа Екун е удушена до смърт и тялото й е изхвърлено в кладенец в дома й в Лагос на 17 октомври 2012 г.Съдия Ралиату Адебий от висшия съд на Лагос, заяви в решението си, че прокуратурата е доказала обвиненията в заговор за извършване на убийство. Вестник \"Нигерия Хералд\" разпространи в \"Туитър\" снимка на принц Адеуале и другия обвиняем.Прокуратурата коментира пред съда, че принц Адеуале наел Балогун да удуши Екун за да присвои нейните бизнеси и имущество. Екун е убита на 17 октомври 2012 г. и когато нейните роднини започват да я търсят, принц Адеуале им пише от нейния телефона, че пътува до Абуджа.\"След сериозно претърсване тялото й е намерено два месеца по-късно, през декември 2012 г., от копачи на кладенци и пожарникари. Осъдените са поставили на тялото генератор, газов цилиндър и други предмети от бита, за да го прикрият в 300 метров кладенец\", обяснява прокуратурата пред съда, цитирана от \"Гардиън\". Двамата бяха осъдени на смърт в съответствие с раздели 221 и 231 от Наказателния закон на държавата Лагос от 2011 г.", "date": "2019.12.17", "title": "Нигерия осъди принц на смърт за убийство на бизнесдама"}
{"url": "https://news.bg/world/germaniya-prie-plan-za-privlichane-na-rabotna-raka-ot-darzhavi-izvan-es.html", "text": "Германия прие план за привличане на квалифицирана работна ръка от държави извън Европейския съюз, информира \"Дойче веле\".Държавата отчаяно се нуждае от медицински работници, IT експерти и други квалифицирани работници. Правителството и бизнесът договориха план за улесняване на този процес.Приетият меморандум в края на срещата очертава планове за премахване на някои бюрократични пречки и прави страната по-привлекателна за чужди работници.Фирмите ще помогнат на новите работници с обучението по немски език, намиране на място за живеене и преодоляване на бюрократичните препятствия;Компаниите ще предложат работни места на чужденците;Правителството се съгласи да ускори визовия процес, така че работниците да могат бързо да започнат работа;Ще се улесни признаването на чуждестранни квалификации и документи;Информационният портал на правителството \"Make it in Germany\", който включва гореща телефонния линия и информация за работа, ще играе по-централна роля.Германският канцлер приветства срещата като \"истински успех\", като отбеляза, че плановете представляват промяна в начина на набиране на работници от чужбина.Германия се нуждае най-вече от инженери, готвачи, социални работници, IT специалисти и други. Правителството иска да привлече квалифицирани кадри от Мексико, Филипините, Бразилия, Индия и Виетнам.", "date": "2019.12.17", "title": "Германия прие план за привличане на работна ръка от държави извън ЕС"}
{"url": "https://news.bg/regions/prokuraturata-proveryava-sluchaya-s-porazenoto-ot-tok-dete-v-kazanlak.html", "text": "Районната прокуратура в Казанлък разпореди да се извърши проверка по с поразено от електрически ток.Припомняме, инцидентът стана на 11 декември в училищния двор на ОУ \"Антон Страшимиров\" в града по време на междучасие.Прокуратурата е възложила да се установи чия собственост е електрическият стълб с монтирания на него трансформатор и да се изиска писмен отговор от собственика, включително местен представител. Целта на проверката е да установи и каква функция изпълнява съоръжението, както и какви мерки могат да се предприемат за обезопасяването му.След приключването й Районната прокуратура в Казанлък ще се произнесе и ако е необходимо, ще издаде предписания на собственика за обезопасяване на обекта.По случая се води разследване за престъпление за това, че 10-годишното момче е било изложено на опасност, тъй като е лишено от възможността да се самозапазва поради малолетство.", "date": "2019.12.17", "title": "Прокуратурата проверява случая с поразеното от ток дете в Казанлък"}
{"url": "https://news.bg/politics/ninova-nedovolna-che-pak-izlagali-meditsinskite-sestri.html", "text": "\"Уважаеми медицински сестри, отново ви излъгаха. Помните ли онези 50 милиона за заплати, които след това се оказаха шест и накрая нито един лев не стигна до вас? Потънаха в увеличената цена на клиничните пътеки. И този път Борисов ви обеща още от същото. Така ще бъде, докато болниците са търговски дружества.Това заявява в позицията си лидерът на червените Корнелия Нинова по повод По думите й медицинските сестри са влезли с искане за реформа и са излезли с решение за проверки.Ще пошумят месец-два и след това отново постарому. Изиграха ви. Защото Борисов не иска да промени модела. Той му е удобен, негодува Нинова.Тя подчерта, че освен, че са ги изиграли, са ги разделили и настроили едни срещу други с лекарите.Сигурно има лекари, които получават 12000 лв. заплата. Но защо не му казахте колко лекари в провинцията получават по 2000 лв. А в колко райони на страната? Хората умират без медицинска помощ просто защото няма никакъв лекар.Соцлидерът е категорична, че 10 години управлението на ГЕРБ гледаме една и съща пиеса - ако има протестиращи, премиерът ги приема милозливо. Обещава неща, които знае, че няма да изпълни, допълва Нинова.В тази връзка тя призова хората да изискват парите си за здраве и да не бъдат просто публика на \"поредната пиеска\". ", "date": "2019.12.17", "title": "Нинова недоволна, че пак излъгали медицинските сестри"}
{"url": "https://news.bg/entertainment/esa-otlozhi-izstrelvaneto-na-misiya-za-izuchavane-na-ekzoplaneti-v-drugi-sistemi.html", "text": "Европейската космическа агенция - ESA отложи старта на тригодишна мисия за изучаване на планети в други слънчеви системи по-малко от час преди изстрелването, съобщава АП.Европейската космическа агенция обяви, че изстрелването от Куру, Френска Гвиана, на мисията Characterising ExOPlanets Satellite или CHEOPS, ще се забави с най-малко един ден.Научният директор на ESA Гюнтер Хасингер коментира, че \"софтуерна грешка в горния етап на Фрегат\" на ракетата \"Союз\" е причина за отлагането.\"С тази сложна мисия няма да поемаме никакви рискове\", добави той, като призова хората едновременно да \"стискат палци утре\".Мисията ще се съсредоточи върху 100 от откритите досега повече от 4000 планети, определят вероятността за планета, подобна на Земята, способна да поддържа живот, заяви пред АП швейцарският астроном и носител на Нобеловата награда Дидие Келоз.\"Ние сме една планетна система сред много. Всичко е свързано с нашето място във Вселената и ние се опитваме да го разберем\", обяснява той.Космически телескоп ще анализира плътността и радиусите на екзопланетите и ще определи дали те имат атмосфера, коментира Келоз и добави, че \"ние не знаем нищо, освен че те са там\".Веднъж поставен, телескопът ще се съсредоточи върху ярки звезди, за да определи размера на екзопланетите, докато преминават пред своята звезда.", "date": "2019.12.17", "title": "ESA отложи изстрелването на мисия за изучаване на екзопланети в други системи"}
{"url": "https://news.bg/world/boris-dzhonsan-zabranyava-udalzhavane-na-prehodniya-period-sled-brekzit.html", "text": "Премиерът на Великобритания Борис Джонсън ще се опита да изпълни предизборното си обещание да осъществи Брекзит с приемане на закон, който предвижда Обединеното кралство да напусне ЕС на 2020 г. и да не се удължава преходният период, който изтича в края на следващата година, пише \"Гардиън\".Днес новите британски депутати ще положат клетва в Уестминстър. Екипът на премиера работи върху изменение на законопроекта за Брекзит, така че преходният период трябва да приключи на 31 декември 2020 г. и няма да бъде поискано от ЕС да гарантира допълнително отлагане.Източник от \"Даунинг стрийт\" коментира, че в манифеста на Консервативната партия се казва ясно, че няма да се удължава преходният период и новият законопроект за споразумението за напускане законно ще забрани на правителство да търси ново удължаване.Обещанието на Джонсън  като причина партията му да не се бори за контролираните от торите 317 депутатски места.Вчера говорителят на премиера съобщи, чеВчера вечерта Камарата на общините ще възобнови работа днес. Депутатите ще положат клетва, а по-късно кралицата Елизабет II ще произнесе реч.Според плана на Джонсън Великобритания ще напусне ЕС на 31 януари 2020 г. щом бъде прокаран законопроектът. По време на преходния период Обединеното кралство се очаква да напусне митническия съюз, единния пазар и да започне преговори за нов режим, но ще следва повечето закони на ЕС като други страни членки. Няма да има право на глас в институциите на Общността.Има клауза, според която Великобритания и ЕС трябва да постигнат съгласие за удължаване на преходния период до 2 г. Това е заложено в член 132 от споразумението за напускане, което е изключително непопулярно сред някои консерватори, които настояват за \"твърд\" Брекзит и работен режим в условията на Световната търговска организация.", "date": "2019.12.17", "title": "Борис Джонсън забранява удължаване на преходния период след Брекзит"}
{"url": "https://news.bg/regions/vse-oshte-ne-e-yasen-zamarsitelyat-na-reka-sazliyka.html", "text": "Все още не е установен източникът на замърсяването на река Сазлийка, съобщава bTV.Припомняме, в края на ноември гражданин сигнализира за  РИОСВ-Стара Загора извърши проверка на случая.Местните твърдят, че реката е замърсена преди доста време. Те се опасяват, че след като замърсителят не е локализиран, морът на риба ще се повтори.Според хората замърсяването се дължи на работата на регионалното депо за отпадъци.Михаил Михайлов от екоинспекцията в Стара Загора обясни, че са били направени проверки, при които са взети три проби от водата за анализ по три показателя. В пункта преди заустването на тръба от депото не са били открити отклонения от стандартите за качество, а след него са били отчетени отклонения на азотните показатели.Проверката на РИОСВ е показала и че няма отпадъчни води от депото.", "date": "2019.12.17", "title": "Все още не е ясен замърсителят на река Сазлийка"}
{"url": "https://news.bg/regions/ploshtadkata-za-otpadatsi-kray-varvara-zakonna-i-bez-opasni-materiali.html", "text": "Площадката за съхраняване на отпадъци край пазарджишкото село Варвара е законна и не съдържа опасни материали.Това съобщи регионалната екоинспекция, цитирана от БНР по повод разпространени в социалните мрежи твърдения, че в района се преработва опасен боклук от Италия.На отпадъчната площадка се съхраняват единствено хартия и картон. Разрешението за дейността е издадено от директора на Регионалната инспекция по опазване на околната среда и водите в Пазарджик.От РИОСВ са категорични, че площадката отговаря на всички европейски изисквания и на нея се съхраняват единствено балирани неопасни хартиени отпадъци, които са предназначени за рециклиране в инсталацията в село Главиница до Пазарджик.Обектът е на необходимото разстояние от населените места, охранява се, пожарно е обезопасен и има видеонаблюдение.", "date": "2019.12.17", "title": "Площадката за отпадъци край Варвара - законна и без опасни материали "}
{"url": "https://news.bg/int-politics/kitayska-kompaniya-kupi-49-ot-elektroprenosnata-mrezha-na-oman.html", "text": "Китайска държавна компания твърди, че е закупила 49% от електроразпределителната мрежа в Оман, съобщава АП.State Grid Corp. определи покупката като част от многомилиардната инициатива \"един пояс, един път\" на Китай за изграждане на свързана с търговията инфраструктура от Азия до Европа.State Grid не предостави никакви финансови подробности, но заяви, че връзката му с Omani State Grid Corp. е най-голямата китайска инвестиция досега в Оман.Компанията, която оперира по-голямата част от китайската система за разпределение на енергия, заяви, че ще използва своите технологии и опит за подобряване на мрежата на Оман.Инициативата \"един пояс, един път\" призовава за разширяване на търговията чрез изграждане на пристанища, железници, електроцентрали в повече от 60 държави от южния Тих океан през Азия и Близкия Изток до Африка и Европа.", "date": "2019.12.17", "title": "Китайска компания купи 49% от електропреносната мрежа на Оман"}
{"url": "https://news.bg/world/za-77-pat-spacex-izstrelya-raketa-falcon-9.html", "text": "Американската частна компания SpaceX обяви, че успешно е изстреляла ракета Falcon 9. Това е 77-ото изстрелване на ракетата, информират медии.Според космическата компания на Илън Мъск ракетата е била натоварена с телекомуникационен сателит JCSAT-18/Kacific-1.Целият процес продължи 1 час и 28 минути - най-бързото изстрелване и връщане на ракетата носител от последното подобно събитие на 5 декември.Ракетата беше изстреляна от космодрума \"Кейп Канаверал\" в щата Флорида.Ракетата със сателита бяха изстреляни в 19,10 часа Американско източно време (00,10 часа по Гринуич) и бяха разположени в геостационарна орбита около 33 минути след изстрелването.Телекомуникационният сателит е произведен от \"Боинг\".Ракетата носител беше използвана за мисии до Международната космическа станция през май и юни. Първата степен се върна на платформа в Атлантическия океан 9 минути след изстрелването й.", "date": "2019.12.17", "title": "За 77 път SpaceX изстреля ракета Falcon 9"}
{"url": "https://news.bg/crime/nad-1200-kontrabandni-parfyuma-zadarzhaha-na-kapitan-andreevo.html", "text": "Над 1200 парфюма и тоалетни води с логото на известни марки задържаха на МП Капитан Андреево, съобщават от Агенция \"Митници\".Стоката е открита при проверка на лек автомобил, с турска регистрация, управляван от българин. Пред митничарите пътуващия в колата мъж, също български гражданин, заявил, че е закупил ароматите от Турция, но не знаел, че са имитация на световноизвестни марки.Открити са 1212 парфюма и тоалетни води с логото на 15 различни световни марки сред които Hugo Boss, Dior, Lancome, Versace, Chanel, Armani, Paco Rabanne. За случая са информирани правопритежателите на търговските марки.От началото на месец декември до момента, митничарите на МП Капитан Андреево са задържали при 18 случая близо 5500 артикула, по голяма част от които парфюми и тоалетни води.", "date": "2019.12.17", "title": "Над 1200 контрабандни парфюма задържаха на \"Капитан Андреево\""}
{"url": "https://news.bg/society/losha-organizatsiya-na-patya-prichina-za-katastrofite-s-detsa-v-sofiya.html", "text": "Зачестяват инцидентите с пешеходци в зоната на кръстовища, които се регулират от светофари. Това показва проучване на Института за пътна безопасност.От Института припомнят, че един от по-сериозните пътните инциденти от последните дни беше този, в който Те заключават, че организацията на въпросното кръстовище поставя в риск както пешеходците, така и шофьорите. Според експертите то е специфично, тъй като на практика е четириклонно кръстовище, разположено на по-голяма площ. Кръстовището се регулира със светофар, който обаче заблуждава водачите, смятат от Института.По подобен начин недобре изградената светлинна сигнализация често подвежда водачите на ППС, например при кръстовището на бул. \"Владимир Вазов\" и ул. \"Васил Кънчев\", където лятото поради объркване на шофьор заради светлинните сигнали друг водач изгуби управление над автомобила си и блъсна пет деца, напомнят те.Според тях фактът, че на подобни кръстовища някой шофьор може да се обърка и да тръгне, означава, че Столичната община, която е организатор на движението, не си е свършила работата.Експертите припомнят и  при който едно дете загина, а друго беше тежко ранено.Отговорност на организатора на движението е така да го организира, че да не се допуска на оживени булеварди преминаването на пешеходци на червен сигнал, както и да се осигури достатъчно видимост за всички участници в движението.", "date": "2019.12.17", "title": "Лоша организация на пътя - причина за катастрофите с деца в София"}
{"url": "https://news.bg/society/proveryavat-kachestvoto-na-hranite-za-praznichnata-trapeza.html", "text": "Българската агенция по безопасност на храните започва засилени проверки в търговската мрежа, по ресторанти и пазари, съобщава БНТ. Поводът са наближаващите Коледни и Новогодишни празници.При инспекциите ще се следи за качеството на продуктите, които традиционно присъстват на празничната трапеза. До края на годината ще се проверява и медът в търговските вериги.По данни на главния инспектор на БАБХ - Пловдив д-р Снежана Пантелеева не са били установени несъответствия при проверените до момента продукти със състав пчелен мед от български производител.Инспекторите проверяват и търговската документация и етикетите на продуктите от месо. В случай че бъдат констатирано нарушения, се предприемат различни административни мерки - спиране на продукцията или насочване за унищожаване.През почивните дни при проверка на пазара в Кричим са били иззети 35 кг свинско месо без документи и с неясен произход.", "date": "2019.12.17", "title": "Проверяват качеството на храните за празничната трапеза"}
{"url": "https://news.bg/bulgaria/katastrofa-blokira-dvizhenieto-na-am-trakiya-kray-vakarel.html", "text": "Катастрофа затвори АМ \"Тракия\" в посока Бургас блокира движението около Вакарел, съобщават от Агенция \"Пътна инфраструктура\".Пътният инцидент е станал на 19-ти км от магистралата. Трафикът се пренасочва през Равно поле-Мусачево-Елин Пелин - Нови хан.По информация на полицията При произшествието няма сериозно пострадали.Друг пътен инцидент е станал около 5.30 часа на Околовръстния път при Казичене, посока Ботевградско шосе. Ударили са се два тира, няма пострадали. Движението се пренасочва през Казичене - Кривина.", "date": "2019.12.17", "title": "Катастрофа блокира движението на АМ \"Тракия\" край Вакарел"}
{"url": "https://news.bg/disasters/vzrivat-do-posolstvoto-ni-v-cherna-gora-ne-bil-sreshtu-balgariya.html", "text": "Взрив под прозорците на Щетите са съвсем леки, заяви пред БиТиВи посланикът ни в Подгорица Меглена Плугчиева.Няма пострадали хора, нито служители на посолството, поясни дипломатът. Счупени са стъклата на три кабинета, каза още тя.Инцидентът е неприятен, но не трябва да се драматизира, изтъкна Плугчиева. Сградата е застрахована и посолството няма да плаща.Инцидентът не е срещу България, подчерта Плугчиева. В сградата, където е поместено посолството ни в Черна гора, има и други институции. Дипломатът ни очаква властите в Черна гора да изяснят случая.", "date": "2019.12.17", "title": "Взривът до посолството ни в Черна гора не бил срещу България"}
{"url": "https://news.bg/bulgaria/prevozvachite-bezkompromisni-izlizat-na-protest-prez-yanuari.html", "text": "На 13 януари превозвачите излизат на ефективен протест. Това обяви пред БиТиВи председателят на Конфедерацията на автобусните превозвачи Магдалена Милтенова.Не сме готови на компромис, категорична бе тя.Те настояват за инкриминиране на нерегламентираните превози, както и приемане на закон за автомобилните превози.Поетите от властта ангажименти от февруари не са изпълнени. Затова е недоволството на колегите, каза Милтенова. Нерегламентираните превози пречат на бизнеса. Браншът се е свил до минимум, подчерта тя.3000 са нерегламентираните превозвачи. Проблемите са комплексни, заяви още тя.Превозът остава непривлекателна дейност и за шофьорите и в сектора има недостиг на кадри. Секторът иска достъп до европейски програми. Това е едно от исканията ни, подчерта още Милтенова. Няма пречка да бъдем допуснати, това е въпрос на държавна политика, обясни тя.", "date": "2019.12.17", "title": "Превозвачите безкомпромисни - излизат на протест през януари"}
{"url": "https://news.bg/politics/veliko-narodno-sabranie-tryabvalo-za-izvazhdane-na-prokuraturata-ot-sadebnata-sistema.html", "text": "България е под натиск да направи конституционни промени. Това коментира пред БиТиВи професор Пламен Киров за за измененията в основния закон.По думите му може от дебатите да се стигне до извода, че няма нужда от промени в Конституцията.Ако има идея за изваждане на прокуратурата от съдебната система, ще е нужно Велико народно събрание, по думите на преподавателя по конституционно право.За Киров се чули много ексцентрични идеи за ВНС и дейността му. Създаването на не противоречи на Конституцията. Иначе не сме длъжни, по думите му, да се съобразим съсВсе пак първо е трябвало властта да се допита до Конституционния съд.Припомняме, че намерението си да инициира дебат по промени в Конституцията държавният глава анонсира още по време на втория тур на местните избори и потвърди при . Тогава Румен Радев обоснова намерението си с нуждата от реформи в съдебната система, от което зависи просперитетът на нацията ни. По-конкретно темата се концентрира в нуждата от промени, така че да се постигне отчетност на главния прокурор.Междувременно правителството, в отговор на , предложи промени в Закона за съдебната власт, с които се конституира  Предложените промени  от професионалната общност и дори поискаха оставката на министъра на правосъдието Данаил Кирилов.", "date": "2019.12.17", "title": "Велико Народно събрание трябвало за изваждане на прокуратурата от съдебната система"}
{"url": "https://news.bg/world/rusiya-i-siriya-zapochvat-savmestni-voenni-ucheniya-v-sredizemno-more.html", "text": "Военноморските сили на Русия и Сирия започнаха съвместни военни маневри в Средиземно море, съобщава \"Спутник\".Ръководителят на учението - руският контраадмирал Александър Юлдашев, поясни, че ще се упражняват различни тактически ситуации.\"Тактическите морски отряди на руските и сирийските военноморски сили ще извършат в морето няколко артилерийски изстрела и ще изпълнят различни маневри. На суша военните ще упражняват неутрализирането на дронове и на незаконни въоръжени групи\", обясни Юлдашев.В ученията ще участват военни кораби и самолети.Юлдашев посочи, че целта на маневрите е да подобри координацията между въоръжените сили на двете страни в борбата срещу международния тероризъм.", "date": "2019.12.17", "title": "Русия и Сирия започват съвместни военни учения в Средиземно море"}
{"url": "https://news.bg/society/bolnitsata-v-shumen-ne-osiguryava-hrana-za-vsichkite-si-patsienti.html", "text": "Многопрофилната болница в Шумен не осигурява храна за всичките си пациенти, съобщи bTV.Топъл обяд и вечеря получават само диабетно болните и пациентите на специална диета.Една от хоспитализираните жени в шуменската болница отбелязва, че когато си платиш ти носят храната до леглото.По думите й не е нормално, тъй като има тежко болни хора, които не може да се движат и в този случай остават гладни.Преди години пациентите на шуменската болница са се хранили в специалния и добре оборудван стол, днес обаче той е заключен, помещението е забравено, а вече растителността бавно, но сигурно е започнала да го превзема.Алтернатива за пациентите е заведение за хранене в двора на болницата, което се използва срещу заплащане. То осигурява добри условия и готвена храна.От ръководството на шуменската болница заявяват, че е осигурено хранене на диабетно болни и пациенти на специална диета, уточнявайки че не са единственото лечебно заведение в страната, което не предоставя хранене на хоспитализираните си пациенти.", "date": "2019.12.17", "title": "Болницата в Шумен не осигурява храна за всичките си пациенти"}
{"url": "https://news.bg/society/zhiteli-na-dve-rusenski-sela-gazyat-v-kal-zaradi-podmyana-na-vodoprenosna-mrezha.html", "text": "Жителите на русенските села Голямо Враново и Юделник газят в кал. Заради подмяната на водопроводната инсталация, улиците все още не са асфалтирани, съобщи БНТ.За да стигнат до домовете си хората са принудени да газят в кал и да прескачат локви.Въпреки калта, хората казват, че са доволни от модернизирането на водопроводната мрежа - подменят се старите тръби, монтират се противопожарни кранове.Вече 60% от водопроводната мрежа в селата Голямо Враново и Юделник е подменена. С инвестираните 6 млн. лв ще намалеят и загубите на питейна вода.От Община Сливо поле вече са започнали разчистването на калните улици с 4 машини.Михаил Чиликов, зам.-кмет в Община Сливо поле обяснява, че почвата трябва да се уплътни добре, за да бъде положен камъкът и асфалтът, защото там ще се компрометира самото място веднага, след като започне да уляга.Окончателното асфалтиране на улиците ще се направи през пролетта и лятото, когато и атмосферните условия са по-подходящи.", "date": "2019.12.17", "title": "Жители на две русенски села газят в кал заради подмяна на водопреносна мрежа"}
{"url": "https://news.bg/energy/tsenata-na-vodata-spored-kachestvoto-nastoyava-ombudsmanat.html", "text": "Омбудсманът Диана Ковачева изпрати препоръка до Комисията за енергийно и водно регулиране по повод обсъждането на доклада за утвърждаване на по-високи цени на водата от 1 януари 2020 г.Тя изрази подкрепата си за гражданите в исканията им за справедливи цени, съответстващи на изпълнението на задълженията на ВиК операторите за непрекъснатост и качество на водоснабдяването.Общественият защитник подчертава, че увеличението, предвидено за Перник, който е на воден режим, е с повече от 3% спрямо 2019 г., а същевременно водната криза е доказателство за лошото състояние на ВиК мрежата според Ковачева.Тя посочва, че отново  - регион с дългогодишен проблем с качеството на водата. За там се предвижда увеличение на цената с 3,71%, т.е. 3,522 лв.(с ДДС) при социална поносимост - 3,795 лв.За областите Кърджали, Видин, София-град, Габрово и Смолян увеличението на цената е в граници между 6% и 9% в сравнение с 2019 г. За Силистра и Добрич, откъдето има многобройни сигнали до омбудсмана за чести аварии и негодна вода за питейни нужди, увеличението е съответно 4,27 % и 2,76%, изтъква още Ковачева.По нейни думи от години се наблюдава увеличение на цените на ВиК услугите, без да се подобрява качеството на предоставянето им, което нарушава принципите, от които трябва по закон да се ръководи КЕВР.Според нея основният проблем е, че дори и с увеличение на цената на водата през годините, се наблюдава дълго отлагане на инвестиции от страна на ВиК операторите.Ковачева препоръчва в районите с нарушено водоподаване поради извънредни събития, които пречат на нормалната дейност на ВиК оператора, какъвто е да не се променя цената на водата.Омбудсманът предлага също така да се обмисли промяна в методиката, по която се определят цените на ВиК услугите, така че цената на услугата да съответства на качеството, с което се предлага в отделните региони.Според нея увеличението на цената на водата не е справедливо заради липсата на социална поносимост и ниските доходи на българите.Общественият защитник иска баланс между интересите на потребителите и ВиК операторите - гражданите да плащат в съответствие с качеството на предоставяне на услугата, която получават, а ВиК дружествата да могат да планират и реализират инвестиции за подобряване на мрежата.Омбудсманът настоява още КЕВР да публикува Сравнителен анализ за качеството на ВиК услугите и сектора за 2018 г., какъвто трябва да се изготвя всяка година.", "date": "2019.12.17", "title": "Цената на водата според качеството, настоява омбудсманът"}
{"url": "https://news.bg/world/49-zhurnalisti-sa-ubiti-po-sveta-prez-2019-g.html", "text": "49 журналисти са били убити през 2019 г., съобщава \"Франс прес\", позовавайки се на доклад на \"Репортери без граници\". Това е най-ниското ниво на смъртност за последните 16 години.Повечето журналисти, които са загинали през тази година, са отразявали военните конфликти в Йемен, Сирия и Афганистан.През последните две десетилетия средно 80 журналисти ежегодно са губели живота си.Въпреки значителния спад през тази година директорът на \"Репортери без граници\" Кристоф Делоар подчерта, че убийствата на журналисти в държави, в които не се води война, все още са притеснително много. Такъв е , където са били убити 10 журналисти през 2019 г.По думи на Делоар Латинска Америка е станала толкова опасна, колкото Близкият Изток - там са били убити общо 14 журналисти.\"Докато в конфликтните зони загиват по-малко от нас, все повече стават жертва на поръчкови убийства в демократичните държави. Това е истинска заплаха за демокрацията.\", категоричен бе директорът на \"Репортери без граници\".Докато през тази година са загинали по-малко журналисти обаче, то броят на тези, които са зад решетки, нараства.През 2019 г. в затвора са влезли 389 журналисти, което е с 12% повече спрямо 2018 г.По данни на Делоар Китай държи в затворите си една трета от арестуваните журналисти по света.Общо 57 журналисти по света в момента се държат като заложници - предимно в Сирия, Ирак, Йемен и Украйна.Делоар отчита, че въпреки развитието на ситуацията в Сирия, тази година е нямало значими освобождавания или размяна на пленници.", "date": "2019.12.17", "title": "49 журналисти са убити по света през 2019 г."}
{"url": "https://news.bg/politics/prof-angel-dimitrov-pesimist-za-rabotata-na-balgaro-makedonskata-komisiya.html", "text": "Изведнъж се оказа, че работата на комисията е вътрешно-политически проблем за македонците. Винаги до сега колегите твърдяха, че комисията не работи под политически натиск. Така проф. Ангел Димитров, съпредседател от българска страна коментира пред БНТ спирането на работата на комисията за 6 месеца.По думите му големият въпрос е дали през май работата ще се възстанови, как ще се възстанови и дали изобщо това ще се случи.В момента съм по-скоро песимист, че ще има промяна в работата на комисията, подчерта проф. Димитров.Той е на мнение, че се напластява излишно политическо напрежение между двете държави.По отношение на цялостната работа на комисията до момента той подчерта, че едва на четвъртото заседание са взели конкретни решения като например, че 24 май трябва да се празнува и от двете страни.За македонския език той заяви, че комисията не се занимава с езиковите въпроси.Във връзка с личността на Гоце Делчев, проф. Димитров поясни, че за нас е важна историческата истина.За последно напрежението между България и Северна Македония се повиши след като македонската академия на науките и изкуствата , на която категорично и остро се противопоставиха българските академици. Те обявиха, че започват кампания за разобличаване на лъжите в хартата. С позиция Припомняме,  по историческите и образователни въпроси на България и Северна Македония бе създадена в резултат на  между Република България и Република Македония, подписан на 1 август 2017 г. и влязъл в сила на 14 февруари 2018 г.Първото заседание на комисията отбеляза малък  и Средновековието, но не бе постигнато съгласие по въпроса за Гоце Делчев. на експертите е именно личността на Гоце Делчев. Българската част на  двете страни заедно да честват празника на легендарния деец и идеолог на ВМРО на датата 7 октомври, когато костите му са предадени на Скопие от Георги Димитров.В началото на октомври , за да получи подкрепата ни за членство в ЕС. Едно от тях е Северна Македония да постигне конкретни резултати именно по темата за важни събития и исторически личности в общата ни история - Гоце Делчев, Илинденско-Преображенското въстание и др.След срещата на 13 септември, която  до този момент, държавният глава Румен Радев свика , на която настоя да се начертаят ", "date": "2019.12.17", "title": "Проф. Ангел Димитров песимист за работата на българо-македонската комисия"}
{"url": "https://news.bg/regions/zakrivat-vremenno-telk-lovech.html", "text": "Всички служители на ТЕЛК-Ловеч са подали молби за напускане, съобщава БНР.По тази причина Комисията е застрашена от закриване, след като целият състав не иска да работи с д-р Донка Минкова.\"Д-р Минкова не се връща на работа, защото целият ТЕЛК подава оставка и няма как само тя да остане на работа. Предстои процедура ТЕЛК-ът да бъде закрит\", обясни директорът на болницата в Ловеч д-р Румяна Нановска.Тя заяви, че тази седмица комисията ще работи по график и в пълен състав. Проблемът ще се решава в началото на следващата година. На д-р Минкова е предложено да напусне, като ѝ бъдат изплатени всички обезщетения.Самата д-р Минкова обаче бе категорична, че ще се върне на работа и увери, че и тя не желае да работи с хората, които са направили нарушенията, за които е сезирана прокуратурата.По думи на д-р Нановска ТЕЛК комисията ще преустанови работа до създаването на нова комисия. Тя поясни, че здравният министър Кирил Ананиев е уведомен за това.Тя бе категорична, че ТЕЛК-Ловеч ще бъде временно закрит.Припомняме, вчера служителите на ТЕЛК-Ловеч колективно подадоха оставки, след като бившата директорка на ТЕЛК-а д-р Донка Минкова беше върната на работа.Тя , след като полицията я арестува в момент на получаване на подкуп за издаване на фалшиво решение. При претърсване на жилището й бяха открити голяма сума пари, както и три папки с медицински документи, необходими за издаване на ТЕЛК решения, в които е имало по 500 лева.По-късно стана ясно и чеза издаването на решения за инвалидност.През април Окръжният съд в Ловеч реши  Няколко месеца по-късно пък мярката й беше ", "date": "2019.12.17", "title": "Закриват временно ТЕЛК-Ловеч"}
{"url": "https://news.bg/crime/izdirvat-kradtsi-zadignali-kabeli-ot-sklad-v-burgas.html", "text": "Крадци задигнаха кабели на стойност над 4 000 лв. от склад в бургаския квартал \"Изгрев\", съобщи Нова телевизия.Управителят на фирмата посочва, че крадците са се мъчили с отварянето на вратата около час.Той споделя, че складът няма охранителна система, тъй като е на оживено място. Има съмнения, че крадците са бивши служители на фирмата. Самоличността им все още не е разкрита.Според управителя щетата е можело да бъде по-голяма, тъй като в склада имало техника за над 20 000 лева.", "date": "2019.12.17", "title": "Издирват крадци, задигнали кабели от склад в Бургас"}
{"url": "https://news.bg/int-politics/pentagonat-savetva-nato-da-pretseni-angazhimenta-na-turtsiya.html", "text": "Шефът на Пентагона Марк Еспър заяви, че НАТО трябва да направи оценка на ангажимента от страна на Турция и по-конкретно, дали действително възнамерява да затвори , съобщава \"Спутник\".Турският президент Реджеп Тайип Ердоган заплаши, че ще затвори двете бази за американски военнослужещи в отговор на възможни санкции заради зи признаването от страна на Сената на САЩ на Проблемът отново е в каква посока върви Турция спрямо НАТО и какви мерки взима по определени въпроси, било то закупуването на С-400 или забавянето на плановете на НАТО за защита на Европа и т.н., заяви Еспър пред журналисти.Според него Алиансът трябва да обсъди дали Анкара планира това на сериозно.Същевременно шефът на Пентагона посочи, че \"Турция е суверенна нация, чието право е да приеме или не базите на НАТО или на чуждестранните армии\".Това се превръща във въпрос на Алианса и на ангажимента й към него, категоричен бе Еспър.", "date": "2019.12.17", "title": "Пентагонът съветва НАТО да прецени ангажимента на Турция"}
{"url": "https://news.bg/bulgaria/dfz-otkriva-oshte-goreshti-linii-za-vaprosi-ot-fermeri.html", "text": "Горещи телефонни линии за животновъдите, кандидатствали по схемите за обвързано подпомагане за Кампания 2019, открива ДФ \"Земеделие\".Новите телефони са 02/ 81 87 652 и 02/ 81 87 692. Линиите се отварят заради големия брой обаждания на фермери, които останалите горещи линии не смогват да поемат.От ДФЗ съобщават, че по схемите на директните плащания продължават да са актуални действащите телефонни номера - 02/ 81 87 449 и 02/ 81 87 479. Информация във връзка с директните плащания се получава и на запитвания, подадени на електронен адрес - sepp@dfz.bg.За Мярка 10 \"Агроекoлoгия и климат\" и Мярка 11 \"Биологично земеделие\" земеделските стопани могат да получат информация на телефон 02/ 81 87 203 и електронен адрес aep@dfz.bg.За информация стопаните могат да се обръщат и към областните дирекции на ДФ \"Земеделие\" и към общинските служби \"Земеделие\" към Министерството на земеделието, храните и горите.", "date": "2019.12.17", "title": "ДФЗ открива още горещи линии за въпроси от фермери"}
{"url": "https://news.bg/regions/mandra-zamarsila-reka-iskar.html", "text": "Приключи проверката на РИОСВ-София по сигнал за замърсяване на река Искър.Припомняме, в неделя читател на news.bg сигнализира, че във и се усеща неприятна и задушлива миризма.Ден по-късно , при която беше установено, че замърсяването е причинено от препарати.При проверката са били обходени местностите около ВЕЦ \"Кокаляне\", пада под изкуствения бенд преди включването на река Ведена в река Искър и по поречието на река Ведена до село Железница. Проверена е и мандрата в село Железница.На мандрата е дадено предписание да не се допуска изтичане на отпадъчни води, формирани от производствена дейност извън изгребните ями.Констатирано е нерегламентирано заустване на води след мандрата на село Железница. Взети са контролни водни проби. Резултатите от изпитването им ще бъдат готови след лабораторния анализ.Ако бъдат установени нарушения, ще се предприемат наказателни мерки, уверяват от екоинспекцията.", "date": "2019.12.17", "title": "Мандра замърсила река Искър"}
{"url": "https://news.bg/press/puskat-ot-zatvora-petimata-politsai-zadarzhani-po-deloto-chorata-priemat-nov-zakon-za-dvizhenie-po-patishtata.html", "text": "Дело. \"24 часа\":Пускат от затвора петимата полицаи, задържани по делото \"Чората\", ето защоРешението дойде в предпоследния ден от мандата на Цацаров, който поиска възобновяванетоПетимата полицаи, които от 6 месеца са в затвора в Бобов дол за смъртта на Ангел Димитров-Чората, излизат на свобода.Това стана възможно, след като в понеделник петчленен състав на Върховния касационен съд (ВКС) възобнови делото и постанови то да се гледа отново. Решението е окончателно.Подновяването на процеса стана в предпоследния ден от мандата на главния прокурор Сотир Цацаров и само часове след като президентът Румен Радев подписа указа за освобождаването му.До обрата се стигна именно защото преди 6 месеца Цацаров и петимата полицаи поискаха делото да бъде възобновено.През април тази година те бяха осъдени на по 7 г. решетки. Бившият антимафиот от Благоевград Мирослав Писов и колегите му Иво Иванов, Янко Граховски, Георги Калинков и Борис Механджийски влязоха доброволно в затвора в Бобов дол след обявяването на присъдите.Чората почина при полицейска акция \"Респект\" на 10 ноември 2005 г. След 14-годишна съдебна сага, на 19 април ВКС излезе с решение, с което осъди петимата служители на реда. Делото няколко пъти стига до Върховния съд.Инцидент. \"Дума\":Двама загинали при инцидент на строителна площадка до АЕЦ \"Козлодуй\"При инцидент по време на строителни работи край АЕЦ \"Козлодуй\" са загинали двама работници, други двама са ранени, съобщи Нова тв. Става въпрос за струтване на строителна плодащка \"Радиана\" в Държавно предприятие \"Радиоактивни отпадъци\". По предварителна информация пострадалите са служители на външна фирма.Пред \"Хоризонт\" директорът на АЕЦ \"Козлодуй\" Наско Михов уточни, че инцидентът не е станал на територията на атомната централа.\"Това не е на територията на АЕЦ \"Козлодуй\", а на държавното предприятие \"Радиоактивни отпадъци\", което е в непосредствена близост до нас. Уведомиха ме от ОД на МВР. Разбрах, че става дума за работници от външна фирма, която работи по изграждането на радиоактивното хранилище.По предварителна информация двамата загинали са служители на външна фирма, работила в шахта на площадката на хранилището, когато над главите им се откъснала метална шайба.Планове. \"Монитор\":Приемат нов закон за движение по пътищатаИма нужда от изцяло нов закон за движение по пътищата, който да въведе ясни правила и да засили контрола по придобиване на правоуправление. Това обяви вчера министърът на транспорта Росен Желязков и добави, че амбицията му е нормативът да бъде приет до края на 44-тото народно събрание.Вътрешният министър Младен Маринов пък заяви: \"Едно законодателство, за да е ефективно, трябва за неговото приемане да е постигнат консенсус, за да има гаранция, че то ще се прилага и че след приемането му 6 месеца след това няма да правим нови промени. Наистина хората са объркани от промените в законодателството - включително и мен ако ме питате за новите, актуалните неща, не всичките ще ги знам\".\"Предлагаме през 2020 г. да изготвите пътна карта, която да бъде приета от парламента, така че да няма хрумвания - един закон, три кодекса, седем наредби... Да има ясна предвидимост за всички наредби\", заяви Богдан Млъчков от Института за пътна безопасност.Проучване. \"Сега\":\"Алфа Рисърч: Слави Трифонов и ДПС се борят за третото място в парламентаНерегистрираната от съда партия на Слави Трифонов \"Няма такава държава\" би била трета политическа сила с 8.6 на сто, ако парламентарните избори се провеждат днес. Това сочат данните от последното национално представително изследване на социологическата агенция \"Алфа рисърч\".В електорален план ГЕРБ (21,7%) запазва предимство от около три и половина пункта пред БСП (18,2%).Новата формация на Трифонов има потенциалната подкрепа на 8.6% от избирателите и конкурира ДПС, което взима 7.8 на сто от гласовете на избирателите.\"На този етап е трудно да се каже, дали заявените симпатии ще се превърнат в реална подкрепа, още повече, че профилът на техните привърженици остава все още твърде неясен. За момента по-ясно се открояват т. нар. мобилни избиратели, чийто вот бързо се мобилизира, но и бързо се демобилизира: най-младите до 30-годишна възраст, обезсърчени и разочаровани хора от по-малките населени места\", коментират в анализа си от \"Алфа рисърч\".Според изследването в нов парламент биха намерили място още т. нар. патриотична коалиция на ВМРО и НФСБ с 5.3 на сто, както и \"Демократична България\" - с 5.1 на сто.\"Воля\" и \"Атака\" остават без парламентарно представителство.Парламентът продължава да е най-силно критикуваната от обществото институция с одобрение от 10% и неодобрение от 51%.", "date": "2019.12.17", "title": "Пускат от затвора петимата полицаи, задържани по делото \"Чората\"; Приемат нов закон за движение по пътищата"}
{"url": "https://news.bg/world/avstriya-osueti-teroristichni-ataki-vav-viena-i-zaltsburg.html", "text": "Австрийските власти са осуетили заговор за серия от терористични атаки във Виена и Залцбург, подготвяни за Коледа, съобщи АФП.В терористичната клетка участват най-малко трима мъже. Те са на възраст между 25 и 31 години, етнически чеченци.Арестувани са в края на миналата седмица.Твърди се, че други възможни цели включват градове в Германия, Франция и Люксембург.Лидерът на групата е в затвора след два опита да стигне до Сирия и да се присъедини към \"Ислямска държава\".Той е поддържал връзка с предполагаемите си съучастници по мобилен телефон, въпреки разпоредбите на затворите, които забраняват това.От съучастниците си той е искал и помощ, за да избяга на свобода.Австрия досега беше пощадена от големите терористични атаки, които засегнаха други европейски страни, през последните години. Сравнително голям брой австрийски граждани обаче заминаха за чужбина, за да участват в групировки, отбелязват агенциите.", "date": "2019.12.17", "title": "Австрия осуети терористични атаки във Виена и Залцбург "}
{"url": "https://news.bg/world/boing-spira-proizvodstvoto-na-737-max-ot-yanuari.html", "text": "\"Боинг\" спира производството на 737 MAX от януари, са съобщили от компанията в изявление.Работа временно спира заводът в Рентън, Вашингтон, близо до Сиатъл, който има 12 000 служители. Компанията заяви, че не очаква да се стигне до уволнения, но съкращенията биха могли засегнат някои от 900-те компании, които доставят части за самолета.Припомняме, че по-рано, като само не бе посочен точен срок за спирането.Надеждите на Boeing са, че до края на 2020 г. производството ще бъде възстановено и компанията ще изкарва по 57 самолета на месец.Припомняме, самолет 737 Max на Етиопските авиолинии . Всички 157 души на борда загинаха. Това беше втората катастрофа с новия самолет 737 Max за по-малко от пет месеца, което принуди .Първата катастрофа с, когато самолет на Lion Air катастрофира в Яванско море. Загинаха всички 189 души на борда.", "date": "2019.12.17", "title": "„Боинг” спира производството на 737 MAX от януари "}
{"url": "https://news.bg/weather/toplo-za-dekemvri-ne-se-ochakvat-valezhi.html", "text": "Днес ни очаква предимно слънчево време в планинските райони.В Горнотракийската низина, по поречието на Дунав и котловините, се очакват ниска слоеста облачност и мъгли. Това съобщават от НИМХ.Затоплянето продължава. Не се очакват валежи.Максималните температури ще са между 5 и 20 градуса.Атмосферното налягане ще се задържи по-високо от средното за месеца.", "date": "2019.12.17", "title": "Топло за декември, не се очакват валежи  "}
{"url": "https://news.bg/world/salvini-prizova-za-edinstvo-i-dialog-partiite-v-italiya.html", "text": "Матео Салвини, лидерът на крайнодясната Лига, внезапно се отказа от по-ранните си призивите към правителството на Италия да подаде оставка и вместо това предложи всички основни партии да работят заедно за решаването на най-належащите проблеми на страната, предаде \"Ройтерс\".Тази промяна остави много наблюдатели озадачени, като някои го интерпретират за знак, че той губи надежда, че управляващата коалиция скоро ще се срине.\"Нека седнем и да намерим споразумение по пет приоритета за страната: спестявания, политики на растеж, правосъдие, инфраструктура и здравеопазване, преди да е станало твърде късно\", написа той в \"Туитър\".Дори ако беше възможно страните да намерят обща позиция във всички тези области, това би бил дълъг и натоварен процес, отнемащ месеци, ако не години.В интервю за частна телевизия \"Канале 5\" Салвини добави, че ще трябва да се приеме и нов избирателен закон и заяви, че Лигата не иска роля в правителството, докато процесът на реформи продължава.Лигата е най-популярната партия в Италия, с около 30% от подкрепата на избирателите, според проучвания на общественото мнение, но наскоро подкрепата за неговата партия започна да намалява.Дребното движение, стартирало само преди месец в опозиция срещу Салвини, бързо набра скорост с редица митинги и в събота десетки хиляди участваха в демонстрация в Рим.Броят на приибдащиъе в страната мигранти отбелязва спад и това също пречи на Салвини да разгърне отново популистката си реторика.", "date": "2019.12.17", "title": "Салвини призова за единство и диалог партиите в Италия "}
{"url": "https://news.bg/world/livan-otlaga-konsulatsiite-za-pravitelstvo-za-vtori-pat.html", "text": "Президентът на Ливан Мишел Аун отложи очакваните консултации с парламентарно представените партии за втори път.Този път те се забавиха само четири дни, след като премиерът Саад Харири поиска да му се даде повече време за продължаване на разговорите.Ръководителят на комисията по финанси и бюджет смята, че трябва да се правят отстъпки от всички страни, за да се спаси страната от икономически крах.Това се случва на фонаДесетки хора, главно служители на охраната, бяха ранени след сблъсъци в близост до парламента.Полицията използва сълзотворен газ, гумени куршуми и водни оръдия за втори пореден ден, за да разпръснат стотици демонстранти, които се събраха в неделя за протест срещу най-суровото потушаване на антиправителствените демонстрации от два месеца.Напрежението ескалира в навечерието на среща между президента на страната и парламентарните сили, на която се очаква премиерът в оставка Харири подаде оставка на 29 октомври след национални протести, които обвиниха целия политически елит в корупция и лошо управление в условията на най-тежката икономическа криза в Ливан от десетилетия.Протестиращите заявяват, че няма да приемат Харири за премиер.", "date": "2019.12.17", "title": "Ливан отлага консулациите за правителство за втори път"}
{"url": "https://news.bg/world/tramp-sledim-vnimatelno-severna-koreya.html", "text": "Президентът на САЩ Доналд Тръмп заяви в понеделник, че властите в страната следят внимателно случващото се в Северна Корея.Това заяви Тръмп пред репортери в Белия дом, когато го попитаха за коментар на последните събития в КНДР.\"Северна Корея наблюдаваме много отблизо\", добави той, без да предоставя подробности.Забележките на Тръмп извърши два важни теста на своя полигон на 7 и 13 декември.Не бяха предоставени подробности около тестовете.Специалният пратеник на САЩ за КНДР Стивън Бийгън заяви в понеделник в Сеул по време на срещата си с президента на Южна Корея Мун Дже-ин, че САЩ са непоколебими в своите усилия за ядрено разоръжаване на Корейския полуостров чрез диалог и дипломация.КНДР и САЩ проведоха преговори за денуклеаризация на работно ниво в Стокхолм през октомври, но те приключиха без напредък. Пхенян определи срока си за преговорите за денуклеаризация в края на тази година.", "date": "2019.12.17", "title": "Тръмп: Следим внимателно Северна Корея "}
{"url": "https://news.bg/regions/pernik-s-oshte-po-tezhak-rezhim-na-vodata-ot-dnes.html", "text": "Нов, още започва да действа от днес в Перник, предаде \"Нова\". Той ще обхване около 100 хиляди души. Предложението е на ВиК-Перник. Схемата вече в 8 часа вода вместо 2 пъти по 5 часа.  Централните части и квартали ще имат вода от 14 до 22 часа.Когато водата се пуска веднъж, се избягват аварии.\"Въпросът е да направим правилните разчети, колкото и да са болезнени, за да имаме вода в онези зимни месеци, в които притокът към язовир \"Студена\" се очаква да бъде изключително нисък\", обясни кметът на града Станислав Владимиров.Перник остава на воден режим до април. Тази прогноза направи кметът Припомняме, на 7 ноември беше Преди това новоизбраният кмет Станислав Владимиров заяви, че .На 14 ноември Владимиров каза, че  в града светели още от началото на годината.Същевременно новият кмет Станислав Владимиров върна за Омбудсманът  на водоподаването по време на водната криза в Перник., довели до водната криза в Перник.", "date": "2019.12.17", "title": "Перник с още по-тежък режим на водата от днес "}
{"url": "https://news.bg/world/stachka-paralizira-metroto-v-atina.html", "text": "Стачка ще затрудни за 5 часа работата на метрото в гръцката столица Атина, предаде \"Катимерини\".Работниците в атинското метро ще спрат работа от началото на смяната си до 10:00 ч. във вторник.Профсъюзът на работниците заяви, че управлението на оператора STASY трябва да разглежда като \"предупреждение\" днешната акция, която може да доведе до допълнителни стачки.Възразява се срещу решението на STASY да прехвърли десетки служители от длъжностите, за които са били наети на други длъжности, за да компенсират недостига на персонал.Съюзът на Атинските оперативни работници на метрото (SELMA) заяви, че работодателят е взел решението си, без да се консултира с работниците, които засяга, а това го прави \"едностранно и по най-насилствен и авторитарен начин.\"Това се случвя, въпреки че  двете страни в спора постигнаха договорка.", "date": "2019.12.17", "title": "Стачка парализира метрото в Атина "}
{"url": "https://news.bg/crime/baba-na-78-godini-osadena-v-spetssada-za-droga.html", "text": "78-годишната баба е осъдена за наркоразпространение. Специализираният наказателен съд наложи една година лишаване от свобода с тригодишен изпитателен срок на 78-годишната жена.Присъдата е за участие в организирана престъпна група за разпространение на наркотици в столичния квартал \"Люлин\". Бабата е участвала в групата заедно с внука си и още двама. Полицията ги е разкрила през ноември 2018 г.Тримата наркоразпространители и бабата бяха задържани на 1 ноември 2018 г. като у всеки от от бяха намерени и иззети различни количества наркотици. Участието на бабата - най-възрастната жена, привличана до момента към наказателна отговорност за наркоразпространение - е с разфасоване марихуана на дози, когато внукът й отсъствал. Бабата също така продавала в дома си на клиенти след уговорка по телефона.При ареста малко преди разследващите да влязат в жилището й, от прозореца на стаята бил изхвърлен плик с близо четвърт килограм марихуана. Жената опитала да изхвърли останалото количество в тоалетната.Нейният внук е осъден на четири години затвор, като ръководител на групата. Той вече е приведен в Софийския затвор, след като съдът не измени мярката му за неотклонение \"Задържане под стража\". Ако присъдата му бъде потвърдена от горните съдебни инстанции, той ще трябва да остане зад решетките общо 6 години. Ще изтърпи ефективо и 2-годишна предходна условна присъда за разпространение на наркотици, тъй като последното му обвинение е в рамките на изпитателния срок на предишно осъждане. В затвора вече са и другите двама подсъдими по делото.Присъдата е прочетена, след като участниците в групата са признали вината си и са поискали споразумение с прокуратурата. Така останалите двама от групат те ще изтърпят 3-годишни ефективни присъди.По-лекото наказание на бабата, наложено от съда, се дължи както на напредналата й възраст, така и на факта, че единствено тя от подсъдимите не е била осъждана, обясняват от спецсъда. Към момента тя е с мярка за неотклонение \"Подписка\".Определените от Специализирания наказателен съд наказания на 78-годишната жена и внука й не са окончателни и могат да бъдат обжалвани и протестирани пред Апелативния специализиран наказателен съд.", "date": "2019.12.17", "title": "Баба на 78-години осъдена в Спецсъда за дрога"}
{"url": "https://news.bg/crime/obyaviha-za-nedeystvitelen-izbora-na-kmeta-na-bozveliysko.html", "text": "Със своето решение Апелативният съд във Варна обяви за недействителен избора на Дамян Дамянов от ГЕРБ, който спечели на първи тур на местните избори в село Бозвелийско, съобщи bTV.Според съда опонентът на Дамянов - Живко Панев, всъщност води във вота с 80 гласа разлика. Решението на съда подлежи на обжалване пред Върховния административен съд в 7-дневен срок.\"Доволен съм от това решение. Правото възтържествува. Не мога да кажа дали Дамянов ще обжалва, това си е негово решение\", коментира Живко Панев.Жителите на селото са категорични, че са измамени. Те заявяват, че не искат нови избори, искат си избрания кмет.Според местните вотът е манипулиран чрез използването на химикали с изчезващо мастило.", "date": "2019.12.17", "title": "Обявиха за недействителен избора на кмета на Бозвелийско"}
{"url": "https://news.bg/politics/demokratichna-balgariya-pitat-dali-sofiya-shte-bade-po-chista-za-217-mln-lv-prez-2020-g.html", "text": "В края на месец ноември администрацията на Столична община предостави на обществеността и на общинските съветници план-сметка за дейностите по чистотата. В нея са включени красиви обещания за по-чист град, които обаче по никакъв начин не са подплатени финансово или с конкретни програми и параметри, гарантиращи изпълнението.Това заявяват в позицията до медиите от \"Демократична България\". Те питат ще бъде ли по-чиста София за 217 млн. лв. през следващата година. По думите им в предложения доклад не става и дума да инициира широко обществено обсъждане на предстоящата промяна на принципите за определяне на размера на таксата за битови отпадъци според принципа \"замърсителят плаща\" - т.е. според количеството произведени отпадъци.Те припомнят, че такова е и изискването според изменението на Закона за местните данъци и такси, където се определя, че от 2022 г. няма да може да се използва данъчната оценка като основа за определяне на размера на таксата.Според \"Демократична България\" по време на изслушванията в комисиите към СОС е станало ясно, че СО няма нито концепция, нито готовност да въведе новия принцип. В новата обществена поръчка също не било заложено нито разделното, нито индивидуализираното сметосъбиране, посочват още от партията.Те отбелязват, че за поредна година в план-сметката не присъстват и изключително важни данни като конкретните площи и кратности на почистване и съответните изчисления, които да доведат до формиране на прогнозни разходи по различните видове дейности.Според \"Демократична България\" липсват реални стъпки към промяна на начина на определяне на Такса битови отпадъци (ТБО). Те посочват, че единственият критерий ще бъде данъчната оценка за жилищните имоти и балансовата стойност за имотите на предприятията.В София предприятията поемат основната тежест за ТБО, като процентът на таксата е много по-висок, отколкото в други общини, допълват още те.По думите им има значителни разлики във възнагражденията на дружествата, извършващи дейности по чистотата. Например транспортирането на битовите отпадъци се заплаща между 128 и 180 лв./тон, без това да има пряка връзка с отдалечеността на района до завода за МБТ.Декларираното сериозно увеличение на машинното почистване и миенето за сметка на ръчното остава само на думи. За поредна година близо две трети от сумата за лятно почистване отива за ръчно почистване, 64%. Според план-сметката за 2020 г. всеки ден на територията на общината ще се почистват около 10 хил. кошчета, а общата ръчно изметена площ е 1 270 872 дка. За сравнение - за механизирано метене се предвиждат 423 898 дка, за миене с маркуч - 76 632 дка, а с дюзи - 290 390 дка, допълват още в позицията си \"Демократична България\".Те изтъкват, че и през 2020 г. индивидуалните съдове за отпадъци остават само като пилотен проект в няколко жилищни блока и изобщо не се споменава за разделно събиране на биоотпадъците на домакинствата.От \"Демократична България\" отправят няколко въпроса към общината:Защо заводът за механично и биологично третиране на отпадъци произвежда малко над ½ от планираното количество гориво за изгаряне, а в същото време предава за \"оползотворяване\" в уж закритото депо в Долни Богров значителни количества отработен отпадък - над 100 хил.тона годишно?Дали Столична община постига целите за повторна употреба и рециклиране, както и за ограничаване на количествата депонирани биоразградими отпадъци, постигането на всяка от които води до 50 на сто намаление на паричните отчисления за депониране?По какъв начин дейностите за почистване се разпределят между различните райони в Столична община?От \"Демократична България\" настояват за приемането на сериозно изменена план-сметка, в която да бъдат заложени:-Предоставяне на детайлна информация за разпределение на дейностите по почистването по райони, видове, количества и кратности.-Намаляване на предвидените площи и кратности за ръчно метене с минимум 15% и пренасочване на сумите към миене и машинно почистване.-Ясна калкулация на предвидените отчисления за депониране на отпадъци и калкулиране на възможните намаления при изпълнение на целите, заложени в Закона за управление на отпадъците.-Поемане на ангажимент за бързо приемане на програма за разделно събиране на биоразградимите отпадъци, която да предвижда поставяне на контейнери за тях още в рамките на 2020 г. Поставянето на контейнерите да се финансира от направените от Столична община отчисления по ЗУО.-Поемане на ангажимент до средата на 2020 г. да има проект на методика за изчисляване на размера на такса смет, който да бъде предоставен за широко обществено обсъждане и приет преди края на следващата година.От \"Демократична България\" заявяват, че ако тези промени не бъдат приети, предложената план-сметка сериозно ще се разминава с обществения интерес, затова групата им би била принудена да гласува против предложения проект.", "date": "2019.12.17", "title": "\"Демократична България\" питат дали София ще бъде по-чиста за 217 млн. лв. през 2020 г."}
{"url": "https://news.bg/int-politics/pakistan-osadi-na-smart-bivshiya-si-lider-pervez-musharaf.html", "text": "Генерал Первез Мушараф, бивш военен лидер на Пакистан, е осъден на смърт в съдебно заседание в Исламабад. Тричленният съд го осъди за обвинение в държавна измяна, съобщава БиБиСи.Мушараф завзе властта при военен преврат през 1999 г. и изпълнява функциите на президент на страната от 2001 г. до 2008 г.В момента той е в Дубай, след като през 2016 г. му е разрешено да напусне страната за лечение.Обвинението е свързано със суспендиране на конституцията от Мушараф през 2007 г., когато той налага извънредно положение с цел да удължи мандата си. Той излезе с видеоизявление от болнично легло по-рано този месец, описвайки делото срещу него като \"неоснователно\".Генерал Мушараф е първият военен лидер, подлаган на съд в Пакистан за отмяна на конституцията.Действията на Мушараф през 2007 г. предизвикат протести и той подава оставка през 2008 г., за да избегне импийчмънт.Когато Наваз Шариф, негов стар опонент, когото той свали с преврат през 1999 г. е избран за министър-председател през 2013 г., започна процес за държавна измяна срещу Мушараф, а през март 2014 г. бившият генерал е обвинен в държавна измяна.Мушараф заяви, че случаят е политически мотивиран и че действията, които предприе през 2007 г. са съгласувани от правителството и кабинета. Но неговите аргументи аа отхвърлени от съда и той е обвинен в незаконни действия.Според пакистанската конституция всеки осъден за държавна измяна може да бъде изправен пред смъртното наказание. Генерал Мушараф живее в Дубай от 2016 г. и той твърдо отказва да се яви пред съда, въпреки множеството заповеди.Обвинението на Мушараф през 2014 г. за държавна измяна е изключително важен момент в страна, която военни владеят в голяма част от нейната независима история.Много от пакистанските военни лидери са управлявали страната пряко след преврати, както направи и Мушараф, или са имали значително влияние върху създаването на политика по време на периоди на гражданско управление.Но Мушараф е първият военен лидер, обвинен в подобно престъпление и се смята, че силните военни в Пакистан са наблюдавали внимателно случая. Анализатори твърдят, че военната институцията е наясно, че от това как протича случаят, това може да създаде прецедент.Генерал Первез Мушараф е назначен да ръководи пакистанската армия през 1998 г. Участието на армията в Каргилската война през май 1999 г. предизвика сериозен разрив между него и тогавашния премиер Наваз Шариф и генералът завзема властта с преврат през 1999 г.Изпълнявайки длъжността президент до 2008 г., Мушараф преживява множество опити за убийство и заговори срещу него по време на неговото управление.Той е най-известен в световен мащаб с ролята си в \"войната срещу терора\" на САЩ с подкрепата си след атаките на 11 септември, въпреки вътрешното противопоставяне.Мушараф напуска страната, след като се отказва от управлението през 2008 г., но се завръща през 2013 г. в спор за общите избори, когато му е забранено да застане пред съда и е въвлечен в няколко дела.Той се появява само два пъти на изслушвания за измяна и прекарва време в армейско здравно заведение или във фермата си в Исламабад. Впоследствие се премества в Карачи през април 2014 г., където живее до заминаването си две години по-късно.", "date": "2019.12.17", "title": "Пакистан осъди на смърт бившия си лидер Первез Мушараф"}
{"url": "https://news.bg/regions/operirat-ediniya-postradal-rabotnik-pri-zlopolukata-kray-aets-kozloduy.html", "text": "Оперират единия от пострадалите работници при трудовата злополука на строителната площадка край АЕЦ \"Козлодуй\", съобщава Нова телевизия.Припомняме, тежкият инцидент, при който двама загинаха, а други двама бяха ранени, стана вчера. Работниците  Единият от ранените беше освободен за домашно лечение, а другият остава в болница за операция. Той е без опасност за живота.Достъпът до строителната площадка все още е ограничен. На мястото не се допускат цивилни и журналисти. След инцидента дейностите на площадката, предвидена за депо за радиоактивни отпадъци край АЕЦ-а, са спрени.Заместник изпълнителният директор на фирмата възложител Георги Разложки обясни, че се изготвя план за безопасност, за да се разреши строителство на обекта.Нашият персонал основно има грижата да контролира какви материали се влагат и как се изпълнява проектът, за да може в бъдеще хранилището да изпълнява функциите си на защитна бариера, поясни той.Случаят ще бъде поет от Националната следствена служба под наблюдението на Окръжната прокуратура във Враца.Тепърва ще се изяснява каква е причината за инцидента - дали недоброто укрепване на крана или човешка грешка.По неофициална информация петметровите метални конструкции са се спускали в голяма дупка, като в момента на спускането в дупката е имало двама души, които са загинали при падането.Разследването продължава.", "date": "2019.12.17", "title": "Оперират единия пострадал работник при злополуката край АЕЦ \"Козлодуй\""}
{"url": "https://news.bg/crime/roditeli-sadyat-uchilishteto-v-slavyanovo-za-smartta-na-deteto-si.html", "text": "Семейство от Славяново съди местното училище за смъртта на детето си преди две години и половина, пише \"\". 14-годишният Радослав умира след побой от свой съученик. Насилникът е с условна присъда. Първото заседание по делото е в Окръжния съд в Плевен.Според родителите, вина носят и учителката, и директорката на училището. \". На видеозаписите се вижда, че синът ни е починал по време на час, а не в междучасие. В кабинета е имало и други деца, които може би ще бъдат извикани в съда. \", заяви Бисер Димитров, бащата на починалото момче.Майката разказа, че често срещат момчето, пребило техния син. По думите й, погледът на младежа с условна присъда бил нагъл.", "date": "2019.12.17", "title": "Родители съдят училището в Славяново за смъртта на детето си"}
{"url": "https://news.bg/world/kongresat-na-sasht-zabrani-na-pravitelstvoto-da-kupuva-produkti-ot-huawei.html", "text": "Камарата на представителите на САЩ единодушно прокара законопроект за забрана на американското правителство да купува продукти от Huawei и други компании, които представляват заплаха за националната сигурност на държавата, съобщават местни медии.Законопроектът ще бъде гласуван в Сената тази седмица, където се очаква да бъде подкрепен от демократите и републиканците.Законодателството също предвижда отпускане на 1 милиард долара на по-малки телекомуникационни доставчици в САЩ, за да се отстрани подозрителното оборудване.В съобщение от двете партии се казва, че подсигуряването на мрежите от зловредна чуждестранна намеса е от изключителна важност за безжичното бъдеще на САЩ. Компании като Huawei и нейните клонове представляват голяма заплаха за интересите на САЩ в търговията и сигурността, защото много телекомуникационни доставчици зависят от тяхното оборудване, подчертават те.", "date": "2019.12.17", "title": "Конгресът на САЩ забрани на правителството да купува продукти от Huawei"}
{"url": "https://news.bg/education/75-ot-uchitelite-u-nas-ne-si-dospivat-ot-stres.html", "text": "75% от педагогическите специалисти у нас страдат от хронично недоспиване заради стреса, на който са подложени в клас. Това показва национално проучване за бърнаут синдрома сред учителите, направено от специалисти от Пловдивския университет \"Паисий Хилендарски\", съобщават от Изследването е обхванало 1000 учители от цялата страна, а резултатите му бяха представени днес във висшето учебно заведение.По думи на ръководителя на проучването доц. Юрий Янакиев от Педагогическия факултет основните причини за бърнаут синдрома при педагогическите специалисти са проблемите при отношенията с децата и родителите.Той посочи, че най-засегнати от синдрома на изгарянето са над 50-годишните преподаватели, които имат повече от 20 години стаж.", "date": "2019.12.17", "title": "75% от учителите у нас не си доспиват от стрес"}
{"url": "https://news.bg/int-politics/ruski-bombardirovach-tu-22-katsna-avariyno-sled-otkaz-na-dvigatel.html", "text": "Руски бомбардировач Ту-22 кацна аварийно след повреда на двигател по време на учение в района на Астрахан в южната част на страната, съобщава \"Спутник\".Военните коментират, че бомбардировачът е провеждал планов полет, когато повреда на двигателя принуждава пилотите да извършат аварийно кацане, успяват да го приземят безопасно и извън населени места.По време на инцидента самолетът не е бил въоръжен.Туполев Ту-22 (кръстен в НАТО Blinder) е първият свръхзвуков бомбардировач, направен от Съветския съюз. Той може да достигне максимална скорост от 1750 километра в час и да носи до 12 тона бомби.", "date": "2019.12.17", "title": "Руски бомбардировач Ту-22 кацна аварийно след отказ на двигател"}
{"url": "https://news.bg/world/30-ot-toka-v-ruskata-republika-altay-e-ot-slanchevi-elektrostantsii.html", "text": "Слънчеви електростанции обезпечават 30 % от енергопотреблението в Република Алтай, съобщиха от пресслужбата в региона, цитирани от РИА Новости. Вторият етап на Ининската Слънчева електростанция (СЕС) мощност от 15 МВт и Уст-Коксинската СЕС мощност от 40 МВт от 1 декември започна да превежда ток в региона. От янаури 2020 г. се планира да бъде въведена в експлоатация още една станция. По-рано инвеститори построиха и въведоха в експлоатация в Република Алтай две слънчеви станции в Кош-Агаче с мощност по 5 МВт, станции в Уст Кане и Онгудае - всяка от по 5 МВт, Майминска станция с мощност от 25 МВт и първия етап на Ининската СЕС с мощност 10 МВт.През януари 2020 г. ще заработи Чемалската Слънчева електростанция с мощност от 10 МВт.\"Това е особено важно за надеждността на електроснабдяването най-вече на популярния за туристите Чемалския регион, където се намират множество туристически бази. По този начин установената мощност на слънчевите генерации в региона през 2020 г. ще достигне 120 МВт\", съобщиха от пресслужбата.Разчетената годишна изработка на всички слънчеви електростанции е около 154 млн. кВт/ч. Очаква се включването в експлоатация на новите слънчеви електростанции в републиката да повишат надеждността на електроснабдяването на районите и да понижи загубата при транслиране на ток без увеличение на тарифните такси за жителите на Горни Алтай.Припомняме, република Алтай се намира се в Сибирския федерален окръг и е част от икономически регион Западен Сибир. Разположена е на площ от 92 600 km² (на 35-то място в Руската федерация). По население е на 81-во място.", "date": "2019.12.17", "title": "30% от тока в руската република Алтай е от слънчеви електростанции "}
{"url": "https://news.bg/world/v-avstraliya-ochakvat-blizo-50-gradusa-po-tselziy-sledvashtite-dni.html", "text": "Рекордно високи декемврийски температури се очакват в Австралия от сряда. Гореща вълна ще обхване щатите Южна Австралия, Виктория и Нов Южен Уелс, пише \"Гардиън\".На места във Виктория и Южна Австралия прогнозата е температурата да се покачи до 48 градуса по Целзий в петък.В Нов Южен Уелс е наложена забрана за палене на огън от полунощ днес до полунощ в събота, докато пожарникари се борят с повече от 100 пожара в щата.От четвъртък до петък се очаква температурите да се покачат до 44-45 градуса по Целзий, в източни предградия на Сидни да достигнат 39 градуса в четвъртък и 35 градуса в събота.На някои места беше счупен рекорд за най-висока температура от повече от 70 г.За Мелбърн прогнозата е 39 градуса по Целзий в сряда и 41 градуса в петък.", "date": "2019.12.17", "title": "В Австралия очакват близо 50 градуса по Целзий следващите дни"}
{"url": "https://news.bg/crime/darzhaven-vestnik-obnarodva-ukaza-za-osvobozhdavaneto-na-tsatsarov.html", "text": "В Държавен вестник обнародваха указа на президента Румен Радев, с който освобождава Сотир Стефанов Цацаров от длъжността главен прокурор на Република България.Документът е издаден в София на 13 декември 2019 г. и е подпечатан с държавния печат. е предложен от правосъдния министър Данаил Кирилов. Припомняме, вчера президентът Румен Радев подписа указа за .. Мандатът му като главен прокурор изтича на 10 януари 2020 г., но смяната ще се осъществи предсрочно.Номинацията му за Комисията , макар че първоначално от НФСБ обявиха, че тя не е съгласувана с тях. От БСП признаха , но Корнелия Нинова предупреди, че . По време на дебатите преди гласуването в пленарна зала от  не само номинацията, но и самата концепция на комисията.Досегашният пост на Цацаров като главен прокурор ще бъде поет от Иван Гешев. За него бе , след като на  за неговото назначаване и го върна на ВСС. ", "date": "2019.12.17", "title": "Държавен вестник обнародва указа за освобождаването на Цацаров"}
{"url": "https://news.bg/politics/bsp-iska-pregled-na-tretiraneto-na-otpadatsi-v-tsyalata-strana.html", "text": "Лидерът на БСП Корнелия Нинова настоя за преглед на третирането на отпадъци в цялата страна. Това обяви соцводачката по време на посещението си в габровското село Яворец. Там тя се срещна с кмета и недоволни жители, които й предоставиха подписка срещу плановете за разширяване на съществуващия цех за преработване на отпадъци.Нинова посочи, че от БСП настояват за пълен преглед на местата за преработване на отпадъци в страната.Тя определи сметищата в много общини като \"цъкащи екологични бомби\", тъй като те били препълнени, а строителството на нови клетки вече е закъсняло.В заявеното намерение за село Яворец е посочено, че за целта ще се ползва питейна вода, а отпадната ще се излива в реката. Местните обаче се опасяват, че това създава опасност както за качеството, така и за количеството на водата.Друг проблем за хората е, че самият цех, където и в момента има бали с боклук, се намира на метри от къщите им. От красива държава с чиста природа ни превърнаха в бунище на чужди отпадъци, възмути се Нинова. Тя посочи, че и на други места в страната се складират и преработват отпадъци и настоя управляващите да спрат да разрешават това.Искаме чист въздух, вода и храна за българите, обяви червеният лидер.Припомняме, преди седмица италианските власти заловиха . Незаконният товар беше открит във влак. Търговската стойност на боклука се изчислява на 130 хиляди евро.От Министерството на околната среда и водите увериха, че  за приемане на отпадъците. Те за задържаните незаконни тонове боклук.Ден по-късно започна Предполага се, че тя е трябвало да бъде изгорена или погребана в депа у нас.По-късно стана ясно, че спрените в Италия отпадъци били , а не, както било посочено в документите - пластмасови отпадъци, които тепърва трябва да бъдат обработени. след като в продължение на седмица нивата на замърсяване на въздуха в столицата бяха в пъти над допустимото. Предложението на ГЕРБ беше да бъдат криминализирани горенето на автомобилни гуми, текстил и отработени горива.През септември пък следМОСВ започна\"Топлофикация - Перник\" АД, ТЕЦ \" Бобов дол\" ЕАД, \"Топлофикация - Сливен\" ЕАД и ТЕЦ \"Брикел\" ЕАД, заради съмнения за незаконно горене на отпадъци.", "date": "2019.12.17", "title": "БСП иска преглед на третирането на отпадъци в цялата страна"}
{"url": "https://news.bg/world/boris-dzhonsan-tsitira-reygan-vse-oshte-nishto-ne-ste-videli.html", "text": "\"Все още нищо не сте видели.\"Премиерът на Великобритания Борис Джонсън цитира бившия президент на САЩ Роналд Рейгън по време на първата среща на кабинета след проведените през , пише \"Гардиън\".Консервативната партия спечели мнозинство на вота в четвъртък и сега като първа задача си поставя да извади Великобритания от ЕС.\"Скай нюз\" излъчи кадри от изказването на Джонсън по време на първата среща на кабинета.Той заяви пред министрите, че тази страна промени това правителство и Консервативната партия за добро и подчерта, че трябва да се отплатят за това добро с работа на пълни обороти за промяна на страната.Според него не трябва да се тревожат да казват, че \"ние сме правителство на народа, това е кабинетът на народа, и ние ще работим за изпълнение на приоритетите на британския народ. И точно това те искат от нас да направим\".Джонсън попита колегите си колко нови болници ще открият и те отговориха 40.Премиерът подчерта, че \"кабинетът на народа\" работи по \"24 часа на ден\". Фразата на Рейгън вероятно е използвана от Джонсън целенасочено. Рейгън промени политическата карта на САЩ със спечелване на подкрепа в райони, контролирани от демократите.", "date": "2019.12.17", "title": "Борис Джонсън цитира Рейгън: Все още нищо не сте видели"}
{"url": "https://news.bg/int-politics/papa-frantsisk-premahva-papskata-tayna-pri-razsledvaniya-na-seksualno-nasilie.html", "text": "Папа Франциск издаде промени в начина, по който Римокатолическата църква се занимава със случаи на сексуално насилие над непълнолетни, премахвайки правилото за \"папска тайна\", съобщава \"Ройтерс\".Два документа, издадени от папата, обхващат практики, съществуващи от известно време в някои страни, включително съобщаване на съмнения за сексуална злоупотреба пред гражданските власти, когато това се изисква от закона.Документите също забраняват налагането на мълчание на тези, които съобщават за сексуално насилие или твърдят, че са жертва.Премахването на \"папската тайна\" в случаите на разследвания за сексуално насилие бе основно изискване от страна на лидерите на Църквата на среща на върха относно сексуалното насилие, проведена във Ватикана през февруари.Папата увеличи от 14 на 18 години възрастта на деца, под която Ватикана счита порнографски изображения за детска порнография, \"с цел сексуално удовлетворение, по какъвто и да е начин или използвайки каквато и да е технология\".И двата документа, издадени във вторник, са известни като рескрипти, където папата използва властта си, за да пренапише конкретни части от каноничното право или части от предишни папски документи.", "date": "2019.12.17", "title": "Папа Франциск премахва \"папската тайна\" при разследвания на сексуално насилие"}
{"url": "https://news.bg/politics/mrrb-dava-nad-2-mln-lv-za-avariyni-deynosti-v-pernik.html", "text": "Министерството на регионалното развитие осигурява над 2 млн.лв. от бюджета си за изпълнение на част от първите спешни мерки за подобряване на водоснабдяването в Перник.Финансирането е извън предвидените 2,7 млн. лв., които утре Министерският съвет ще отпусне за подмяна на утаителите в пречиствателната станция за питейни води.Още утре започва подмяната на спирателната арматура в началото на главен клон от водопроводната мрежа за кв. \"Изток\" след отклонението му за Промишлена зона.От бюджета на министерството са осигурени и 1 881 640 лв., с които ще се изгради временно аварийно съоръжение по трасето с. Чуйпетлово - с. Боснек - яз. \"Студена\". Средствата ще бъдат предоставени на община Перник.В предложението й се предвижда изграждане на бетонен дънен праг за водовземане и разполагане на утаител и уредба за изпускане на задържани дънни наноси. Чрез премостването, което е съобразено с трасето на пътя Боснек - Чуйпетлово, р. Струма ще се захранва с допълнителни водни количества. С тези средства ще бъдат финансирани доставката на материали и изграждането, проектиране, комплексен доклад за оценка на съответствието на инвестиционните проекти, осъществяване на строителен и авторски надзор.В настоящата кризисна ситуация МРРБ ще финансира и мерки от аварийния план на инж. Атанас Русев. Те включват дейности за захранване на язовир \"Студена\" от алтернативни или вече съществуващи водоизточници. Като следваща стъпка МРРБ ще осигури и финансиране на дейностите, предложени от проф. Костадин Щерев.Припомняме, че по-рано днес стана ясно, че нов, по-строг режим започва да действа в Перник. Той ще обхване около 100 хиляди души.Малко по-късно стана ясно, че . Омбудсманът Диана Ковачева пък призова Комисията за енергийно и водно регулиране да  на предоставяната услуга. Тя се обяви к.", "date": "2019.12.17", "title": "МРРБ дава над 2 млн. лв. за аварийни дейности в Перник"}
{"url": "https://news.bg/finance/stoyan-mavrodiev-planira-oshte-po-vazhna-rolya-za-bbr-v-evroprogramite.html", "text": "2018 г. беше най-успешната от двадесетгодишното съществуване на Българската банка за развитие, но резултатите от 2019 г. поставиха нов рекорд.През октомври 2017 г. Стоян Мавродиев пое длъжността главен изпълнителен директор и председател на Управителния съвет на ББР с ясно дефинирана цел - да модернизира Българската банка за развитие, да я превърне в институция с ясна и приета от обществото стратегическа визия и с удвоена годишна печалба.Още през първата година от управлението му ББР постигна най-високи резултати до момента. Активите на банката нараснаха с 552 млн. лв. и достигнаха рекордната за тогава сума от 1.5 млрд. евро. Кредитната активност на банката също отбеляза рекорд с кредити, отпуснати на предприятия, с обща стойност от 400 млн. лв. - 280 млн. лв. повече в сравнение с 2017 г. През 2018 г. ББР значително разви дейността си по он-лендинг програмите. Активно бе и партньорството й по плана \"Юнкер\" - инициатива за финансиране на фирми от МСП сектора с цел подпомагане на растежа, съживяване на стратегическите инвестиции в ключови сектори и създаване на нови работни места.Един от най-значимите успехи за банката, както и за малките и средните бизнеси в България, беше споразумението с Китайската банка за развитие на стойност 1,5 милиарда евро - повече от целия обем договорен ресурс от външни източници за цялата 20-годишна история на ББР. За сравнение, през 2017 г. привлечените средства са били на стойност 130 млн. евро.През 2018 г. ББР откри третото си дъщерно дружество - Фонд за капиталови инвестиции. Фондът е в подкрепа на основната мисия на Българската банка за развитие - подкрепата на българските предприятия. Дружеството разполага с капитал от 65 млн. лв., с който може да участва в капитала на малки и средни предприятия, като фокусът е върху стартиращи предприемачи, социални предприятия и МСП във фаза на растеж. Целта на Фонда за капиталови инвестиции е да осигури достъп на бизнесите до нужните средства да повишат конкурентоспособността си, да си осигурят на капитал за научноизследователска и развойна дейност и да увеличат производствения си капацитет.\"\", заявява в заключение на първата си година като главен изпълнителен директор Стоян Мавродиев:През първото деветмесечие Българската банка за развитие отбеляза 48% увеличение на нетната печалба спрямо същия период от 2018 г. Доходите на банката скочиха с 27%, а предоставените от ББР кредити - с 9%.Българската банка за развитие продължава да поддържа капиталова адекватност от 31% - най-високата в банковия сектор. Това ѝ позволява да продължи да развива своята кредитна дейност.През първите две години управление на Стоян Мавродиев финансовата група на Българската банка за развитие посрещна още две дъщерни дружества - \"ББР Лизинг\" и \"ББР Факторинг\".Услугите на \"ББР Лизинг\" подпомагат бизнесите, като ускоряват растежа и увеличават обема на производствената дейност. Създават също условия за технологично обновление на производствените мощности. Тези услуги са предимно фокусирани върху предприятията в областта на иновациите.Целта на \"ББР Факторинг\" е подобряване, стимулиране и развитие на общия икономически, експортен и технологичен потенциал на българските предприятия. Работи в две основни направления. Първото е факторинг за ускоряване обращаемостта на оборотния капитал на българския пазар, а второто направление - факторинг за износители, който улеснява достъпа и установяването им на международния пазар.Предстои въвеждането на нов, по-мащабен план, който да замени плана \"Юнкер\". InvestEU разполага с бюджет от 650 млрд. евро до момента. Приоритет ще бъдат дигитализацията, екологичните проекти и енергийните връзки. Планът ще обхване периода 2021-2027 г.\",\" заяви Стоян Мавродиев в речта си за откриване на международния икономически форум на ББР.", "date": "2019.12.17", "title": "Стоян Мавродиев планира още по-важна роля за ББР в европрограмите"}
{"url": "https://news.bg/crime/i-tsatsarov-s-nagrada-ot-politsay-na-godinata.html", "text": "Досегашният главен прокурор Сотир Цацаров получи една от наградите на \"Полицай на годината\". Вътрешният министър Младен Маринов връчи на Цацаров почетно отличие на МВР \"За доблест и заслуги\", съобщиха от МВР.Младши инспектор Бисер Чаушев в Граничния пункт - Момчилград е полицай на 2019-та година. Той е водач на служебното куче Хас. Колективната награда бе присъдена на сектор \"Измами\" в Националната полиция. На официална церемония днес бяха раздадени наградите \"Полицай на годината\". Вътрешният министър Министър Маринов благодаря за усилията, които полагат полицаите и определи .\"Предизвикателствата пред МВР растат, но \", каза Маринов на тържеството..Наградените полицаи работят по охрана на държавната граница и външна за ЕС, по противодействие на конвенционалната, противодействие на тежката и организираната престъпност. .На 26-то издание на тържествената церемония \"Полицай на годината 2019\" присъстваха депутати, зам.-главният прокурор Иван Гешев, председателят на ДАНС Димитър Георгиев, бивши министри на вътрешните работи и главни секретари на МВР, както и полицейски аташета на страните, акредитирани в България. Министърът благодари и на фондация \"Доверие и закрила\", съучредители на наградата \"Полицай на годината\".На тържествената церемония бяха раздадени , както и две поощрителни и две - за граждански принос. Част от отличените получиха и награди от Прокуратурата на Р България.По време на церемонията бе организиран търг за детски рисунки, участвали в конкурса \"Аз и Детското полицейско управление\". От изложените 100 творби бяха продадени 61, за които събраха 4190 лева.Те ще бъдат внесени по сметката на Националната благотворителна кампания за .Освен младши инспектор Бисер Чаушев, награди получиха и старши инспектор Иван Гераков - началник на група \"\" в сектор \"Противодействие на криминалната престъпност\", ОДМВР-Благоевград за противодействие на разпространението на наркотици и на кражбите. Отличията им са и за превенция на продажба на акцизни стоки и трафик на хора.На II място е инспектор Галина Великова - разузнавач в сектор \"Противодействие на икономическата престъпност\", ОДМВР-Силистра. Те са отличени за борба с измамите - по-специално с фалшиви пенсии.На III място е награден младши инспектор Костадин Коев младши автоконтрольор I степен в група \"Организация на движението, пътен контрол и превантивна дейност\" на сектор \"Пътна полиция\", ОДМВР-Пазарджик.Колективната награда \"Полицай на годината 2019 г.\" бе поднесена на служителите от сектор \"Измами\" в националната полиция за дейността им срещу телефонните измамници от Велико Търново, Русе и Плевен.На I място бяха отличени служителите от отдел \"Контратероризъм\" при ГДБОП.\"За  занимаващи се с придобиване на бизнеса на фирми, чрез сплашване, палежи, изнудвания и телесни повреди; търгуване, притежание и съхранение на незаконни огнестрелни оръжия и отпускане на заеми срещу залог или висока лихва; събиране или предоставяне на финансови средства, използвани за финансиране на терористични организации и покупко-продажба на незаконно огнестрелно оръжие и боеприпаси\", мотивират отличието от МВР.Втората колективна награда е за мобилна гранична полицейска група на Регионална дирекция \"Гранична полиция\" - Елхово при Главна дирекция \"Гранича полиция\". Тя е за арест на извършители на тежки криминални престъпления в София и в Сливен.III място е на отдел \"Криминална полиция\" при ОДМВР-Бургас за полицейско майсторство.В поощрителните награди е отличен 01 сектор \"Разследване на криминални престъпления\" към отдел \"Разследване\" при СДВР за работа по 480 досъдебни производства.С поощрителна награда е и 01 сектор \"Престъпления против личността\" към отдел \"Противодействие на криминалната престъпност\" при СДВР. Те са разкрили 10 от извършените 11 убийства през годината, изтъкнаха по време на церемонията.На церемонията бяха отличени и гражданите Петър Бонев от Стара Загора за това, че на 24 ноември 2019 г. с риск за живота си пресече извършването на тежко престъпление, застрашило живота на млада жена във влака от гара Пловдив за гара Варна.Дамян Колев от Димитровград бе отличен за проявена гражданска позиция. Той като охранител е спасил живота на 22 души като им е помогнал да се евакуират от горящо общежитие.", "date": "2019.12.17", "title": "И Цацаров с награда от \"Полицай на годината\""}
{"url": "https://news.bg/world/provali-se-opit-za-svalyane-na-estonski-ministar-zaradi-obida-po-adres-na-premiera-na-finlandiya.html", "text": "Вътрешният министър на Естония оцеля при вот на доверие, внесен в парламента на страната след скандал. Министърът се присмя на премиера на Финландия и на нейната Социалдемократическа партия, информира АП.44 срещу 42 депутати гласуваха в 101-местния парламент на Естония за отстраняване на Март Хелме от поста. Но предложението на опозиционната Партия на реформата не беше подкрепено от абсолютно мнозинство от 51 гласа, за да бъде прокарано.70-годишният Хелме обиди 34-годишния финландски премиер Сана Марин по време на интервю за естонско радио. Той заяви, че сега \"касиер\" води съседа на Естония, като очевидно има предвид миналото на Сана Марин, която е работила в магазин.Хелме, историк и бивш посланик на Естония в Русия, също се подигра с \"червената\" Социалдемократическа партия на Марин, отбелязвайки, че се опитва да \"ликвидира\" Финландия с политиките си.Миналата седмица Марин стана най-младият премиер на Финландия и третата жена, която оглавява правителството на страната.В понеделник президентът на Естония Керсти Калюлайд телефонира на финландския си колега Саули Нинистьо и се извини от името на Естония и Хелме на Марин и нейното правителство. Самият Хелме се извини в понеделник вечерта, като обвини медиите, че са изопачили думите му.Инцидентът беше близо да доведе до падане на трипартийната коалиция на Естония, водена от премиера Юрий Ратас, който беше призован от Калюлайд да уволни Хелме. Но Ратас отказа да го направи.", "date": "2019.12.17", "title": "Провали се опит за сваляне на естонски министър заради обида по адрес на премиера на Финландия "}
{"url": "https://news.bg/int-politics/frenskoto-pravitelstvo-e-resheno-da-provede-pensionnata-reforma.html", "text": "Френското правителство е решено да проведе планираната реформа на пенсионната система, въпреки продължаващата стачка в страната, обяви френският премиер Едуар Филип, изказвайки се на заседание на Националното събрание (долната камара на парламента), цитиран от ТАСС.\"Стачката и манифестацията, които се разгръщат днес, са абсолютно легитимни срещу нашия проект. Но ние ясно обявихме нашия проект за реформа и моето правителство е изцяло ангажирано с реформирането на пенсионната система и балансирането на бюджета на пенсионната система\", коментира Филип.Поредица от стачки по призива на френските синдикати започнаха в страната на 5 декември. В тях участват транспортни работници, лекари, учители, адвокати, пожарникари и представители на много други професии, недоволни от предстоящата реформа на пенсионната система.Миналата седмица френският премиер даде подробен отчет за принципите на пенсионната реформа. Той по-специално обясни, че през следващите години ще може да се получават пълни пенсии не от 62, а от 64 години. Сегашните десетки специални пенсионни режими също ще бъдат премахнати, в резултат на което служителите в държавните транспортни предприятия ще загубят обезщетенията и предсрочното си пенсиониране.Представителите на съюза заявиха, че обявените мерки не отговарят на техните изисквания и обещаха да продължат стачката.", "date": "2019.12.17", "title": "Френското правителство е решено да проведе пенсионната реформа"}
{"url": "https://news.bg/bulgaria/chetiri-firmi-sa-podali-oferti-po-proekta-za-modernizatsiya-na-suhopatni-voyski.html", "text": "И четирите фирми, поканени в конкурса за нова техника за Сухопътните войски, са подали документи. Фирмите са от Германия, Финландия, Франция и Швейцария.Министърът на отбраната Красимир Каракачанов отбеляза, че ще се види дали и четирите пакета с документи съдържат оферти.\"Доколкото имам информация, една от фирмите е направила друг вид предложение, което, според мен, не може да бъде определено като оферта. Нека комисията да си свърши работа. Минимум две оферти ще има, което е добре\", каза той.За поръчката на стойност 1,5 милиарда лева бяха поканени германската ARTEC, финландската Patria, френската NEXTER, и консорциум между американската General Dynamics и швейцарска компания.Проектът за модернизация на Сухопътни войски предвижда придобиване на 150 броя бойна и специална техника за три батальонни бойни групи, на системи и допълнително оборудване, както и обучение на състава.До 20 декември работна група трябва да анализира и оцени предложенията. Но министърът на отбраната Красимир Каракачанов допусна, че не всички подадени документи са с очакваните предложения.Толкова предложения министърът очаква и по проекта за нови модулни патрулни кораби за военноморския флот. На германската Lurssen и италианската Fincantieri са изпратени уточняващи въпроси за част от параметрите. Този проект е на стойност около милиард лева.Министърът на отбраната отчете, че за година кампанията за набиране на военни е била успешна. За първите 9 месеца на 2019 г. са приети 602-ама войника, което е почти два пъти повече в сравнение със същия период на 2018 г. Средната възраст на кандидатите, подали документи, е 25 години.Най-голям интерес и запълване на бройки има във ВВС, следвано от СВ, каза заместник-началникът на отбраната генерал-лейтенант Димитър Илиев в Централния военен клуб, където бяха наградени структурите, участвали в националната информационна кампания \"Бъди войник\".Министър Каракачанов припомни: \"Нашият стремеж бе последните три години да увеличаваме доходите на военнослужещите, заплатите, за да може тази професия да стане приемлива, поне в очите на младите хора, като заплащане. Защото в края на краищата 806 лв. бе заплатата преди три години на един войник\".В армията има към момента недостиг от 5000 военни.", "date": "2019.12.17", "title": "Четири фирми са подали оферти по проекта за модернизация на Сухопътни войски"}
{"url": "https://news.bg/bulgaria/pochina-dots-d-r-mariya-deenichina.html", "text": "С дълбока скръб съобщаваме, че на 17 декември почина доц. д-р Мария Дееничина, дългогодишен преподавател във Факултета по журналистика и масова комуникация на Софийския университет. Това съобщиха от Академичния състав на ФЖМК.Целият професионален живот на доц. д-р Мария Дееничина премина във Факултета по журналистика и масова комуникация, където извървя пътя от асистент до хабилитиран преподавател, като защити докторска дисертация през 1994 г., специализира в Лондонския университет, Великобритания и Университета на Мисури, Колумбия, САЩ.Доц. д-р Мария Дееничина преподаваше \"Съвременна българска журналистика\" и \"Малцинства и журналистика\". Автор е на фундаменталното изследване \"Между фанфарите и заклинанията: Тоталитарният модел на българската журналистика 1956-1989 година\", на десетки студии и статии в реномирани български и международни научни издания по въпросите на журналистиката и медийното битие на правата на човека. Един от съставителите и редакторите на сборниците \"От век на век, от слово към слово. Юбилеен сборник в чест на проф. д.и.н. Филип Панайотов\" и \"Българската журналистика 160 години. Минало-настояще-перспективи\".Мария Дееничина бе проникновен и задълбочен изследовател на медиите от близкото минало и съвременността, ерудиран и обичан преподавател на поколения студенти, незаменим научен ръководител и наставник на младите учени. Допринесе за развитието на ФЖМК като дългогодишен зам.-декан и ръководител на множество проекти. За цялостния си принос бе удостоена с Почетен нагръден знак \"Свети Климент Охридски\" - първа степен, пише още Академичния съвет на ФЖМК.", "date": "2019.12.17", "title": "Почина доц. д-р Мария Дееничина"}
{"url": "https://news.bg/int-politics/senatat-na-sasht-udrya-severen-potok-2-i-turski-potok-sas-sanktsii.html", "text": "Сенатът на САЩ отправи ясен сигнал, че руските \"Северен поток 2\" и \"Турски поток\" , съобщи АП.Белият дом смята, че газопроводът засилва влиянието на Русия в Европа.Санкциите срещу \"Северен поток 2\" са част от одобрения законопроект за отбрана за 2020 г. В него са включени и санкции срещу проекта \"Турски поток\", отбелязва ТАСС.Пентагонът пък получава $635 млрд. Общо за отбрана САЩ ще изхарчат $738 млрд. Това е един от най-големите в историята на САЩ. Спрямо 2019 г. разходите се увеличават с 3,1%.Други 71,5 милиарда долара трябва да бъдат използвани за продължаване на военни операции в Афганистан, Сирия, Йемен и противодействие на терористите в други страни.Освен това се предвижда 31,5 милиарда долара да бъдат изразходвани за поддържане на боеспособността на ядрените оръжия и тяхното модернизиране чрез Министерството на енергетиката на САЩ, както и други разходи за отбрана.Документът забранява прехвърлянето на изтребители от пето поколение F-35 в Турция, той съдържа пасаж, в който се посочва, че придобиването от Анкара на руски зенитно-ракетни системи С-400 е подчинено на закона \"За противодействие на руското влияние в Европа и Евразия\", който предвижда въвеждането на санкции от президента Тръмп срещу Ердоган.Законодателите разрешиха на Пентагона да \"харчи до 30 милиона долара за съхранение на шест турски F-35, които преди това бяха използвани за обучение на турски пилоти\" в авиобазата на САЩ, преди Анкара да бъде изключена от тази програма поради закупуването на S-400.Той съдържа и разпоредби, чиято цел е да бъдат наказани Русия, Турция и Китай, както и строги мерки срещу сирийското правителство и тези, които го подкрепят.Закупуването и разполагането на нови ракети със среден и по-малък обсег на земя обаче е забранено.По-рано, на 11 декември, Камарата на представителите гласува бюджета за отбрана, сега той трябва да бъде подписан от президента Доналд Тръмп. Американският лидер изрази готовността си да подпише законопроекта веднага след като бъде приет от законодателите.", "date": "2019.12.17", "title": "Сенатът на САЩ удря \"Северен поток 2\" и \"Турски поток\" със санкции"}
{"url": "https://news.bg/disasters/strelba-v-kazino-ima-ubiti.html", "text": "Най-малко трима души са били при стрелба в казино в американския щат Монтана, съобщава Ен Би Си.Нападателят е пристигнал с оръжие в казиното и е започнал да стреля.Сигнал за инцидента е бил подаден на спешния телефон 911.Пристигналите на мястото на стрелбата полицаи са започнали издирване на нападателя. Силите на реда са открили три трупа в казиното.Малко по-късно нападателят е бил открит и прострелян.Властите разследват причините за нападението.", "date": "2019.12.17", "title": "Стрелба в казино. Има убити"}
{"url": "https://news.bg/int-politics/tramp-pisa-na-pelosi-za-impiychmanta.html", "text": "Президентът Доналд Тръмп изпрати писмо до председателя на конгреса Нанси Пелоси във вторник, съобщи Си Ен Ен. Телевизията отбелязва, че писмото идва на фона на стремежа на демократите от Камарата да направят разследване за импийчмънт. Тръмп писа на Пелоси само ден преди камарата да гласува импийчмънта.Тръмп яростно твърди, че \"процесът срещу него е подобен на съдебните процеси за вещици Салем\". И обвини Пелоси, че представя \"фалшива демонстрация на сила\" по време на процеса на импийчмънт.\"Никой интелигентен човек не вярва на това, което казвате\", написа Доналд Тръмп.Президентът на САЩ и Нанси Пелоси са имали история на напрегнати, често лични битки, които бяха подчертани от разследването за импийчмънт, започнато тази есен. Последното заседание в Белия дом през октомври бе прекъснато заради обидите, които се хвърлиха един към друг в кабинетната зала.В писмото на 6 страници, което Тръмп изпрати до Капитолия, президентът нарича действията на Пелоси \"злобни\" и се вмъква в това, което той вижда като лични афера, като казва, че е нарушила собствената си клетва.\"Вие обиждате американците, като непрекъснато казвате\" Моля се за президента \", когато знаете, че това твърдение не е вярно, освен ако не е замислено в отрицателен смисъл\", пише Тръмп в писмото. \"Това е ужасно нещо, което правиш, но ще трябва да живееш с него, не аз!\"В друг сегмент от писмото Тръмп пише на оратора на Камарата: \"Не знаете, нито ви интересува големите щети и наранявания, които сте нанесли на прекрасни и любящи членове на моето семейство.\"\"Вие сте тези, които се намесват в изборите за Америка\", казва Тръмп.Президентът беше силно критичен към стремежа на демократите за импийчмънт, защитавайки се, като твърди, че импийчмънтът \"не включва никакви престъпления, никакви провинения и никакви лоши действия\".Той също така твърди, че опитът на демократите да го отстранят от власт е част от усилията им за отмъщение за резултатите от изборите през 2016 г.\"Това не е нищо повече от незаконен опит за преврат на партизани, който въз основа на скорошни настроения ще се провали лошо на щанда за гласуване\", пише Тръмп. \"Вие не сте само след мен, като президент, вие сте след цялата Републиканска партия.\"Тръмп е определен за третият президент в историята на САЩ, който ще бъде импийст.Той написа, че Пелоси е \"изгубил значението на много грозната дума, импийчмънт!\"\"Пристъпвайки към недействителния им импийчмент, вие нарушавате клетвата си, нарушавате вярността си към Конституцията и обявявате открита война на американската демокрация\", написа Тръмп.Президентът също използва писмото, за да изпрати съобщение до базата си - едновременно да каже на своите привърженици, че не се отказва от борбата срещу импийчмънта, докато сгъва някои от най-големите си попадения срещу демократите и така нареченото вашингтонско блато.Тръмп посвети голяма част от писмото, за да изтъкне това, което вижда като политически победи, като заяви, че демократите са \"отчаяни да отвлекат вниманието\" от състоянието на икономиката и други усилия на администрацията. Той нарече уволнението на директора на ФБР Джеймс Коми \"едно от най-добрите решения на страната ни\".", "date": "2019.12.17", "title": "Тръмп писа на Пелоси за импийчмънта"}
