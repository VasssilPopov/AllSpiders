{"url": "https://news.bg/world/ukrayna-zad-atakata-s-virusa-petya-a-stoyat-ruskite-spetssluzhbi.html", "text": "Украинската служба за сигурност обяви, че е установила участие на руските спецслужби в кибератаката с вируса-изнудвач Petya.A, който се започна да се разпространява в мрежата от 27 юни, предаде Би Би Си.Вирусът нанесе поражения на компании и държавни институции в различни страни.Изводите на Службата за сигурност на Украйна се основават на данни, получени от международни антивирусни компании. Те показват, че изнудването за пари е само прикритие за основната цел на кибератаката.Експертите посочват, че твърде примитивният механизъм за присвояване на средства показва, че обогатяването не е истинската цел на атаката.По-рано специалисти коментираха, че поначало вирусът Petya.A не предполага възстановяване на поразените файлове, което означава, че парите не са били действителната цел на хакерите.От службата посочват, че кибератаката е била насочена към \"дестабилизиране на обществено.-политическата ситуация в страната\".Следите водят към същите хакерски групи, които атакуваха украинската финансова система през декември 2016 година, което показва, че са замесени руските спецслужби, посочват от украинската служба за сигурност.Според неокончателни данни, 75% от заразените компютри при атаката с вируса Petya.A са в Украйна.Бяха засегнати летище Бориспол, пощенските служби, телекомуникациите, както и компютрите енергийната система, министерството на инфраструктурата, на правителството.Някои руски компании също заявиха, че са пострадали, но според данни на лабораторията ESET заразяванията в Русия са едва 0.8 на сто от общия брой.", "date": "2017.07.01", "title": "Украйна: Зад атаката с вируса Petya.A стоят руските спецслужби "}
{"url": "https://news.bg/regions/proveryavat-za-ekozamarsyavane-mestnostta-kavatsite.html", "text": "Започна проверка за екозамърсяване в местността \"Каваците\", област Бургас.Проверката е инициирана от министъра на туризма Николина Ангелкова и се извършва от Регионалната инспекция по околната среда и водите в Бургас.Според сигнала на посетители хотел, намиращ се в местността \"Каваците\", е изхвърлял отпадните си води към тръба на дъждовната канализация, след което биологични отпадъци и тоалетна хартия се изсипвали на близкия плаж.В хода на проверката ще присъстват и експерти от Министерството на туризма и Комисията за защита на потребителите, които ще направят цялостна инспекция за работата на хотела.", "date": "2017.07.01", "title": "Проверяват за екозамърсяване местността \"Каваците\""}
{"url": "https://news.bg/crime/arestuvaha-mayka-i-sin-za-ubiystvo-v-stolitsata.html", "text": "Полицията в София е арестувала майка и син за убийството на 61-годишен мъж в София, съобщава БНР.Деянието е извършено през нощта. По първоначални данни отговорна за убийството е задържаната жена, но има съмнения, че синът ѝ е съпричастен към престъплението.Жената е живеела с 61-годишната жертва на семейни начала. Предполага се, че я го е намушкала с нож.Работата по случая продължава. Изясняват се обстоятелствата около деянието, както и дали синът е съпричастен към него.", "date": "2017.07.01", "title": "Арестуваха майка и син за убийство в столицата"}
{"url": "https://news.bg/crime/arestuvaha-dvama-rusnatsi-sbili-se-s-politsai-v-sveti-vlas.html", "text": "Полицаите в Несебър задържаха за 72 часа двама руски граждани за сбиване с полицейски служители.Установено е, че около 21 ч. на 29 юни, четвъртък, 56-годишният руснак Сергей Е. е причинил лека телесна повреда в областта на лицето спрямо полицейски служител, който изпълнявал служебните си задължения. Руснакът е ударил полицаят с дясна ръка по главата в апартамент в \"Гранд хотел Свети Влас\" в Свети Влас.Другият задържан руснак е привлечен като обвиняем за това, че около 21 ч. на същата дата в същия хотел е причинил лека телесна повреда спрямо други служител на реда, който изпълнявал служебните си задължения. Установено е, че 36-годишният Евгений Е. е удари полицая с крак в гръб, в областта на бъбреците.Евгений Е. е обвинен и за това, че по-рано в четвъртък е счупил елемент от стъклен купол в ресторант, след като хвърлил по него стъклена чаша. Деянието било извършено отново в същия хотел.Предстои Районната прокуратура в Несебър да внесе в съда искане за постоянното задържане спрямо обвиняемите.", "date": "2017.07.01", "title": "Арестуваха двама руснаци, сбили се с полицаи в Свети Влас"}
{"url": "https://news.bg/regions/golyam-pozhar-zasegna-zhilishtni-sgradi-v-pleven.html", "text": "Голям пожар избухна край Плевен. Природната стихия е засегнала и жилищни сгради. По последни данни пожарът вече е овладян. Няма пострадали.Установено е, че пожарът е възникнал след като са се запалили сухи треви в близост до жилищния комплекс \"Дружба\" в Плевен. Заради вятъра пламъците обхващат жилищен блок и други постройки. Стихията е унищожила хиляда декара жито.Говорителят на МВР Марияна Цветкова обясни пред БНР, че пожарът е нанесъл щети на постройките. По думите ѝ на мястото веднага са били изпратени служители от Регионалната дирекция на \"Пожарна безопанност и защита на населението\". Общо 6 автомобила са се опитвали да изгасят пожара. Към момента няма информация за бедстващи хора.Припомняме, Националният институт по метеорология и хидрология (НИМХ) при БАН предупреди за екстремна опасност за пожари днес, 1 юли. Опасността важи за 23 области в страната - Видин, Монтана, Плевен, Ловеч, Габрово, Велико Търново, Русе, Търговище, Разград, Силистра, Шумен, Добрич, Варна, Бургас, Сливен, Стара Загора, Кърджали, Хасково, Ямбол, Кюстендил, Перник, София-област и Благоевград.Само към 12 часа днес пожарникарите в страната са реагирали на 68 сигнала за произшествия, 44 от които за пожари. МВР призовава хората да бъдат внимателни сред природата, да не палят огън на открито, нито да изхвърлят незагасени цигари.", "date": "2017.07.01", "title": "Голям пожар засегна жилищни сгради в Плевен"}
{"url": "https://news.bg/world/nay-malko-17-raneni-pri-strelba-v-noshten-klub-v-amerikanskiya-shtat-arkanzas.html", "text": "Най-малко 17 души са ранени по време на стрелба в нощен клуб в американския щат Арканзас, предаде телевизия Fox News, позовавайки се на полицията.Един човек е в критично състояние, но към момента няма данни за загинали.По данни на медиите най-младият пострадал е на 16 години.\nСигналът за престрепката е постъпил в полицията към 2.30 часа сутринта местно време. Веднага след това служители на реда се отправили към местопрестъплението - клуба \"Power Lounge\" в град Литъл Рок.Според полицията, инцидентът е станал след скандал и не става дума за тероризъм.", "date": "2017.07.01", "title": "Най-малко 17 ранени при стрелба в нощен клуб в американския щат Арканзас"}
{"url": "https://news.bg/regions/intenziven-trafik-na-gkpp-kulata.html", "text": "Изключително интензивен трафик на леки автомобили и автобуси за излизане от страната през Граничния контролно-пропускателен пункт (ГКПП) Кулата-Промахон.МВР съобщава, че граничните полицаи работят при максимален капацитет на натоварване, поради многобройния поток от леки автомобили, чиято колона излиза извън зоната за контрол на ГКПП Кулата. Предприета е допълнителна организация на работа - леките автомобили се обработват на три трасета, автобусите и товарните автомобили на по едно трасе, което е и максималният капацитет на ГКПП-Промахон.На изход граничните проверки се извършват от максимален брой служители - 8 служителя с началник-смяната, при налични четири работни станции.В голяма част от леките автомобили и автобусите пътуват малолетни и непълнолетни български граждани, които не са придружавани от родителите. Това забава допълнително нещата, защото се изисква по-голяма обработка поради проверката на декларациите-съгласия от отсъстващите родители и задължителната им проверка в системата за граничен контрол.Голяма част от потока е от граждани на трети страни - основно Сърбия, Молдова и Украйна. Тези пътници се обработват задължително и от гръцките полицаи. Това също довежда до периодично задръстване на трасетата от леки автомобили, чакащи да получат документите си от гръцка страна.От ГКПП \"Кулата\" съобщиха, че при периодичното изчистване на движението на автобусите, четвъртата лента незабавно ще започва и пропускането на леки автомобили. Граничните проверки се извършват максимално бързо и на изход се пропускат средно около 10 автомобила за минута.ГД \"Гранична полиция\" препоръчва на шофьорите да ползват и алтернативния граничен пункт с Гърция през ГКПП-Илинден.", "date": "2017.07.01", "title": "Интензивен трафик на ГКПП - \"Кулата\""}
{"url": "https://news.bg/world/dvama-balgari-zaginaha-pri-katastrofa-v-turtsiya.html", "text": "Двама български граждани загинаха при катастрофа в Турция. Инцидентът е станал на пътя Кония - Караман, съобщиха от Министерството на външните работи.В катастрофата са пострадали още 10 души. 6 от тях са българи. Всички ранени са транспортирани в болници  в град Кония и са настанени за лечение. Към момента няма повече информация относно тяхното състояние.Изяснено е, че микробус със софийска регистрация се е ударил челно в друг пътнически бус с турски номера. Произшествиетло е станало малко преди обяд.Посолството ни в Анкара е в непрекъсната връзка с роднините на пострадалите и оказва необходимото съдействие. Българският консул в Анкара Георги Пантелеев е обявил, че ще посети болниците, където са настанени пострадалите.Все още не е установена самоличността на загиналия българин. Не са изяснени и по-подробни обстоятелства около катастрофата. Работата по случая продължава.", "date": "2017.07.01", "title": "Двама българи загинаха при катастрофа в Турция"}
{"url": "https://news.bg/regions/otkriha-tyaloto-na-vtoroto-dete-udavilo-se-v-reka-iskar.html", "text": "Откриха тялото на второто дете, което се удави във водите на река Искър край плевенското село Ставерци, съобщи Нова телевизия.Припомняме, инцидентът стана на 29 юни, четвъртък.  Тогава група от 6 тийнейджъри отшили до реката да се разхладят и въпреки забраната влезли в нея да се къпят. Заради силното течение , а други две били спасени от приятелите си. ", "date": "2017.07.01", "title": "Откриха тялото на второто дете, удавило се в река Искър"}
{"url": "https://news.bg/crime/izdirvat-89-godishen-mazh-v-sofiya.html", "text": "Полицията в София издирва 89-годишен мъж. Лазар Атанасов Цинцаров е напуснал дома си в квартал \"Овча купел\" вчера сутринта, 30 юни. От тогава е в неизвестност. До този момент следите му се губят, съобщава МВР.По данни на близките, мъжът често се движел с метална количка, пълна с пластмасови бутилки.Мъжът е среден на ръст, с тъмни очи и права, рядка, прошарена коса. Бил е облечен с черно долнище на анцуг и зелена тениска. Човекът е с намален слух.Гражданите, които разполагат с допълнителна информация за възрастния мъж, могат да сигнализират на тел.112, 02/9821760, 02/9821755 или в най близкото поделение на МВР.", "date": "2017.07.01", "title": "Издирват 89-годишен мъж в София"}
{"url": "https://news.bg/regions/pozhar-i-v-kyustendilsko.html", "text": "Два екипа на пожарната се борят с възникнал пожар между селата Драговищица и Стенско, област Кюстендил.Пожарът е обхванал предимно храсти. Според Областната дирекция на МВР - Кюстендил няма опасност за населението или домовете на хората в района.Горски служители помагат на пожарникарите за потушаването на пламъците.Припомняме, днес на няколко места в страната възникнаха сериозни пожари. Имаше и множество по-малки пожари. Само към 12 часа пожарникарите в страната са реагирали на 68 сигнала за произшествия, . Най-сериозен пожар възникна в Плевен, където пламъците обхванаха и жилищни сгради. В бедствието изгоряха хиляда декара жито.В Кюстендилска област през днешния ден пожари имаше и в Дупница и в село Раненци.", "date": "2017.07.01", "title": "Пожар и в Кюстендилско"}
{"url": "https://news.bg/world/trima-arestuvani-vav-velikobritaniya-po-podozreniya-v-terorizam.html", "text": "Властите във Великобритания са арестували трима мъже по подозрения за тероризъм, съобщи The Guardian.Предполага се, че тримата подготвяли или подстрекавали извършването на терористични актове.Детективи от дирекцията за борба с тероризма в Лондон, подпомагани от полицаи Съсекс, са арестували двама души в Есекс и един в Източен Съсекс, разположен в Южна Англия.Операцията по задържането на предполагаемите терористи е проведена вчера, 30 юни, около 18 ч. местно време.Мъжете са на 28 и 31-годишна възраст. Те са били преместени в полицейски участък в Южен Лондон.В хода на антитерористичната операция властите във Великобритания са извършили и няколко претърсвания на жилища. Претърсен е един адрес в Източен Съсекс и три адреса в източен Лондон.Припомняме, към момента нивото от терористична заплаха на Острова е \"сериозно\". Това е предпоследното ниво от скалата.", "date": "2017.07.01", "title": "Трима арестувани във Великобритания по подозрения в тероризъм"}
{"url": "https://news.bg/regions/katastrofa-predi-tunel-kocherinovo-na-am-struma.html", "text": "Движението по АМ \"Струма\" е ограничено заради пътнотранспортно произшествие. При 82 километър, от АМ \"Струма\", преди тунел \"Кочериново\" в посока Благоевград, движението временно се осъществява само в изпреварващата лента, съобщи АПИ.На мястото са пристигнали екипи на \"Пътна полиция\", които регулират движението. Призовават се водачите да се движат с повишено внимание и съобразена скорост.Установено е, че към 17.15 ч. лек автомобил, управляван от гръцки гражданин е спрял в аварийната лента. Той е бил ударен от друг автомобил, в който пътували майка и дъщеря. При удара гръцкяит гражданин е изхвърчал от колата. Мъжът е прелетял през мантинелата и е паднал по ската, встрани от магистралата.Гръкът е настанен е в реанимацията на МБАЛ-Благоевград с поли-травма. Майката и 16-годишното момиче са с травма на гърдите от колана. Към момента няма повече информация за състоянието им, съобщи БГНЕС.", "date": "2017.07.01", "title": "Катастрофа преди тунел \"Кочериново\" на АМ \"Струма\" "}
{"url": "https://news.bg/regions/44-signala-za-pozhari-v-stranata.html", "text": "Към 12 часа днес звената на Главна дирекция \"Пожарна безопасност и защита на населението\" са реагирали на 68 сигнала за произшествия, съобщи МВР.44 от сигналите са били за пожари.Припомняме, Националният институт по метеорология и хидрология (НИМХ) при БАН предупреди за екстремна опасност за пожари днес, 1 юли. Опасността важи за 23 области в страната - Видин, Монтана, Плевен, Ловеч, Габрово, Велико Търново, Русе, Търговище, Разград, Силистра, Шумен, Добрич, Варна, Бургас, Сливен, Стара Загора, Кърджали, Хасково, Ямбол, Кюстендил, Перник, София-област и Благоевград.При този екстремален индекс за пожароопасност са възможни бързо разпространяващи се много силни пожари с въвличане на дървесните корони.Препоръчва се хората да бъдат внимателни сред природата, да не палят огън на открито, нито да изхвърлят незагасени цигари.Припомняме и че заради  бяха регистрирани 5 смъртни случая в София.Главна дирекция \"Пожарна безопасност и защита на населението\" е отговорила и на 24 сигнала за спасителни дейности.Към момента служителите участват в локализирането и ликвидирането на 16 произшествия.", "date": "2017.07.01", "title": "44 сигнала за пожари в страната"}
{"url": "https://news.bg/crime/postoyanen-arest-za-shotlandski-turist-obvinen-za-bludstvo-s-maloletna-v-hotelski-asansyor-v-slanchev-bryag.html", "text": "Районния съд в Несебър мярка за неотклонение \"Задържане под стража\" спрямо 59-годишния шотландски турист Филип Робъртсън, привлечен като обвиняем за блудство с малолетно момиче в хотелски асансьор в Слънчев бряг.Установено е, че има достатъчно доказателства за постоянното задържане спрямо Филип Р. за престъплението, извършено на 25 юни в хотелски асансьор в курорта Слънчев бряг.По делото са проведени разпити на свидетели и е извършено разпознаване на лица. Назначена е и комплексна биологична и ДНК-експертиза. По случая предстои извършването на още процесуални действия.По време на заседанието обвиняемият Филип Р. е посочил, че не е извършвал блудствени действия с детето, а е упражнил безобидни или любезни посегателства спрямо лицето. Той обяснил, че момичето си гледало в телефона и не го видяло докато влиза в асансьора. След това я попитал дали прекарва добре почивката си, а тя се стреснала и подскочила от страх. Шотландецът се опитал да успокои детето и тогава осъществил допир с нея.Мъжът изрично е заявил и че признава тези свои действия (безобидни или любезни посегателства). Следователно шотландецът потвърдил, че е бил в с лицето в асансьора.Според Районния съд в Несебър обаче негативните психически преживявания на пострадалото малолетно лице не са в резултат на безобидни или любезни посегателства, а извършителят се е опитвал да омаловажи останалите доказателства и показания.Изяснено е още, че Филип Р. вече е осъждан за сексуални престъпления. Според съда действията, които обвиняемият е извършил в хотелския асансьор на 25 юни сочат, че наложените му вече наказания не са оказали спрямо него поправителен и превъзпитателен ефект и не са постигнали целта на наказанието.Според решението съда съществува реална опасност обвиняемият да се укрие или да извърши друго престъпление. Имайки предвид това, както и факта, че мъжът бил в България с цел туризъм и няма причина да остане доброволно на територията на страната, срещу него е взета мярка постоянен арест.Установено е и че обвиняемият не е не е изпълнил указанията на разследващия орган, а именно да не се отклонява от местопребиваването си без да уведоми писмено разследващия или наблюдаващия делото прокурор. Вместо това мъжът предприел действия по регистрация в друг хотел, което е наложило същият да бъде издирван и открит там.За извършеното от Филип престъпление законът предвижда наказание \"Лишаване от свобода\" за срок от една до шест години.Определението на Районен съд - Несебър подлежи на обжалване или протестиране в тридневен срок пред Окръжен съд - Бургас.", "date": "2017.07.01", "title": "Постоянен арест за шотландски турист, обвинен за блудство с малолетна в хотелски асансьор в Слънчев бряг"}
{"url": "https://news.bg/world/protest-v-london-iska-ostavkata-na-tereza-mey.html", "text": "Хиляди хора се събраха на протест в центъра на Лондон. Гражданите се обявиха против правителството и икономическата политика на Великобритания.Протестиращите поискаха оставката на министър-председателя Тереза Мей, съобщи БиБиСи.Демонстриращите се събраха пред централата на БиБиСи в центъра на Лондон, след което се отправиха към площада на парламента. Те запазиха едноминутно мълчане в чест на жертвите на , при който .Протестът е организиран от групата \"People's Assembly Against Austerity\", което в превод означава \"Народна асамблея против строгите икономии\". Недоволството се оглавява от лидера на лейбъристите Джереми Корбин.", "date": "2017.07.01", "title": "Хиляди протестиращи в Лондон искат оставката на Тереза Мей"}
{"url": "https://news.bg/crime/arestuvaha-dvama-s-niva-za-kanabis-v-pazardzhik.html", "text": "Полицията в Пазарджик арестува двама за производство и притежание на марихуана.При претърсване на местността \"Мешето\" край пазарджишкото село Синитево, служители на сектор \"Криминална полиция\" попаднали на нива, засадена с 35 растения от рода на канабиса, достигнали височина от 0.5 до 1.20 метра.Общата маса на иззетото количество възлиза на 4.8 килограма.В хода на разследването криминалистите установили стопаните на насаждението - 29-годишният Т.Т. и 31-годишният Д.И.В хода на проверката на жилищата на двамата задържани полицаите намерили още около 160 грама суха листна маса, готова за продажба.Двамата мъже са задържани в ареста за срок до 24 часа. Работата по случая продължава под наблюдението на прокурор. Срещу двамата е образувано досъдебно производство.", "date": "2017.07.01", "title": "Арестуваха двама с нива за канабис в Пазарджик"}
{"url": "https://news.bg/int-politics/i-otnovo-helmut-kol-pishe-istoriya.html", "text": ".През целия си живот Хелмут Кол имаше невероятен усет за точния момент. Неговият инстинкт и безкомпромисност сложиха край на разделението на Германия и проправиха пътя към ЕС - такъв, какъвто го познаваме днес. Той , хващаше се за него и преследваше целите си неотклонно. Без да се интересува от цената, дори и в личната си сфера.По пътя си Хелмут Кол успя да си спечели и неприятели. Но с качествата, които той притежаваше, бившият канцлер на Германия изгради фундамента на общия дом Европа, който днес не е в най-доброто си състояние. С новопокълналия национализъм някои страни-членки поставят под въпрос смисъла на ЕС. Британците вече решиха да го напуснат, а САЩ на президента Доналд Тръмп са всичко останало, само не и надежден съюзник.Европейският флаг като символИменно в тези времена на нова несигурност се проведе и траурната церемония за Хелмут Кол. Държавни и правителствени ръководители от цял свят пристигнаха в пленарната зала на Европарламента в Страсбург, за да кажат последно сбогом на . На траурната церемония присъстваха представители на испанското кралско семейство, дългогодишни съмишленици от Изток, Запад, Север и Юг. В центъра на пленарната зала бе поставен ковчегът, покрит по изричното желание на Кол с европейския, а не с германския национален флаг.Думите на председателя на ЕК Жан-Клод Юнкер бяха трогателни. Доналд Туск и някои други отдадоха дължимото на заслугите на Кол по-скоро технократски. Накрая федералната канцлерка Ангела Меркел благодари в прочувствена реч на Хелмут Кол за това, че днес има възможност да живее в една свободна Европа.Бил Клинтън назова най-важнотоБившият американски президент Бил Клинтън беше този, който всъщност обобщи случващото се днес. А именно, че Хелмут Кол още веднъж пише история. Сега и точно в този момент. В тази толкова опасна фаза за неговото творение - Обединена Европа.Бил Клинтън говори за преходността на живота, за  и за отговорността. За това, че около ковчега с тялото на Кол изведнъж духът на ЕС отново оживява, и че европейците трябва да изграждат съвместното си бъдеще в условията на взаимно уважение така, че никога повече да няма войни на европейска земя.Британската правителствена ръководителка Тереза Мей, която води преговорите за Брекзит, изведнъж загуби своята заплашителност и се превърна в екзотична фигура, на която мястото ѝ просто не е тук.А Хелмут Кол е по-жив от всякога. Прощаването с него се превърна в израз на самоувереност, воля и сила. Сила, от която Европа се нуждае. Един исторически момент, който би допаднал и на Хелмут Кол.", "date": "2017.07.01", "title": "И отново Хелмут Кол пише история"}
{"url": "https://news.bg/bulgaria/napadnaha-ekip-na-speshnata-pomosht-v-sofiya.html", "text": "В София екип на спешната помощ е нападнат заради закъсняла линейка, предаде Би Ти Ви.В час пик е получен сигнал за посещение от медицински екип. Линейката е пристигнала след 40 минути заради изключително натоварения ден, съобщи говорителят на Центъра за спешна помощ в София Катя Сунгарска, цитирана от агенция \"Фокус\".\"Толкова много повиквания имахме, а всички бяха от спешни, по-спешни. По-голямата част бяха улични, имахме много повиквания за деца. Забавихме линейката 40 минути, като през цялото време сме държали връзка с тях - съветвали сме ги, казвали сме им, че първата освободена линейка ще дойде.\" - добави Сунгарска.Когато екипът е пристигнал, близките на пациента са проявили агресия и са ударили шамар на шофьора на линейката. Лекарката е стресирана.Въпреки че констатираното на място състояние не е изисквало оказването на спешна помощ, пациентът е хоспитализиран със съмнения за вирусно заболяване.Само в рамките на деня заради високите температури има повече от 220 повиквания за спешна медицинска помощ в столицата.Медицинските екипи са оказали помощ при над 30 случая на колабирали хора и около 20 деца с оплаквания.", "date": "2017.07.01", "title": "Нападнаха екип на спешната помощ в София "}
{"url": "https://news.bg/bulgaria/edin-ot-zadarzhanite-za-napadenieto-v-asenovgrad-e-priblizhen-na-ahmed-musa.html", "text": "Един от задържаните заради нападението в Асеновград, е ходжа Стефан Димитров, познат в ромската махала като Тефик, съобщи Би Ти Ви.Той е приближен на имама от Пазарджик Ахмед Муса. Преди години беше задържан заедно с него за проповядване на радикален ислям. Димитров беше обвинен, че по време на религиозно шествие е носел знамена с логото на \"Ислямска държава\".Делото още не е приключило, а ходжата е бил пуснат под гаранция. Съпругата му Анка твърди, че е участвал в сблъсъците в понеделник, за да помогне на племенника си, който бил нападнат.\"Без нищо го задържаха. Хич вина няма. Болен е.\" - обясни тя.Допреди дни ходжата проповядвал в къща, която е трудно откриваема и отвън по нищо не личи, че е молитвен дом.Според приятелите на Тефик в последните дни обаче умишлено се провокира напрежение.Жандармерията и днес остана да пази входовете към ромската махалата на Асеновград.Тази вечер жители на града отново се събраха на протест след нападението над деца спортисти.", "date": "2017.07.01", "title": "Един от задържаните за нападението в Асеновград е приближен на Ахмед Муса"}
{"url": "https://news.bg/politics/andrey-kovachev-aktiviraha-vsichki-ruski-agenti-da-prechat-na-sblizhavaneto-ni-s-makedoniya.html", "text": "В България, Гърция и Македония в момента са мобилизирани всички руски агенти да плашат българи, гърци и \"македонци\" със сближаването, постигнато между Бойко Борисов и Зоран Заев.Това заяви евродепутатът Андрей Ковачев в социалната мрежа Фейсбук.\"Подобряване на отношенията между София и Скопие не влиза в сметките на Москва и Белград. Само първите няколко дни в Скопие бяха написани над 300 статии срещу Заев и сближаването с България, като той беше обявен за \"предател на македонския идентитет\". В Гърция активираха полуумрялата Златна зора да прави \"протести\" със сръбски знамена срещу всякакво сближаване със Скопие. У нас активираха \"цялото ДС войнство\" да се бори срещу сближаването и да ни плаши, че нашите национални интереси са предадени и че сме \"признали македонски език\". Де що има ДС написа открити писма и памфлети срещу Екатерина Захариева.\" - коментира Ковачев.Той прогнозира нови провокации срещу сближаването ни с Македония.\"Страхът от исторически пробив в отношенията между София и Скопие е огромен и до подписването на договора на 2-ри август (ако остане тази дата) очаквам още много провокации от \"патриоти\" в трите държави. Така наречената партия ВМРО-ДПМНЕ излиза всеки ден с декларации на официалната си страница да брани \"отделният етногенезис на македонците\". Тази партия има съкращението ВМРО в името си, Боже, виждат ли отнякъде старите войводи, чуват ли, Боже, какво кощунство се случва!? И те всички, в трите държави, се пишат \"патриоти\", инструктирани от Централата да плашат и саботират.\" - казва още евродепутатът в свой в социалната мрежа.", "date": "2017.07.01", "title": "Андрей Ковачев: Активираха всички руски агенти да пречат на сближаването ни с Македония"}
{"url": "https://news.bg/world/svetat-se-proshtava-s-helmut-kol.html", "text": "\"Един голям европеец! Светла му памет\". Това написа премиерът Бойко Борисов в съболезнователната книга по повод кончината на бившия германски канцлер и обединител на Европа Хелмут Кол, съобщиха от правителствената пресслужба.Траурната церемония в памет на бившия канцлер на Германия и един от политиците с най-голям принос за европейската интеграция, се състоя в сградата на Европейския парламент в Страсбург.87-годишният Кол почина на 16 юни. Той бе най-дълго управлявалият канцлер съвременна Германия от 1982 до 1998 г. След церемонията Хелмут Кол ще бъде погребан в германския град Шпайер.", "date": "2017.07.01", "title": "Светът се прощава с Хелмут Кол"}
{"url": "https://news.bg/regions/vremenno-zabranyavat-prestoya-i-vlizaneto-na-tsentralna-stolichna-ulitsa.html", "text": "От 08.00 до 20.00 часа на 1 юли 2017 г. и от 8.00 до 20.00 часа на 2.07.2017 г. се забранява престоят, паркирането и влизането на автомобили на софийската улица \"Уилям Гладстон\" между ул. \"Христо Белчев\" и ул. \"Цар Асен\". Това съобщиха от Столична община. От там поясняват, че спирането на движението на пешеходци, само на интервали от максимум 3 /три/ минути за заснемане на кадри от филма.От 08.00 до 20.00 часа на 01 юли 2017 г. и от 08.00 до 20.00 часа на 2 юли 2017 г. се забранява престоят и паркирането на пътни превозни средства на бул. \"Витоша\" между бул. \"Патриарх Емтимий\" и ул. \"Верила\".Заради монтиране на спирателни кранове на територията на бензиностанция \"Шел\" от 00.00 часа на 3 юли до 10 септември 2017г. се забранява влизането на автомобили по пътната връзка от южното локално пътно платно на бул.\"Цариградско шосе\" към централното пътно платно на бул.\"Цариградско шосе\" в посока Пловдив при бензиностанция \"Шел\".", "date": "2017.07.01", "title": "Временно забраняват престоя и влизането на централна  столична улица"}
{"url": "https://news.bg/regions/stotitsi-posreshtnaha-izgreva-na-slantseto-v-tutrakan-i-na-kamen-bryag.html", "text": "В 5 часа и 48 минути на скалите на най-източния бряг на България - село Камен бряг, стотици почитатели на рока и свободата посрещнаха изгрева на слънцето на първи юли, съобщи БНР.Посрещането на слънцето в първия ден на месец юли се превръща в традиция за страната ни, започната от малка група българи още по времето на социализма.Джулаят, както го наричаме, се свързва с името на песента на британската група Uriah Heep - \"July morning\" - \"Юлско утро\".Популярният дълги години в Каварна рокфестивал, за участието в когото идваха световноизвестни рок изпълнители, се премести в Тутракан. ", "date": "2017.07.01", "title": "Стотици посрещнаха изгрева на слънцето в Тутракан и на Камен бряг"}
{"url": "https://news.bg/politics/samneniya-za-koruptsiya-nyamam-dokato-te-ne-badat-dokazani-obyasni-karakachanov-za-iztrebitelya.html", "text": "Няма нищо лошо парламентът да установи как е взето решението от работната група за избор на нов изтребител за армията. Това каза в интервю за предаването \"Събуди се\" на Нова телевизия вицепремиерът и министър на отбраната Красимир Каракачанов.Той коментира, че парламентът е висшият орган в държавата и е в интерес на прозрачността една такава комисия, в която присъстват представители на всички парламентарни групи - и , нещата да бъдат  и да бъдат проверени, за да няма съмнение кое как се случват.\"Съмнения за корупция нямам, докато те не бъдат доказани и нямам право да говоря неща, които не са доказани\", каза още Каракачанов.От трите оферти, които са направени за закупуването на изтребителите, комисията одобрява две - предложението на Швеция и предложението на Италия, а предложението за F-16 отпада. Каракачанов обясни, че на базата на документите, които получава комисията от американската страна, е могла да тълкува офертата.\"Парламентът е гласувал рамката - за колко години трябва да се плати, на какви вноски трябва да се плаща и какви трябва да са показателите. Гласувана е и сумата. Оттук нататък никой няма право да бяга от тези възможности. Тъй като българското правителство и до ден днешен продължава да иска да разсрочим плащането - да не е за пет години, да е за осем, а в хода на разговорите можем да ги направим 10-12 години.Тоест една сума, която ние ще похарчим било за изтребители, било за нови кораби, било за нова бронирана машина на българската пехота, - сумите да не са за пет години. \"Общата сума е 3,520 млрд.лв. Ако тази сума бъде похарчена за пет години - натоварването за бюджета ще е много по-голямо\", обясни Каракачанов.Офертата на F16 е дала предложение, в което сумите за разсрочено плащане, не са пропорционално разпределени. Министър Каракачанов коментира, че е било въпрос на експертна оценка дали не е било по-редно да се класират и трите оферти и в хода на чисто търговски разговори да се търси подобряването на тези оферти. На въпрос дали офертата F-16 може да бъде върната, Каракачанов заяви, че това може да го реши парламентът.\"Ако парламентът излезе с подобно предложение, правителството е длъжно да се съобрази\", заяви военният ни министър.Той бе категоричен, че най-важното е парите за модернизация да бъдат изхарчени ясно, прозрачно и без капка съмнение за корупция.Каракачанов заяви, че ще настоява пред финансовия министър Владислав Горанов за 2018 г. да се предвиди и ръст на заплатите на военните.Относно готвените полицейски протести и искания ръст на заплатите за полицаите, Каракачанов бе категоричен, че е необходим сериозен разговор със синдикатите и да се търси вариант на взаимно разбиране. \"Аз смятам, че колегата Валентин Радев е достатъчно опитен и като политик, но е хубаво да се разговоря\", допълни той.Припомняме, по време на служебния кабинет \"Герджиков\" стана ясно, че комисията във военното министерство е избрала шведския изтребител Грипен на първо място.", "date": "2017.07.01", "title": "Съмнения за корупция нямам, докато те не бъдат доказани, обясни Каракачанов за изтребителя"}
{"url": "https://news.bg/regions/remontirat-stolichniya-bul-praga-mezhdu-bul-pencho-slaveykov-i-pette-kyosheta.html", "text": "На 2 юли започва реконструкцията на столичния бул. \"Прага\" между бул. \"Пенчо Славейков\" и Петте кьошета, съобщиха от Столична община. Цялостната реконструкция на улицата включва подмяна на водопроводна инфраструктура, нова пътна настилка и тротоари, както и обновяване на осветлението.Организация на движението за реконструкция на бул. \"Прага\" в участъка от бул. \"Ген. М. Д. Скобелев\" до бул. \"Пенчо Славейков\"От 00.00 часа на 2 юли 2017 г. до 24.00 часа на 15 август 2017 г. се 1.1. да се забрани влизането на автомобили по бул. \"Прага\" между бул. \"Ген. М. Д. Скобелев\" и бул. \"Пенчо Славейков\";Забранява се престоят и паркирането на пътни превозни средства по:- бул. \"Пенчо Славейков\" между ул. \"Св. Иван Рилски\" и ул. \"Св. Г. Софийски\" - западна страна;- ул. \"Шандор Петьофи\" между ул. \"Христо Станчев\" и ул. \"Цар Петър\";- ул. \"Доспат\" между ул. \"Св. Ив. Рилски\" и ул. \"Стрешер\".За същия период от време се променя движението на маршрута на тролейбусите от линии №№ 2, 2А, 8А, 9 и автобусите от линия № 260 както следва:Тролейбусна линия 2 - скъсена от ж.к. \"Бъкстон\" по маршрута си до Център по хигиена - двупосочно.Тролейбусна линия ТБ 2А - от ж.к. \"Хаджи Димитър\" по маршрута на тролейбусна линия № 2 до кръстовишето с бул. \"Прага\", надясно по бул. \"Ген. М. Д. Скобелев\", по ул. \"Опълченска\", наляво по ул. \"Охрид\", надясно по бул. \"Ген. Н.Г.Столетов\" до Пета градска болница. В обратна посока от Пета градска болница, надясно по бул. \"Княгиня Мария Луиза\", надясно по ул. \"Опълченска\", по бул. \"Ген. М. Д. Скобелев\" до бул. \"Васил Левски\" и по маршрута си.Тролейбусна линия 8 - скъсена от УМБАЛ \"Св. Анна\" до \"Площад на авиацията\" - двупосочно.Тролейбусна линия ТБ 8 А - от ж.к. \"Гоце Делчев\" по маршрута на тролейбусна линия № 8 до Център по хигиена - двупосочно.Тролейбусна линия 9 - от пл. \"Сточна гара\" по маршрута си до бул. \"Патриарх Евтимий\", надясно по бул. \"Ген. М. Д. Скобелев\", по ул. \"Опълченска\", наляво по ул. \"Охрид\", по ул. \"Подп. Калитин\", надясно до надлез \"Надежда\". В посока пл. \"Сточна гара\" - от надлез \"Надежда\" по бул. \"Княгиня Мария Луиза\", надясно по ул. \"Опълченска\", по бул. \"Ген. М. Д. Скобелев\" до бул. \"Васил Левски\", наляво по ул. \"Г.С.Раковски\" и по маршрута си.Автобусна линия А 260 - от кв. \"Горна Баня\" по маршрута си до пл. \"Руски паметник\" - двупосочно.Разкрива се временна автобусна линия А - 2ТБ - от обръщателното ухо при ВМА, надясно по ул. \"Георги Софийски\", наляво по бул. \"Пенчо Славейков\", надясно по бул. Ген. Е.И.Тотлебен\" до пл. \"Руски паметник\" - двупосочно.Закриват се спирки по бул. \"Прага\" с кодове 0355, 0358, 0366 и 6411.Разкриват се временни автобусни спирки:- 6131 - \"пл. Руски паметник\" в северозападната част на площада - крайна и начална за автобусни линии №№ 260 и А-2ТБ;- двупосочна спирка с кодове 6572 и 7000 - \"Бул. Прага\" на бул. \"Пенчо Славейков\" за автобусна линия А-2ТБ;- спирка с код 6225 - \"ВМА\" в обръщателното ухо за автобусна линия А-2ТБ;Превозните средства от тролейбусните и автобусните линии спират на всички съществуващи спирки в променените участъци от маршрутите", "date": "2017.07.01", "title": "Ремонтират столичния бул. \"Прага\" между бул. \"Пенчо Славейков\" и Петте кьошета"}
{"url": "https://news.bg/weather/17-oblasti-v-cherveno-temperaturi-do-44-c.html", "text": "Червен код за екстремно високи температури - най-висока степен на предупреждение за опасни температури - е обявена в 17 области на страната за днес, сочи справка на сайта на Националния институт по метеорология и хидрология (НИМХ).Ще бъде много горещо с максимални температури 41°-44°C.Кодът е в сила за областите Монтана, Враца, Плевен, Ловеч, Габрово, Велико Търново, Русе, Търговище, Разград, Силистра, Шумен, Сливен, Ямбол, Хасково, Стара Загора, Пловдив и Пазарджик. При екстремно високи температури на гражданите се препоръчва да пазят себе си и да помагат на уязвимите и чувствителни хора и да спазват съветите на властите. Може да се очакват повреди в инфраструктурата.В останалите области от страната е в сила оранжев код също за много високи температури. В областите Видин, Софийска област, София-град, Перник, Кюстендил, Благоевград, Смолян, Кърджали, Бургас, Варна и Добрич ще бъде много горещо с максимални температури 38°- 41°C. По морския бряг - 32°- 35°C. При тази степен на предупреждение високите температури могат да доведат до здравни проблеми за чувствителни и болни хора, възрастни и деца.", "date": "2017.07.01", "title": "17 области в червено - температури до 44°C"}
{"url": "https://news.bg/world/energiynite-kompanii-na-sasht-tsel-na-hakerite.html", "text": "Американските служби предупредиха американските компании от енергийния сектор за опасност от кибер атаки. ФБР и министерството на вътрешните работи са засекли през май месец множество от т.нар. фишинг атаки.Както съобщи Ройтерс, позовавайки се на документ от 28 юни, по традиция хакерите имат за цел енергийния сектор като техните цели са различни - от кибер шпионаж до възможност на нарушат работата на енергийните мрежи в случай на конфликт. Документът се базира на общ доклад на федералните агенции по сигурност.Авторите на доклада отбелязват, че през май месец активно се използват фишинг писма за събиране на информация, с помощта на която хакерите могат да получат достъп към мрежите на интересуващите го компании. По данни на ФБР и Министерството на вътрешните работи в редица случаи хакерите са успели на компрометират своите цели.В документа, с който работи Ройтерс, не се посочват броя на компаниите, които са станали цел на атаките, както и техните имена.Глобална кибер атака от 27 юни порази IT-системите на компании в няколко страни от света, включително и Русия, а на-сериозна засегна Украйна. Атаката беше насочена към нефтени, енергийни, телекомуникационни и фармацевтични компании.По-рано тази седмица министърът на енергетиката на САЩ Рик Пери не отговори на журналистически въпрос за това дали енергийната мрежа на САЩ е била цел на кибер атаки в последно време, но призова за повишаване на степента на защита.", "date": "2017.07.01", "title": "Енергийните компании на САЩ - цел на хакерите"}
{"url": "https://news.bg/politics/maksimalna-prozrachnost-za-remonta-na-ndk-obeshta-toma-bikov.html", "text": "Ще осигурим максимална прозрачност за ремонта на НДК. Това каза народният представител от ПГ на ГЕРБ Тома Биков в предаването \"Тази събота и неделя\" по bTV по казуса НДК. В дискусията участва и Славчо Велков от БСП.Относно ролята на анкетната комисия в парламента за ремонта и управлението на НДК, Тома Биков посочи: \"Питайте колегите от БСП. Те предложиха тази комисия. Ние я подкрепихме, защото ние нямаме никакви притеснения, за разлика от тях, защото те бяха против другата комисия - за самолетите\".Биков подчерта, че целта на комисията е да осигури максимална прозрачност, а разследванията ще се водят от прокуратурата.Депутатът Славчо Велков от БСП, чиито син Борислав Велков остава в ръководството на НДК, заяви, че се въздържа от изказвания по този въпрос, тъй като това би било конфликт на интереси. По думите му най-сигурният начин да не го назначат, е да се застъпи той за това предложение.Велков каза още, че европейските посланици са информирали своите ръководства и са излезли с общо мнение, насочено към българското правителство. В него се посочва, че те не биха желали европредседателството да се състои в  със съмнение за корупция.\"Това е страшно, ако е така, дано да не е така. Самият факт, че решенията на премиера се промениха за тези 24 часа, означава че това е станало следствие на нещо много сериозно\", коментира Велков.Тома Биков подчерта, че ситуацията вече е канализирана. \"Ясно е, че има ново ръководство, то ще си влезе във функциите. Надявам се прокуратурата и съдът да си свършат работата, ако има виновни там - да ги накажат\".Припомняме, в понеделник министър Лиляна Павлова уволни директора на НДК Мирослав Боршош. Във вторник той  от премиера Бойко Борисов.В сряда от прокуратурата обявиха, че се  за финансови неясноти, в  от поста докато тече разследването.", "date": "2017.07.01", "title": "Максимална прозрачност за ремонта на НДК обеща Тома Биков"}
{"url": "https://news.bg/crime/otkriha-tyalo-na-vazrasten-mazh-v-yuzhniya-park.html", "text": "Откриха тяло на мъж в столичния Южен парк. Пред News.bg от МВР заявиха, че човекът е починал от естествена смърт. \"Няма следи от насилие на този етап\", съобщи дежурният в МВР.Човекът е открит към 09:30 часа днес. Той е над 70-годишен, установена е самоличността му.", "date": "2017.07.01", "title": "Откриха тяло на възрастен мъж в Южния парк"}
{"url": "https://news.bg/politics/obvinyaem-za-poboya-v-asenovgrad-razvyaval-zname-na-islyamska-darzhava.html", "text": "По времето на изслушването на побойниците над спортистите от Асеновградския отбор по кану-каяк в Пазарджик се появиха снимки в социалните мрежи. От тях е видно, че един от обвиняемите - Стефан Димитров, развява знаме на \"Ислямска държава\". Това заяви евродепутатът Ангел Джамбазки пред bTV.Припомняме, на 26 юни 2017 г. е възникнал конфликт между цигани и  на язовир \"40-те извора\" край Асеновград. Инцидентът е прераснал в масово сбиване на различни места - край язовира, по-късно в центъра на Асеновград и край болницата. Пострадали са четирима.На снимките Димитров е заедно със самоназначил се за имам в Асеновград. Те са в двор на къща заедно с други хора. Развяват знаме на \"Ислямска държава\" и сочат на горе - това е салафитския знак, който се използва за Ислямска държава.\"Ние уведомихме ДАНС и изпратихме снимки, които бяха от Пазарджик и Асеновград с коли, на чиито задни стъкла имаше знамена на \"Ислямска държава\". Този същият е обвиняем по делото, в което защитени свидетели твърдят, че Ахмед Мусса Ахмед, вече веднъж осъждан с влязла в сила присъда за радикален ислямизъм, е проповядвал, че ще дойде време да режем главите на християните, да вземем жените, децата, имота им. Този същият е част от този кръг, който го виждате с лопати, брадви и т.н. Това вече е по-големият проблем\", заяви Джамбазки.От много време, вече от няколко години твърдим, че циганските махали в Южна България се радикализират, че оттам са преминавали бойци на Ислямска държава и са ги ползвали като логистични бази, че оттам са пътували за Турция, Сирия и обратно към Австрия. Не го твърдя аз като политическо лице, твърди го Австрийското разузнаване на него вярвам, каза Джамбазки.Това е много по-големият проблем, според него. Освен социалния разпад и безнаказаността в тези цигански махали имате и радикализацията по линия на \"Ислямска държава\". Аз съм убеден, че в скоро време ИД, която е изблъскана от Ракка и беше изтласкана от Мосул, ще обърне своя поглед към Балканите. Те го заявиха неотдавна, казаха: \"Не сме забравили Балканите\".След като бяха изтласкани от Сирия и Ирак трябва да отидат някъде. Към Западна Европа част от пътищата им са затворени. На Балканите имате Босна, Косово и Западна Македония. В Босна, примерно имате санаториум, където се лекуват бойци на Ислямска държава. Те се намират в Сараево - малки момчета, които имат военни рани. Тези хора няма да дойдат да шият гоблени - те ще дойдат да размахват брадви, заяви евродепутатът.На въпрос защо на сменената снимка на корицата в личния си профил във Фейсбук на Ангел Джамбазки, която показва задържаните момчета след инцидента в Асеновград, е написал \"евтаназия\", той запита: \"Да. Какво ви изненадва\". Водещата отговори: \"изненадва ме, защото сте евродепутат, а не просто момчето от квартала. Искате евтаназия за ромите, които са пребили децата от спортната база. Евтаназия нали знаете какво значи\".В отговор Джамбазки каза: \"Това е мнение и сложих тази снимка, защото исках да видите лицата на тези, които искат да пребиват деца\".Той обясни коментара към снимката. \"Омръзна ми от фалшиви, сълзливи съпричастности към хора, които искат да убиват деца с лопати. Тези хора са нападнали с лопати и брадви момичета. Тези хора са чупили ръце и ребра. Вие подкрепяте ли тяхното поведение. Не виждам да осъждате поведението им\", укори Джамбазки водещата.Евродепутатът Ангел Джамбазки попита какво се случи с убийството на проф. Калоянов, убит с ритници, камъни и дървета в столичния квартал \"Захарна фабрика\" през 2005 година.\"Занимавате си кой какво е написал във Фейсбук, а не си правите труда да проверите какво се е случило с лицата, които са направили тези неща преди. Защото ако се бяхте подготвила за предаването, щяхте да видите, че няма осъден за убийството в столичния квартал \"\" на , няма осъден за другото убийство - визира убийството на  в столичния квартал . Тези хора са на свобода, при все че са разпознати от много свидетели\", заяви Джамбазки.Според него основният проблем е непрекъснато отместване на въпроса към това какво е написал във Фейсбук, Фейсбук е социална мрежа за споделяне.", "date": "2017.07.01", "title": "Обвиняем за побоя в Асеновград развявал знаме на \"Ислямска държава\""}
{"url": "https://news.bg/health/petima-pochinaha-ot-zhegite-v-sofiya.html", "text": "По обяд жертвите на горещините в София станаха пет. По-рано бе съобщено за четирима починали от жегите само в София в разстояние на 3 часа, съобщиха от Спешна помощ преди обяд. Медиците напомнят в горещините да пием много течности, но не ледено студени.Към 12:20 часа 178 души са колабирали заради високите температури навън. В Спешна помощ са получени общо 179 повиквания заради хора, чието здравословно състояние се е влошило заради жегите.Лекарите призовават хората със здравословни проблеми, възрастните хора и малките деца да не излизат навън в най-горещите часове - между 11:00 и 16:00 ч., и напомнят, че ако сме у дома, е хубаво да спуснем щорите и пердетата и по възможност да не държим прозорците постоянно затворенСъветът на лекарите е да не се консумира никакъв алкохол и да се набляга на леките храни. Има и голяма опасност от пожари, така че бъдете внимателни.", "date": "2017.07.01", "title": "Петима починаха от жегите в София"}
{"url": "https://news.bg/disasters/300-otmeneni-poleta-ot-moskva-zaradi-navodnenie.html", "text": "Двама загинаха и 22 са пострадалите от проливния дъжд над Централния федерален окръг на Русия, включително в Москва, съобщи РИА Новости, позовавайки се на службата за извънредни ситуации.\"В болница са 10 души, а на други 12 е оказана амбулаторна медицинска помощ\", разказа източникът.Заради стихията бе нарушено електрозахранването на 327 населени места. Повредени са покривите на 47 многоетажни частни и административни сгради. Повредени са над 100 автомобила, повалени са 1200 дървета. На летището бяха задържани полетите на над 300 самолета, отменени са над 30.Количеството дъжд, изсипал се в петък, е около 90% от месечните норми на валежите. Според Хидрометеорологичния център, дъждовното време в Москва ще се запази още няколко дни.", "date": "2017.07.01", "title": "300 отменени полета от Москва заради наводнение"}
{"url": "https://news.bg/int-politics/new-york-post-publikuva-statiya-za-tramp-samo-ot-3-dumi.html", "text": "Американският вестник New York Post публикува статия, посветена на президента на САЩ Доналд Тръмп, в която има само три думи. Материалът се появи в печатния вариант на изданието в петък, съобщи ТАСС.Заглавието на статията е \"За \"туитовете\" на Тръмп\". Тя е публикувана в . Текстът гласи: \"Спри. Просто спри\".На сайта си в електронния вариант на New York Post бе поместен линк на друг материал, който разказва за скандала, разгорял се около скорошен \"туит\" на Тръмп, в който той оскърбява двама водещи на телевизия MSNBC, които го критикуват.Припомняме, в четвъртък Тръм публикува в своята страница в Twitter груби обиди към Мика Бжежински и Джо Скарборо. Те са водещи на популярната новинарска програма MSNBC. Президентът нарече единият \"луд\", а другият - \"психопат\".След това Тръмп изля порой от критики към журналистите и политиците, включително и от Републиканската партия. От телевизията, в която работят двамата оскърбени журналисти публикуваха изявление, в което осъждат думите на американския президент.Представителят на Белия дом Сара Хакаби-Сандерс в своя статия защити президента, обяснявайки, че той \"отговаря на удара с удар\" и \"дава да го плашат либералните медии\", които го критикуват.Припомняме, след като бе назначен за президент Доналд Тръмп започна да използва официалния президентски акаунт в Twitter, но продължи да публикува съобщения от личния си профил. По-рано той бе заявил, че без възможността да представи своите идеи пред обществеността чрез социалните медии той никога не би станал президент на САЩ.", "date": "2017.07.01", "title": "New York Post публикува статия за Тръмп само от 3 думи"}
{"url": "https://news.bg/regions/promenyat-dvizhenieto-na-stolichniya-bul-slivnitsa-do-26-yuli.html", "text": "Променят движението заради реконструкция на водопровод и канализация по южното пътно платно на столичния бул. \"Сливница\" при ул. \"Антим I\", съобщиха от Столична община.От 00.00 часа на 03 юли 2017 г. до 24.00 часа на 26 юли 2017 г. се забранява влизането на пътни превозни средства по две ленти от северната част на южното пътно платно на бул. \"Сливница\" между ул. \"Отец Паисий\" и ул. \"Антим I\".Закрива се BUS лентата на бул. \"Сливница\" между ул. \"Отец Паисий\" и ул. \"Софроний Врачански\". Движението на превозни средства ще се извършва в южните две ленти от южното пътно платно на бул. \"Сливница\" между ул. \"Отец Паисий\" и ул. \"Антим I\".", "date": "2017.07.01", "title": "Променят движението на столичния бул. \"Сливница\" до 26 юли"}
{"url": "https://news.bg/world/rumantsite-si-pazyat-asfalta-ot-tir-ove-na-7-5-tona.html", "text": "Националната компания за управление на пътната инфраструктура на Република Румъния е информирала, че от 12 до 21 часа днес, 1 юли, се въвежда ограничения за движение на МПС с максимално допустима маса по-голяма от 7.5 тона за 27 области в страната, включително и към граничните пропусквателни пунктове.Ограничението на движението се налага за защита на асфалтирания път, върху който заради високите температури по време на деня, се образуват големи необратими деформации. Деформациите могат да предизвикат автомобил да загуби на стабилност върху пътната настилка.По румънските автомагистрали и национални пътища ще биват допускани само товарни превозни средства, превозващи живи животни и нетрайни продукти с животински или растителен произход, както и МПС, участващи в предотвратяване на сериозни обстоятелства, транспорт на горива и на стоки под контролирана температура. Ограниченитео няма да важи още за транспорт при изтегляне на аварирали МПС, при доставка на вода и хранителни продукти в бедстващи райони, транспорт на бутилирана вода, военен транспорт или участващ в международни учения.", "date": "2017.07.01", "title": "Румънците си пазят асфалта от ТИР-ове на 7.5 тона"}
{"url": "https://news.bg/economics/tsenata-na-gaza-skacha-s-1-91-na-toka-s-1-5.html", "text": "Членовете на Комисията за енергийно и водно регулиране (КЕВР) утвърдиха новите цени на природния газ. Увеличението е с 1,91%. Това обяви председателят на КЕВР Иван Иванов по време на пресконференция.Новите цени на газа влизат в сила от днес за период от три месеца. Цените на електроенергията са за следващия ценови период от 1-ви юли 2017-та до 30-ти юни 2018 г.КЕВР обяви ценовите решения за електроенергията и на топлинната енергия. За битовите потребители повишението в цената на електроенергията е средно около 1,50%. За абонатите на ЧЕЗ поскъпването е с 2%, за абонатите на ЕВН - 1,7%, а за клиентите на ЕНЕРГО ПРО поскъпването е с 0,41%.КЕВР утвърди цената на топлинната енергия за различните топлофикационни дружества в страната, считано от 1-ви юли. Иванов обясни, че топлофикационните дружества могат да бъдат разделени условно на два вида в зависимост от първичния енергоресурс.За дружествата с носител природен газ увеличението е около 2%, за София то е 0,98%. Усреднено за всички топлофикации на природен газ и на въглища увеличението е 3%. За абонатите на топлофикация в Перник увеличението е 9,31%, за Сливен - 6,04%, за Русе - 8,05%.Относно цената на газа, Иван Иванов заяви, че увеличението на цената на природния газ за третото тримесечие на годината е резултат от осреднените стойности на изменение на цените на природните горива на международните пазари - мазут и газьол, както и изменението на курса долар - лев.\"Това повишение касае около 120 големи индустриални предприятия в страната. Що се отнася до крайната цена на битовите потребители, които плащат комплексната услуга, повишението е около 1%. В София повишението е 1,1%\", смята Иванов.Относно цената на електрическата енергия, стана ясно че КЕВР санкционира трите електроразпределителни дружества с 58,3 млн. лв. По предложение на председателя на КЕВР, три работни групи са проверили има ли разлика между планираните и реално извършени инвестиционни разходи на трите електроразпределителни дружества.\"Такива разлики се откриха. Запланувани много по-големи средства и изпълнени много по-малка степен. За да не бъдат по никакъв начин ощетявани българските потребители, защото предвидените инвестиционни разходи са били заложени в предни години, ние налагаме отрицателна корекция в ценовото си решение за трите електроразпределителни дружества.Проверката, която извършихме, установява, че 33 млн. лв. са средствата, които са били запланувани и неосъществени като инвестиции. Това се отчита в сегашното ценово решение с отрицателен знак. Към това, ако се прибави и отрицателната корекция по взет фактор 24, 8 млн. лв. общо сме отчели отрицателна корекция за тези дружества от 58,3 млн. лв.\", заяви Иванов.Той посочи, че очаква промяна в Закона за енергетиката, с която да се измени статута на НЕК като единствен купувач, което било необходима стъпка за по-нататъшна либерализация на пазара. Иванов подчерта, че очаква и разработването на мерки за защита на енергийно уязвимите потребители.\"На трето място за мен особено важно е електрическата енергия, която се произвежда от дружествата в състава на Българския енергиен холдинг - ТЕЦ Марица Изток -2, АЕЦ Козлодуй и НЕК да бъде изцяло предоставена на електроенергийната независима борса. Това ще изсветли всички договори и ще премахне съмненията дали има нелоялни и неправилни практики при сключването на договори от тези дружества\", заяви Иванов.Той отчете, че  - първата втората - На трето място.Като особено достижение на КЕВР Иванов изтъкна, че макар 3-та година да продължава реформата в енергийния сектор, българските потребители реално не чувстват тази тежест.\"В рамките на тригодишен период повишението на цената на електрическата енергия е 2,5%, което прави средногодишно под 1%. Ще направим всичко възможно и в следващите години до пълната либерализация на пазара българските потребители да не чувстват допълнителна тежест\", обобщи Иван Иванов.", "date": "2017.07.01", "title": "Цената на газа скача с 1,91%, на тока - с 1,5%"}
{"url": "https://news.bg/euronews/estoniya-poema-predsedatelstvoto-na-saveta-na-es.html", "text": "Естония поема председателството на Съвета на Европейския съюз.От днес, 1 юли, различните състави на Съвета на Европейския съюз ще заседават в столицата на Естония - Талин. Естония ще председателства до 1 януари 2018 г., след което министрите на държавите членки ще заседават в София.Държавата поема председателството в Съвета на ЕС за първи път. Като председател в Съвета Естония ще има право да акцентира в програмата си теми, които според тях изискват повече внимание. Според програмата на Естония за предстоящото председателство тези теми ще бъдат фокусни върху единния цифрови пазар, Енергийния съюз и по-тясната интеграция на с партньорите в Европа. Естония ще настоява за насърчаването на електронните решения и информационното общество в областите на политиките на ЕС. Вчера, 31 юни, президентът на Естония Керсти Калюлайд обяви, че приоритет на странта по време на председателството ще бъде и укрепването на Шенген.На 2 юли в Талин ще се проведе първата неформална среща на политическите директори на ЕС. Тези срещи се провеждат с цел да се обсъдят най-неотложните въпроси, свързани с външната политика и текущите международни събития.Припомняме, Естония е член на ЕС от 2004 г. - така нареченото Източно разширяване на ЕС. Присъединяването на България и Румъния също се води към Източното разширяване, макар и държавите да стават членове на ЕС 3 години по-късно.Бюджетът на Естонското председателство е 75 млн. евро, приблизително колкото и бюджета на България за сега.", "date": "2017.07.01", "title": "Естония поема председателството на Съвета на ЕС"}
{"url": "https://news.bg/economics/promenite-v-zakona-za-avtorskoto-pravo-obsadiha-boil-banov-i-aikb.html", "text": "Организиране на Национална среща на компаниите от областта на културната индустрия. Такъв ангажимент е поел министърът на културата Боил Банов по време на среща с ръководството на Асоциацията на индустриалния капитал в България(АИКБ), съобщиха индустриалците. Над двеста компании, работещи в областта на културата, са членове на Асоциацията. Необходимо е техният глас да бъде чут относно Националната стратегия за развитието на културата, която трябва да стане факт до края на годината, пишат от индустриалната организация.Председателят на Управителния съвет на АИКБ Васил Велев подчерта, че няколко теми и прилагането на определени нормативни актове са от особена важност за българските издатели и книгоразпространители, така също и за българските читалища, чиито представителни организации са активни членове на работодателската организация.Сред обсъдените на работната среща въпроси се открояват промените в Закона за авторското право и сродните му права (в частта му за защита на авторското право, репрографските права, борбата с пиратството); прилагането на Закона за обществените библиотеки и финансирането им според утвърден от министерството на културата.Тема на дискусията е бил и Стандарт за библиотечно-информационното обслужване; каква е фондовата обезпеченост за функциониране на читалищата и библиотеките у нас; както и въпросите, свързани с по-доброто финансиране на театрите в страната и справедливото разпределение на публичните средства във филмовата индустрия.Председателят на АИКБ поиска промяна в отношението и защита на репрографските права у нас. В тези случаи крайният потребител не плаща авторски права като стотиците хиляди души, които преснимат учебници и книги от библиотеката. Авторът може да търси компенсация чрез производителите и търговците на копирна техника - ксерокси, принтери, компютри, лаптопи, смартфони и т.н.За да се обсъдят промени в Закона за авторското право и сродните му права (ЗАПСП) министър Банов се ангажира с формирането на Работна група, която ще започне работа до месец.Дамян Яков, член на Управителния съвет на Асоциация \"Българска книга\", член на АИКБ, подчерта, че от 2011 г. в България има регистрирана организация за колективно управление на репрографски права - Репро.бг. Според него сдружението, регистрирано в Министерство на културата, следва да бъде подкрепено за промяна в ЗАПСП.В Европейския парламент се споделя тезата, че изчезне ли репрографското право, ще се стигне или до поголовно пиратство, или до много строг режим за компенсация за авторски права, като този в САЩ и Обединеното кралство.Министърът на културата Боил Банов се ангажира да подкрепи финансирането на библиотеките у нас като целта е да се доближим до стандартите на ЮНЕСКО за библиотечно-информационното обслужване. Това ще стане след договарянето на нов бюджет на ведомството за 2018 г. АИКБ ще изпрати писмо за подкрепа до Министерство на финансите и до Комисията по култура в Народното събрание.Още следващата седмица АИКБ ще определи двама свои представители в Тристранния съвет към Министерство на културата. До момента той не е попълнен с представители на работодателите от сферата на културата.В срещата участваха председателят на Асоциацията Васил Велев, Боян Бойчев, член на Управителния съвет и членовете на Националния съвет на АИКБ Николай Дойнов, Веселин Тодоров, както и заместник-министърът на културата Амелия Гешева, директорите на дирекции в министерството доц. д-р Венцислав Велев и Катерина Пашова.В Асоциация на индустриалния капитал в България членуват над 80 браншови камари, които са представителни в 3/4 от икономическите дейности и над 10 000 предприятия, осигуряващи работа на над 500 000 души.АИКБ разполага с изградена мрежа от регионални камари, обхващащи 2/3 от общините в страната, информират от асоциацията. Като такъв тип организация, АИКБ работи активно в защита на интересите на своите членове във връзка с намаляването на административните пречки за развиване на стопанска дейност в страната включително в икономическите дейности от сектора на културата.", "date": "2017.07.01", "title": "Промените в Закона за авторското право обсъдиха Боил Банов и АИКБ"}
{"url": "https://news.bg/regions/kilometrichno-zadrastvane-na-am-hemus-zaradi-avariral-tir.html", "text": "Километрично задръстване се е образувало по АМ \"Хемус\", съобщават от Агенция \"Пътна инфраструктура\".Преминаването през тунела \"Витиня\" в посока София е било затруднено заради аварирал ТИР. Камионът е спукал гума в тунела.На мястото са изпратени екипи на КАТ, които да контролират трафика. Към 12.36 преминаването през тунел \"Витиня\" е било нормализирано.", "date": "2017.07.01", "title": "Километрично задръстване на АМ \"Хемус\" заради аварирал ТИР"}
{"url": "https://news.bg/int-politics/sasht-i-velikobritaniya-prishporiha-rusiya-da-osadi-istinskite-ubiytsi-na-nemtsov.html", "text": "САЩ и Великобритания настояха Русия да изправи на подсъдимата скамейка всички онези, които са отговорни за убийството на опозиционния политик Борис Немцов, съобщава \"Ройтерс\".Руски съд вчера осъди петима мъже за убийството на Немцов, но съюзници на убития политик обявиха, че разследването е било манипулирано и непрозрачно и че хората, които са поръчали убийството му, остават на свобода.\"Още веднъж призоваваме руското правителство да гарантира, че всички замесени в убийството на Борис Немцов, включително всички, участвали в организирането или поръчването на престъплението, ще бъдат изправени пред съда\", се посочва в изявление на Държавния департамент на САЩ, като нарече Немцов \"шампион на демокрацията и правата на човека\".Великобритания от своя страна подчерта, че иска Русия да продължи разследването на убийството на Немцов.\"Британското външно министерство подкрепя семейството на Немцов в призива им за по-задълбочено разследване на това кой е поръчал убийството му\", обяви говорител на външното ведомство на Великобритания.\"Отговорността за убийството му отива по-далеч от онези, които вече бяха осъдени, и ние призоваваме руското правителство да подведе извършителите под отговорност\", допълниха от британското външно министерство.Русия и Великобритания многократно са влизали в сблъсък публично заради Сирия, Украйна и убийството през 2006 г. в Лондон на бившия агент на КГБ Александър Литвиненко.Американският президент Доналд Тръмп често призоваваше по време на предизборната кампания преди президентските избори през миналата година за по-топли отношения с руския президент Владимир Путин, въпреки критиките от страна на конгресмени от собствената му Републиканска партия.", "date": "2017.07.01", "title": "САЩ и Великобритания пришпориха Русия да осъди истинските убийци на Немцов"}
{"url": "https://news.bg/regions/osiguryavat-dopalnitelni-avtobusi-po-liniya-505-do-park-vrana.html", "text": "На 1 и 2 юли 2017 г. осигуряват допълнителни автобуси, които ще се движат по маршрута на автобусна линия 505 от пл.\"Орлов мост\" - парк музей \"Врана\" и ще изпълняват курсове с часове на тръгване:От площад \"Орлов мост\" в 19.00 и 19.15ч.- от парк музей \"Врана\" - два автобуса в 22.00 часаАвтобусите ще спират на следните спирки двупосочно: ", "date": "2017.07.01", "title": "Осигуряват допълнителни автобуси по линия 505 до парк \"Врана\""}
{"url": "https://news.bg/crime/mazh-napadna-rodnini-dokato-spyat.html", "text": "Мъж нападна свои роднини в циганската махала в Благоевград навръх 1-ви юли. 52-годишен мъж е в кома и със счупен череп след удари с дърво. Трима други са пострадали, съобщи Дарик. Сигналът за нападението е подаден към 6 часа тази сутрин от къща и пристройка към нея на ул. \"Околчица\" в Благоевград. Изпратени са пет патрулки и две линейки.52-годишният мъж и съпругата му са нападнати от свой родственик, докато спели в леглото си. Шуреят нанесъл няколко удара с дърво по главата на зет си, ударена била и сестрата, която също се нуждае от спешна помощ. Тя се развикала, след като получила няколко удара по главата. Чул за нападението на помощ се притичва 48-годишен мъж, който също е отнесъл няколко удара в областта на лицето.Знае се още, че в къщата в петък вечерта е имало събиране, всички са употребили алкохол. 26-годишният син на нападнатата двойка, като видял окървавените си родители колабирал. Той също е в спешното отделение на МБАЛ-Благоевград.Скенерът е установил тежки фрактури на главата на нападнатия в леглото си мъж. Очаква се най-тежко пострадалият да бъде транспортиран за София. Побоят на благоевградската ул. \"Околчица\", се изяснява от служителите на Второ РУП, работата продължава.Припомняме, . Стотици жители на града поискаха наказание за циганите, били спортисти от местния отбор по кану-каяк.", "date": "2017.07.01", "title": "Мъж нападна роднини докато спят "}
