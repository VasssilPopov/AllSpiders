{"url": "https://news.bg/regions/natovaren-trafik-i-zadrastvaniya-po-patya-za-yuzhnoto-chernomorie.html", "text": "Натоварен трафик в разгара на лятото. Огромни задръствания по пътя за Южното Черноморие се образуваха около обед, съобщава бТВ.Километричните колони от автомобили започваха от надлеза на изхода на Бургас в посока Созопол и продължаваха до кръстовището на Атия.Въпреки обходните маршрути от магистрала \"Тракия\", струпването се образуваше след детелината на Меден рудник.Причина са многобройните летовници, аварирал автомобил и лека катастрофа.Интензивен трафик имаше и на \"Капитан Андреево\" в посока Турция. Основният поток е от гастарбайтери, които се прибират в родината си за ваканцията.Все още няма задръствания и опашки. На граничния пункт са отворени всички девет трасета на изход. Най-натоварено се очаква да бъде в края на юли.", "date": "2018.07.07", "title": "Натоварен трафик и задръствания по пътя за Южното Черноморие"}
{"url": "https://news.bg/regions/zatvaryat-stolichniya-bulevard-hristofor-kolumb-za-remont.html", "text": "Ремонтните дейности в столицата продължават. От утре, 8 юли, за ремонт се затваря част от столичния булевард \"Христофор Колумб\". Преминаването по булеварда ще бъде преустановено от Източната тангента до ул. \"Продан Тракчиев\".Посоченият участък ще бъде изцяло затворен за движение. Автобусите от градския транспорт ще се движат по обходен маршрут, съобщи БНТ.Целият ремонт на участъка трябва да бъде готов до около месец. Ремонтът ще се извършва поетапно, като първият етап следва да бъде готов до 10 дни.Алтернативните пътища на отсечката от \"Колумб\" са булевард \"Брюксел\", улица \"Мими Балканска\" и Източната тангента.Ремонтът ще струва около 1 млн. лв.\"Затваряме за движение бул. \"Христофор Колумб\" в отсечката между Източна тангента и ул. \"Продан Таракчиев\", като ще се извърши цялостен ремонт на тази отсечка на булеварда, което включва изцяло нова настилка и изграждане на улично осветление и тротоари, които в момента тук липсват. Със сигурност ще има затруднение в движението. Молим за разбиране и търпение. Веднага щом строителите приключат с този булевард, отиват на Източната тангента, която също ще бъде ремонтирана\", заяви пред Нова заместник-кметът по транспорта в Столичната община Евгени Крусев.", "date": "2018.07.07", "title": "Затварят столичния булевард \"Христофор Колумб\" за ремонт"}
{"url": "https://news.bg/crime/ot-vzriveniya-bankomat-v-plovdiv-lipsvali-150-hil-lv.html", "text": "От взривения банкомат в Пловдив липсвали 150 хиляди лева, съобщи \"\".Информацията все още е неофициална и не е потвърдена от властите. По думите на разследващите органи от устройството е задигната крупна сума.На мястото, където , са открити празни касети, в които по принцип се намират парите.Очевидци са разпитани. Според хората крадците са били двама. След взрива те избягали с черен автомобил.Според друга неофициална информация за взрива на банкомата са използвани бутилки със сгъстен въздух. Взривът бил толкова силен, че събудил половината жители в пловдивския квартал \"Тракия\".", "date": "2018.07.07", "title": "От взривения банкомат в Пловдив липсвали 150 хил. лв."}
{"url": "https://news.bg/world/fronteks-noviyat-marshrut-na-migrantite-kam-evropa-e-prez-ispaniya.html", "text": "Мигрантите все по-често избират да влизат в Европа по нов маршрут през Мароко и Испания. За това информира директорът на Европейската гранична служба \"Фронтекс\" Фабриче Леджери, съобщи Politico.Пътят през Мароко и Испания е известен като Западния път и минава през Средиземно море. Само в рамките на миналия месец по пътя са били регистрирани 6 000 нелегални преминавания в ЕС.По думите на Леджери половината от мигрантите, които се опитват да влязат на континента, са мароканци. Останалата половина са бежанци от държави от Западна Африка, допълни директорът на \"Фронтекс\"\"Ако броят на мигрантите продължава да расте толкова интензивно, този маршрут ще най-важният (за Европа)\", каза още Леджери.По информация на \"Фронтекс\" трафикантите в Мароко все по-често прекарват мигранти през Мароко в Испания, отколкото през Либия.В тази връзка директорът на Европейската заяви, че подкрепя пердложението на ЕС в Африка да бъдат създадени международни центрове за настаняване на мигранти, където тези, заловени в морето, да бъдат връщани, вместо да се настаняват в Европа.", "date": "2018.07.07", "title": "\"Фронтекс\": Новият маршрут на мигрантите към Европа е през Испания"}
{"url": "https://news.bg/world/ne-speshavayte-spasitelite-prizova-shefat-na-operatsiyata-za-izvezhdane-na-taylanskite-detsa.html", "text": "Председателят на щаба на спасителната операция за извеждане на 12 деца и техния треньор, която продължава втора седмица в затоплената пещера в Северен Тайланд, помоли обществеността да не спешава спасителите, съобщи РИА Новости.\"Ние всички сме загрижени за децата, застопорени от водата в далечни части на пещерата. Ежедневно чуваме от медиите и от хората - \"Кога? Кога те най-накрая ще излязат на повърхността?\".\"И аз нямам ясен отговор на този въпрос, не мога да ви кажа точен ден и час, кога това ще стане, защото сме длъжни, преди всичко, да обезпечим безопасността на децата по време на излизането им на повърхността и това трябва щателно да се отработи всеки детайл и всеки вариант за евакуация. Те ни притеснявайте\", заяви на пресконференция шефът на спасителния щаб Наронгсак Осоттханакон. Пресконференцията се излъчваше на живо по телевизия Thai PBS.Операцията, която сега провеждаме, е уникална. Не се опасявам да кажа, че подобна спасителна операция и аналогична ситуация с деца, блокирани в пещера от водата на пет километра от входа, няма в световната история. Това казвам не аз, а международните специалисти, които сега работят заедно с нас.Опитваме се да отчетем всички вероятности и да изпробваме всички варианти, в това число и тези, които ни предлагат международните държавни и частни спасителни организации, допълни бившият губернатор на провинция Чианграй, където се намира пещерата Тхам Луанг. Той е освободен от длъжността си на 1 юли по задължителната ротация е назначен за губернатор на намиращата се недалеч провинция Пхаяо. Независимо от преместването си в друга провинция, Осоттханакон с правителствено решение остава на длъжността ръководител на спасителната операция до нейното приключване.По думите му, докато времето позволява, в близките ден-два докато отново не започнат силни дъждове и водата в пещерата не започне да се повишава, те трябва незабавно да започнат евакуацията по най-добре подготвения и  най-безопасен план за момента.Щабът продължава да се подготвя за всички варианти, които се разглеждат от самото начало на операцията - да изведат децата по маршрута, по който са дошли пеша в още сухата пещера, в леководолазно оборудване с цел да достигнат такова ниво в пещерата, което ще позволи да бъдат използвани минимум аквалангове, пробиване на шахти, през които децата могат да бъдат извадени на повърхността с помощта на система от въжета и блокове.\"Пробихме над 100 пробни кладенца, някои от които са дълбоки до 400 м в разли части на гората на Дой Нанг Нон, където се намира пещерата. Не успяхме да намерим такова място, където може бързо да се пробие вертикална шахта, пригодна за евакуация, така че шахтата да е подходяща за евакуация до мястото, където са децата\", заяви Осоттханакан.По оценка на специалистите, помещението, където са учениците и техният треньор е на дълбочина 600 м от повърхността на гората. Към момента не са установени точни координати на това помещение. Според експертите ще е необходимо между две седмици до месец за пробиването на шахта, ако се изясни точното местоположение на децата.\"Продължаваме да изпомпваме по 50 000 куб. м вода на ден от пещерата. Нивото на водата бавно се понижава, но все още не е достатъчно, за да оттече около 1/3 от залетите камери и коридори, през които може да бъдат доведени децата по време на евакуацията. Планът да бъдат изведени децата в подходящо оборудване предполага проход през затоплени участъци. Опитваме се да направим всичко по най-безопасния начин, така че да бъде преодоляно по повърхността на водата, а не под нея\", заяви ръководителят на операцията.Постоянното присъствие под земята на стотина хора, заети с разгръщането и движението на водоизпомпвателния маркуч и тръбата, необходима за равномерно изсушаване води до изменение на състава на въздуха в пещерата: увеличава се количеството на въглеродния двуокис и намалява кислорода.\"Когато спряхме изпомпването за няколко минути, водата отново се надигна с 10 см. Без дъжд. Стана ясно, че не можем да спрем изпомпването\", заяви той.Децата получават ускорено обучение за плуване и ползване на аквалангове.\", защото е съпроводен с опасности и трудности, но ние продължавайки да готвим всички други варианти не по-малко се готвим за ситуация, когато това може да се окаже единствената възможност\", заяви ръководителят на спасителната операция.", "date": "2018.07.07", "title": "Не спешавайте спасителите, призова шефът на операцията за извеждане на тайланските деца"}
{"url": "https://news.bg/world/silno-zemetresenie-kray-iztochnoto-kraybrezhie-na-yaponiya.html", "text": "Земетресение с магнитуд от 5.9 по скалата на Рихтер разлюля Япония.Според данни на Европейския средиземноморски сеизмологичен център и Американската геоложка служба земетресението е било регистрирано около 13.30 часа в близост до източния бряг на град Хоншу. Трусът е регистриран в префектура Чиба, съседна на Токио.Първоначално беше обявена опасност от цунами, но след това тя беше свалена.Трусът е регистриран на дълбочина от 40 километра.Според данни на ТАСС в страната вече се създава кризисен щаб. За сега няма данни за пострадали и разрушения.", "date": "2018.07.07", "title": "Силно земетресение край източното крайбрежие на Япония"}
{"url": "https://news.bg/world/otkriha-martav-makedonskiya-muzikant-vlatko-ilievski.html", "text": "Известният македонски музикант Влатко Илиевски е открит мъртъв тази нощ в столицата Скопие, предаде БНТ.Смъртта на популярния поп и рок изпълнител е потвърдена и от властите в страната.Илиевски е намерен мъртъв в личния си автомобил в Скопие. Тялото на музиканта е предадено на съдебни лекари за аутопсия, за да се установи причината за смъртта.През 2011 година 33-годишният музикант представи Македония на на Евровизия с песента \"Рускиня\".Той започва кариерата си през 2000 година.", "date": "2018.07.07", "title": "Откриха мъртъв македонския музикант Влатко Илиевски"}
{"url": "https://news.bg/world/obezlyudyavaneto-na-bosilegrad-neobratim-protses.html", "text": "Българската държава е длъжник на сънародниците ни от Западните покрайнини заради това, че позволи дълги години сръбската държава да ги асимилира, без да се опита да ги защити. Това заяви пред БНР председателят на Сдружение \"Глас\" Александър Димитров, който от Босилеград.Димитров е категоричен, че \"по тези места няма място за оптимизъм\". По думите му населените места в Западните покрайнини непрекъснато се обезлюдяват. В същото време икономиката запада, а младите хора бягат в търсене на по-добро бъдеще.Според Димитров обезлюдяването на Босилеград е необратим процес. \"Този край е много, много зле. Хората са крайно принудени да го напускат и го правят масово\", допълни председателят на Сдружение \"Глас\".Той все пак отбелязва, че през последните години се наблюдава някакво раздвижване в Западните покрайнини, но това не е достатъчно за справяне с проблемите.Димитров изтъкна, че добрите българо-сръбските политически отношения отсъстват на местно ниво, какъвто е случаят с Босилеград. По думите му това се случва, въпреки че националните малцинства са сред важните теми, от които зависи европътя на Сърбия.\"Всеки ден трябва да отстояваме по нещо, свободата и демокрацията не идват даром\", отсече Димитров.", "date": "2018.07.07", "title": "Обезлюдяването на Босилеград - необратим процес"}
{"url": "https://news.bg/comments/sayuzat-na-gluhite-vie-chuhte-li.html", "text": "Със заповед на социалния министър Бисер Петков бяха променени помощите за някои от изделията, ползвани от хората с увреждания. Официалният мотив е - заради съмнения за злоупотреби. Поредната неадекватна реакция, която ще накаже пациентите. Като с орязаните средства за реимбурсиране на някои лекарства от НЗОК или с намалените сумите за медицински изделия, изплащани от Касата и Център фонд за лечение на деца. Нали не сте чували вносител или търговец да е намалил цена, защото социалното или здравното министерство е казало, че е завишена?\"Мерките\" на тези ведомства са симулативни и по никакъв начин не са подобрили битието на хората, чиито интереси трябва да защитават. Затова си има национално представени организации на хората с увреждания, които би трябвало с противопоставяне да предизвикват адекватна реакция. Нашите национално представени НПО-та обаче са деликатни, така са се вкопчили в идеята за мирен диалог, че са забравили да говорят. Не може да ги разприказва дори бруталното ощетяване на членовете им. Защо така солидарно мълчат?От сайта на Съюза на глухите и от фейсбук страницата на същия например струи позитивизъм, можеш да прочетеш всичко за пореден успех на някои от членовете му в международни състезания (което безспорно е похвално), да научиш нещо за последни научни достижения и въобще колко активни са в този съюз в културните мероприятия. Липсва обаче усещането, че моментът е преломен за хората с увреждания, че се готвят законопроекти, които ще решават ежедневието им през следващите години и че в тези законопроекти има смущаващи позиции, които трябва да бъдат коригирани. Но пък можеш да разгледаш офертите за летни почивки, до които редови член на Съюза на глухите вероятно трудно ще се добере.Разглеждайки договорите на това и, а на другите НПО-та с Агенцията за социално подпомагане, човек би стигнал до извода, че са достатъчно мотивирани, за да бъдат адекватно активни... или мълчаливи. Сумите, отпускани по тези договори за 2018 година не са за пренебрегване. На основание чл. 53, ал. 4 от Правилника за прилагане на Закона за интеграция на хората с увреждания Съюзът на инвалидите например получава финансиране в размер на 800 000 лева, които да бъдат изплатени като целеви помощи на хора с увреждания по чл. 2. По този член право на въпросната помощ за ползване на придружител 10 часа годишно (по 5 лева на час) имат хората с над 90% инвалидност, трудно подвижни, с трайно намалена работоспособност, за да се доберат до държавно, здравно, лечебно, социално, образователно или културно заведение.Съюзът на слепите оперира с 430 000 лева, Съюзът на глухите получава 340 000 лева, които са предназначени за жестомимичен превод в размер на 10 часа годишно. 350 000 лева е сумата, с която разполага Българската асоциация на хората с интелектуални нарушения, а 30 000 разпределя Центърът за психологически изследвания. Всъщност интересното при този център е, че никой не може да каже правата на кои точно хора с увреждания защитава, тъй като на практика НПО-та, при това национално представени, има достатъчно, за да бъдат обхванати всички. Излиза, че въпросният център мимикрира, но затова пък изпълнителният му директор Адриана Стоименова, е активна за всички съюзи взети заедно. Тя е и зам.-председател на Националния съвет за интеграция на хората с увреждания. Центърът съществува от 2009 година, усвоява значителни средства по програми за интеграция на хората с увреждания, няма сайт на който може да се проследи конкретната му дейност, оскъдна е и информацията за г-жа Стоименова в мрежата. Странно при толкова активни медийни изяви.Все пак да се върнем на орязаните средства за някои медицински изделия, по-конкретно за тези, които ползват хората с увреден слух. Помощта за най-масовите слухови апарати е намалена от 406 на 170 лв. Според вносителите реалната цена е около 150 лв., но търговците си пазят печалбата, защото както казва един техен представител \"всичко се вдига\". Като казахме \"всичко се вдига\", да видим какви услуги точно предоставят тези търговци, та да се покрие разликата от 150 до 406 лв.Ако сте с нарушен слух и сте решили да ползвате правото си на безплатно слухопротезиране, търсите център, който е оторизиран да извършва услугата. Там ви приемат, правят ви аудиограма (не отнема повече от 5 минути) и ви посочват дата, на която трябва да се явите, за следващата стъпка. В уречения ден, вие още няколко пациенти, бивате извозени към болницата, с която работи центърът. Там обработват документите ви, би трябвало и да ви прегледат, но обикновено не се случва и се разотивате в очакване на деня, в който ще получите апарат.Когато денят настъпи, се срещате със слухопротезист, който настройва апарата ви, според индивидуалните особености на глухотата така да се каже. И това е една сравнително елементарна процедура, има компютърна програма, която обработва данните от аудиограмата. То и апаратите не са кой знае колко сложни като се има предвид, че става дума за най-евтиния цифров модел. После ви снабдяват с накрайник, който си плащате самостоятелно и без който няма как да ползвате устройството, и с това процедурата приключва. Гаранцията за поддръжка на апарата е 2 години. Ако, не дай Боже, възникне проблем през това време, връщате устройството за ремонт, който може да продължи и две-три седмици. Какво правите през това време - спасявате се както можете. Никой не поема ангажимент да ви предостави апарат за временно ползване, въпреки че сте в активна трудоспособна възраст и трябва да работите, за да си плащате здравните осигуровки.Няколко думи и за въпросните най-масови слухови апарати. Ако сте лице в трудоспособна възраст и сте осигурени имате право на \"цифров\" масов модел, произведен в САЩ, на стойност 420 лв. с ДДС (по цени от 2015, в конкретен център за слухопротезиране). Полага ви се за срок от 5 години. Освен това имате право и 20 батерии годишно. Експерти са изчислили, че на човек в трудоспособна възраст, професионално активен, му стига по 8 часа чуване, 5 дни седмично. В останалото време се наслаждаваш на тишината. Елементарна сметка показва, че въпросните 20 батерии не могат да покрият една година, но какво толкова - една батерия е 1-1,50 лв., ако много ти се слуша, купи си. Ако си с двустранна глухота, проблемът отново е твой, защото имаш право само на един апарат за споменатите вече 5 години. Ако си по-предприемчив може и да договориш с фирмата за слухопротезиране втори с 50 % отстъпка, в случай че си лоялен клиент. Качествата на въпросния масов модел, не са кой знае какви, долу-горе същата работа може да свърши и един апарат, закупен от популярна верига супермаркети, където се предлага като \"усилвател\".Ако решиш да се сдобиеш с по-усъвършенствано устройство, трябва да заделиш средно около 1000 лв. Колкото по-малки и незабележими са слуховите апарати, толкова са по-скъпи. Е, има известна разлика в качеството на предавания звук, но тя в никакъв не покрива разликата в цените.Изобщо центровете за слухопротезиране напоследък рязко са се увеличили. Човек може да реши, че нацията масово оглушава, но по-вярна е другата версия - в този бизнес има пари. Проблемът, разбира се, не е на търговците, които са надушили добрата възможност, а на тези, които би трябвало да регулират цените, набъбващи драстично по веригата - вносител-търговец-пациент.Псевдомерките на МТСП няма да свършат работа. Цените на слуховите апарати ще си останат същите, плавно увеличавайки се с всяка година. Спестявайте, ако искате да чувате и все пак не забравяйте да си потърсите онези 50 лева годишно, които Съюзът на глухите е длъжен да ви изплати, дори да не сте негов член. С тези 50 лева ще можете да си осигурите цели 10 часа жестомимичен превод, ако отговаряте на условията. Повече не ви и трябват.", "date": "2018.07.07", "title": "Съюзът на глухите, вие чухте ли?"}
{"url": "https://news.bg/regions/veliko-tarnovo-praznuva-svobodata.html", "text": "Днес се навършват 141 години от Освобождението на Велико Търново от 5-вековно османско робство.Празненствата в града започнаха в парк \"Марно поле\" и пред Военния клуб, предаде БНТ. Там жители и гости на града, както и представители на институции и организации поднесоха цветя на паметника на генерал Йосиф Гурко и на паметната плоча на загиналите български герои в името на свободата.Освобождението на Велико Търново беше почетено и с военен ритуал и полагане на венци и цветя поред паметника \"Майка България\".Великотърновският митрополит Григорий отслужи празничен благослов.По случай празника Регионалният исторически музей организира безплатен пешеходен тур из града.", "date": "2018.07.07", "title": "Велико Търново празнува свободата"}
{"url": "https://news.bg/politics/rumen-hristov-oglavyava-sds.html", "text": "Румен Христов е новият председател на СДС.На 23-тата национална конференция на партията Христов получи 369 гласа, а неговият конкурент Антон Койчев - 322 гласа, предаде БНР.Преди да бъде избран Христов заяви, че във фокуса на партията трябва да бъдат местните избори, където СДС цели добро представяне. \"Местната власт е изключително важна. Чрез нея се овладява централната власт\", посочи Христов.Христо също така обеща на местните организации да получат право сами да решават с кого да се коалират. По този начин щяло да стане ясно и кои са подходящите партньори за СДС.Конкурентът на Христов Антон Койчев от своя страна пък се обяви против партньорство с \"Демократична България\", в която влизат ДСБ и \"Да, България\". По думите му един такъв \"обезличаващ\" съюз с партиите от \"Демократична България\" би довел до смъртта на СДС. \"Тези, които ни предадоха и разцепиха. Не, не съм съгласен\", категоричен бе той.Преди Койчев това заяви и бившият лидер на СДС Божидар Лукарски, който сега е кандидат за зам.-председател на партията. Лукарски постави задача на приемника си да върне СДС в полето на голямата политика през консервативно-патриотичен съюз.", "date": "2018.07.07", "title": "Румен Христов оглавява СДС"}
{"url": "https://news.bg/regions/ekoinspektori-proveryavat-yazovir-dobri-dyal-za-zamarsyavane.html", "text": "Регионалната инспекция по околната среда и водите във Велико Търново проверява сигнал за замърсяване на язовир \"Добри дял\", който се намира в община Лясковец.Според сигнала язовирът е замърсен и се забелязва се зелено оцветяване на водите.При проверката на общинския водоем еколозите не са установили мъртва риба в районите със зелено оцветяване.От водите на водоема са взети проби за анализ. Проби са взети и от дерето, което се влива в язовира, както и от намиращото се в района производствено предприятие, предаде БНР.Ще се изследват 11 показателя, включително за замърсяване с арсен, хром, живак, цианиди и нефтопродукти.От екоинспекцията посочиха, че резултатите от анализа трябва да станат готови през предстоящата седмица.В хода на проверката служителите на РИОСВ са измерили и киселинно-алкалната среда в язовир \"Добри дял\", разтвореният кислород и електропроводимостта. Получените резултати били в допустимите норми.", "date": "2018.07.07", "title": "Екоинспектори проверяват язовир \"Добри дял\" за замърсяване"}
{"url": "https://news.bg/int-politics/zaev-ubeden-che-george-ivanov-shte-podpishe-dogovora-s-gartsiya.html", "text": "Премиерът на Македония Зоран Заев е убеден, че президентът на страната Георге Иванов ще подпише за новото име.Ако все това не се случи, министър-председателят не изключва да се стигне и до импийчмънт на държавния глава, съобщи БНР. Попитан от журналисти дали това е възможно, Заев заяви: \"Всички опции са отворени.\"Заев коментира още, че е убеден в успеха на референдума за новото име на Македония.\"Ако нашият президент Георги Иванов за втори път не подпише договора, тогава ще има референдум, а всички знаят, че референдумите се провеждат в края на септември-началото на октомври, когато ще излязат гражданите, и когато ще ни дадат наредбите и задачите. Тогава, който трябва да подпише, ще подпише, който трябва да гласува, ще гласува. За това служим на гражданите\", категоричен е Заев.Според него над 80% от македонците подкрепят присъединяването на страната към ЕС и НАТО, а договорът за името Република Северна Македония е ключът към постигането на тези заветни цели.Според Заев Балканите не са буре с барут.\"Аз съм сигурен, че наистина всички заедно трябва да докажем пред Западния свят, че Балканите не е повече буре с барут, че Балканите са наистина европейско, хубаво място за живеене\", подчерта още той.Македонският премиер е в София за участие в срещата на страните от Централна и Източна Европа с Китай.", "date": "2018.07.07", "title": "Заев убеден, че Георге Иванов ще подпише договора с Гърция"}
{"url": "https://news.bg/world/rumanski-mig-21-se-razbi-po-vreme-na-avioshou.html", "text": "Румънски изтребител МиГ-21 се разби по време на авиошоу. Пилотът на изтребителя е загинал, съобщи \"Ройтерс\", позовавайки се на военното министерство в северната ни съседка.Инцидентът е станал в югоизточаната част на Румъния, на 240 километра източното от Букурещ.На авиошоуто са присъствали около 4 000 души. Не се съобщава за други пострадали.Според разкази на свидетели самолетът е паднал и при удара в земята е избухнал. Според версия пилотът се е опитал да избегне удар с хората на земята, поради което е насочил изтребителя в поле в близост до хората.Причините за катастрофата се разследват. Военното министерство на Румъния информира, че загиналият пилот се казва Флорин Ротару, на 36 години.", "date": "2018.07.07", "title": "Румънски МиГ-21 се разби по време на авиошоу"}
{"url": "https://news.bg/crime/politsiyata-izdirva-dvama-za-udara-na-bankomat-v-plovdiv.html", "text": "Властите издирват двама души във връзка с , който беше взривен рано тази сутрин, съобщи БНР.Вследствие на взрива е пострадал целият банков клон. Няма обаче засегнати автомобили или други обекти наоколо.Към момента няма повече данни за лицата. Полицията информира само, че двамата се избягали с лек автомобил. По разказ на очевидци колата била черна. Припомняме, банкоматът беше разбит в пловдивския квартал \"Тракия\". По непотвърдена информация крадците са успели да задигнат 150 000 лв. от банкомата. Разследващите споменават само, че на мястото са открити празни касети, където се държат парите и че от устройството липсва крупна сума.Свидетели разказват, че извършителите са били двама. Предполага се, че са взривили банкомата с бутилки със сгъстен въздух. Взривът бил толкова силен, че буквално събудил половината жители на квартала.", "date": "2018.07.07", "title": "Полицията издирва двама за удара на банкомат в Пловдив"}
{"url": "https://news.bg/crime/zaloviha-mazh-napravil-samodelna-bomba-za-da-gramne-star-dlazhnik.html", "text": "Полицаите в Монтана арестуваха мъж, изработил мощна самоделна бомба. Мъжът направил бомбата, за да гръмне стар длъжник, съобщи \"\".Действията на полицаите били по сигнал. На 6 юли на телефон 112 постъпил сигнал от 48-годишен мъж от село Видлица, община Георги Дамяново, който твърдял, че 64-годишен мъж от село Горно Церовене е направил мощна самоделна бомба.В сигнала мъжът обяснил, че бомбаджията планирал да взриви човек заради неуредени финансови сметки.Полицаите извършили проверка на сигнала и той се оказал верен. При обиска на дома на 64-годишния мъж от село Горно Церовене униформените открили заготовката от 1 килограм сяра, 5 килограма амониев нитрат, кило оранжево прахообразно вещество и бутилка дизелово гориво.Мъжът е задържан за срок до 24 часа. По случая е обарзувано досъдебно производство.", "date": "2018.07.07", "title": "Заловиха мъж, направил самоделна бомба, за да гръмне стар длъжник"}
{"url": "https://news.bg/tech/mark-zukarbarg-e-treti-po-bogatstvo.html", "text": "Съоснователят на \"Фейсбук\" Марк Зукърбърг е трети по богатство в света, съобщава \"Блумбърг\". Агенцията се позовава на подготвения от нея \"Индекс на милиардерите\". Марк Зукърбърг детронира от трето място Уорън Бъфет. Това стана възможно, след като цената на акциите на \"Фейсбук\" се повиши с 2,4%.Челните две места се заемат от президента на \"Амазон\" Джеф Безос и съоснователя на \"Майкрософт\" Бил Гейтс.Богатството на 34-годишния Зукърбърг се изчислява на 81,6 милиарда долара. Имотното състояние на Джеф Безос е 142 милиарда долара, а на Бил Гейтс - 94,2 милиарда долара.", "date": "2018.07.07", "title": "Марк Зукърбърг е трети по богатство"}
{"url": "https://news.bg/society/tsarkvata-otbelyazva-sveta-velikomachenitsa-nedelya-1.html", "text": "Православната църква отбелязва днес Света Великомъченица Неделя. Имен ден празнуват хората, носещи името Неделя, Недялка, Недялко.Света мъченица Неделя е родена в Мала Азия.Още от детството се посветила на Бога и решила цял живот да пази целомъдрие. Много младежи търсели нейното съгласие за брак, но тя на всички отказвала с думите, че се е сгодила за Христа и иска да умре девица.Тогава един младеж от знатно семейство, обиден от нейния отказ, съобщил на император Диоклетиан, че цялото семейство на Неделя изповядва християнската вяра.Императорът заточил родителите й в гр. Мелитин, а Неделя била подложена на жестоки мъчения. Христос се явил на мъченицата в затвора и я изцерил от раните й.Осъдили я да бъде посечена с меч. Разрешили й да се помоли преди смъртта си. След молитвата тя предала душата си на Господа, без да бъде посечена.Това станало на 7 юли 289 г. По-късно мощите й били пренесени в столицата на Второто българско царство - Търново.", "date": "2018.07.07", "title": "Църквата отбелязва Света Великомъченица Неделя"}
{"url": "https://news.bg/press/balgarite-4-8-mln-prez-2080-g-30-ot-tyah-v-sofiya-spryaha-62-lekarstva-za-sartse-i-visoko-kravno.html", "text": "Население. \"24 Часа\":Българите - 4,8 млн. през 2080 г., 30% от тях в София Прогнозата, че нацията ще падне под 7 милиона души още в края на тази или началото на следващата година, направена наскоро от председателя на НСИ Сергей Цветков, не е най-лошата демографска новина на годината. В петък Националният статистически институт публикува своя актуализирана прогноза за демографското развитие на страната, от която се вижда, че през 2080 г. българското население ще бъде 4 872 317 души.Досегашната прогноза бе само до 2070 г. и според нея тогава българското население ще се е стопило до 5,1 млн. човека.При актуализацията са добавени още две петилетки, като през 2075 г. населението вече ще е паднало до 4,9 млн. души, а през 2080 г. ще е 4,8 млн. Това е горе-долу 100 години след като през 1970 г. за първи път в историята населението на страната достигна 8 млн. човека.Падането под границата от 6 млн. души се очаква да настъпи между 2040 и 2045 г. Визита. \"Монитор\":Радев отива в Турция за встъпването в длъжност на Ердоган Президентът Румен Радев заминава в понеделник за Турция, където ще присъства на официалното встъпване в длъжност на Реджеп Ердоган като държавен глава. Церемонията ще се състои от 18.00 часа в Президентския дворец в Анкара.Междувременно по-рано през деня в понеделник Радев ще ще удостои посланика на Република Кипър у нас Ставрос Августидис с орден \"Мадарски конник\" първа степен. Малко след това орден \"Стара планина\" първа степен ще получи и световноизвестния израелски писател, историк и политик проф. Михаел Бар-Зоар.Във вторник пък под патронажа на държавният глава в резиденция \"Бояна\" ще се проведе кръгла маса за заетостта на хората с увреждания. Бюджет. \"Сега\":Разходите на Агенцията за приватизация вече надхвърлят приходите й Агенцията за приватизация продължава да отчита толкова скромни приходи от продажби, че вече са по-малки от разходите за издръжката й. През миналата 2017 г. тя е получила от продажби 2.5 млн. лв., става ясно от отчета на агенцията. Разходите й са били 3.3 млн. лв. От последващ контрол за същия период е получила 2.7 млн. лв.През 2017 г. са извършени общо шест приватизационни продажби, сред които обособени части от \"Български пощи\" и от \"Сортови семена - Елит\". Продаден е бил и миноритарен пакет акции на \"Оранжерии Гимел\", като сделката е минала през фондовата борса. Договорените плащания са в размер на почти 2.5 млн. лв., пише в отчета. През миналата година е започнала и процедурата по продажба на части от БДЖ \"Товарни превози\", както и на части от Националната електрическа компания. Впоследствие обаче по искане на жп дружеството част от търговете са били прекратени. За продажба са били предложени и 33 обекта частна държавна собственост, но интересът към тях е бил повече от скромен.Една от причините за това били промените в Закона за приватизация, които забавили темпа на продажбите. През лятото на миналата година парламентът прие текстове, според които обособени части от държавни предприятия биха могли да се продават само след одобрението на депутатите. Това стана под давление на премиера Бойко Борисов и на част от министрите начело с икономическия Емил Караниколов, който няколко години преди това бе шеф на Агенцията за приватизация. Добавки. \"Монитор\":След решение на НС: Без прекъсване на интеграционните добавки Няма да има прекъсване на интеграционните добавки за хората с увреждания. Това се гарантира с последните поправки в закона, гласуван от депутатите на първо четене. Промените бяха гласувани със 132 гласа \"За\".До спешните промени се стигна, след като ВАС отмени начина на определяна на интеграционни добавки за транспорт и комуникационни услуги и отмени предоставянето на документ за получаване на помощ за образователни услуги, които бяха разписани в правилника за прилагане на закона. Сега тези текстове се прехвърлят в самия закон.Така се предвижда месечната добавка за социална интеграция да се предоставя в зависимост от степента на намалена работоспособност или вида и степента на увреждането. С промените се запазва и базата за изчисляване на месечната добавка за социална интеграция, като тази за добавка за транспортни услуги в размер на 15% от гарантирания минимален доход, а за ползването на информационни и телекомуникационни услуги в размер на 20%. Лекарства. \"Монитор\":Спряха 62 лекарства за сърце и високо кръвно Изпълнителната агенция по лекарствата (ИАЛ) спря от продажба 62 лекарства за високо кръвно налягане, сърдечна недостатъчност и след прекаран инфаркт, съобщиха оттам. Причината е съмнение за канцерогенна съставка в тях, поясниха от ИАЛ.Списъкът на блокираните медикаменти, от които има големи количества в аптеките, е публикуван с търговските им наименования на електронната страница на агенцията. Служителите на ИАЛ са реагирали веднага след разпореждане на Европейската агенция по лекарствата (EMA), която пък е била получила сигнал за наличие на примес в активното вещество валсартан, което е в основата на въпросните 62 медикамента.Това вещество е произведено от концерна \"Zhejiang Huahai Pharmaceuticals\" в Китай и се съдържа в редица лекарства, които се правят в Европа.Примесът N-нитрозодиметиламин (NDMA) се класифицира като вероятен канцероген. Проучването от страна на \"Zhejiang Huahai\" показва, че наличиетому е свързано с промени в производствения процес, въведени през 2012 година, казаха от Изпълнителната агеинция по лекарствата. ", "date": "2018.07.07", "title": "Българите - 4,8 млн. през 2080 г., 30% от тях в София ; Спряха 62 лекарства за сърце и високо кръвно"}
{"url": "https://news.bg/world/razsledvaneto-na-sluchaya-v-eymsbari-shte-otneme-mesetsi.html", "text": "Месеци ще отнеме разследването на случая с натровената двойка в британския град Еймсбъри, графство Уилтшър. Това са признали от \"Скотланд ярд\", цитирани от РИА \"Новости\".Стотици полицейски служители са ангажирани с разследването и полицията увери, че те работят \"денонощно\". Сред тях са както антитерористи, така и местната полиция. Разпитвани са били свидетели, прегледани са много записи от охранителни камери. Случаят е предизвикателство, не крият органите на реда. Мъжът и жената, които се намират в критично състояние, след като са се отровили с нервнопаралитично вещество новичок, са се изложили на токсина, след като са пипали замърсен предмет.Двойката британци  са 45-годишният Чарли Роули и 44-годишната Даун Стърджис. Припомняме, че случаят припомни отравянето на бившия двоен агент Сергей Скрипал и дъщеря му Юлия в Солсбъри.Лекарите заявиха, че не са очаквали двамата да оцелеят.Случилото се обтегна отношенията между Великобритания и Русия.За момента няма данни за директна връзка връзка между двата случая, обяви полицията. Не е известно двойката да е посещавала Солсбъри и места, близки до тези, където бяха открити Скрипал. ", "date": "2018.07.07", "title": "Разследването на случая в Еймсбъри ще отнеме месеци "}
{"url": "https://news.bg/world/london-predlaga-zona-za-svobodnata-targoviya-s-es-sled-brekzit.html", "text": "План за свободната търговия с Европейския съюз след излизането си от тази общност. Това е обсъждало британското правителство на заседанието си. За това съобщи премиерът Тереза Мей, цитирана от \"Дойче веле\".По думите ѝ, това предложение е добро и за двете страни, заради което се надява да бъде прието. То обаче не включва услугите и вероятно част от поддръжниците на \"развода\" с Брюксел ще го отхвърлят. Включват се земеделски и други продукти, за които Лондон държи да са по стандартите на ЕС. Агенцията припомня, че самото правителство е дълбоко разделено по темата дали Кралството да се стреми към по-близки отношения с ЕС и след март 2019 година, или не. Главният преговарящ по споразумението за Брекзит от ЕС Мишел Барние заяви, че предложението на Лондон ще бъде разгледано и ще се прецени дали е реалистично. Той обаче предупреди британците да не гледат на блока като на \"голям супермаркет\".Следващата среща по преговорите е насрочена за 16 юли. Критиките към Мей вече заваляха. Известният евроскептик и бивш лидер на ЮКИП Найджъл Фарадж очаквано нападна Мей заради прекалено мекия тон към Брюксел. Той разритикува и \"така наречените поддръжници на Брекзита в кабинета\" заради това, че все още не са си подали оставките. За него това са просто политици, безпринципни хора. ", "date": "2018.07.07", "title": "Лондон  предлага зона за свободната търговия с ЕС след Брекзит "}
{"url": "https://news.bg/world/politsayat-ubil-chernokozh-v-nant-e-s-povdignati-obvineniya.html", "text": "Непредумишлено убийство. В това е обвинен полицаят, застрелял чернокож в западния френски град Нант, предаде \"Дойче веле\".По-рано беше съобщено, че той е задържан и разпитан. Стана ясно, че е дал няколко противоречиви версии за случилото се. Служителят на реда първо разказал, че е действал при самоотбрана, докато разпитвал убития, защото срещнал съпротива. След това обаче заявил, че е стрелял случайно. 22-годишния Абубакар Ф., който беше застрелян от полицията при проверка, е бил издирван за грабеж и други престъпления.Припомняме, че случаят доведе до продължаващи с дни безредици и вандалски актове. Десетки бяха задържани. Демонстрантите настояха за справедливост за Абубакар, като в същото време много от тях запалиха сгради и полицейски коли. ", "date": "2018.07.07", "title": "Полицаят, убил чернокож в Нант, е с повдигнати обвинения "}
{"url": "https://news.bg/regions/ogranicheniya-prechat-na-dvizhenieto-po-patishtata-6.html", "text": "Остават в сила някои ограничения за девижение по пътищата. Това съобщават от АПИ. Забранява се движението на моторни превозни средства, предназначени за превоз на товари с техническа допустима максимална са над 12 тона, включително състав с ремаркета и полуремаркета, селскостопанска и земеделска техника, трактори и специализирана строителна техника, както следва:1) за периода от 01 юни до 15 септември 2018 г. за дните петък - неделя: Ограниченията важат  за следните участъците от републиканската пътна мрежа:АМ \"Тракия\" ограничението в движението на МПС над 12 т ще бъде както следва:в петък от 18 ч. до 20 ч. в посока София - Пловдив;в неделя от 16 ч. до 20 ч. в посока Бургас - София.АМ \"Струма\":в събота от 10 ч. до 14 ч. в посока п. в. \"Даскалово\" - ГКПП \"Кулата\".АМ \"Марица\":в неделя от 16 ч. до 20 ч. в посока Свиленград - АМ \"Тракия\".и за дните петък - от 17:00 часа до 20:00 часа и неделя - от 14:00 часа до 20:00 часа:• път I-1 с. Ребърково-Ботевград, като движението се пренасочва по път II-16 Ребърково-Своге-София;• път I-1 Благоевград-ГКПП \"Кулата\";• път I-5 Русе-Велико Търново;• път I-9 Варна-Бургас;• път II-99 Бургас-Царево.2) целогодишно за периода на официалните празници: последния работен ден преди празници - от 16:00 часа до 20:00 часа и последния почивен /празничен/ ден - от 14:00 часа до 20:00 часа. Забраната се отнася за всички периоди, в които е определен повече от един празничен ден.Забраната се отнася за всички периоди, в които е определен повече от един почивен или празничен ден.Ограниченията важат само за участъците от републиканската пътна мрежа, както следва:• Всички автомагистрали;• път I-1 с. Ребърково-Ботевград, като движението се пренасочва по път II-16 Ребърково-Своге-София;• път I-1 Благоевград-ГКПП \"Кулата\";• път I-4 п. в. \"Коритна\"-Велико Търново-Шумен;• път I-5 Русе-Велико Търново;• път I-8 ГКПП \"Калотина\"-София;• път I-9 Варна-Бургас;• път II-18 Околовръстен път София;• път II-99 Бургас-Царево.Забраната не важи за моторни превозни средства, които извършват превози на опасни товари (ADR), живи животни, бързо развалящи се хранителни продукти и товари на температурен режим.ІІ. СЪСТОЯНИЕ НА АВТОМАГИСТРАЛИТЕ:АМ \"Тракия\":Област София:- Движението по пътната връзка София - Костенец на пътен възел \"Мухово\" на АМ \"Тракия\" при км 46 в посока гр. Костенец и гр. Ихтиман е ограничено поради ремонтни дейности.Обходни маршрути:- по направление София - Костенец през пътен възел \"Ихтиман\" при км 34+000.- по направленията Ихтиман - Пловдив и Костенец - Пловдив през пътен възел \"Церово\" при км 69+167. Движението по АМ \"Тракия\" в посоките София - Бургас и обратно е без ограничения. През пътния възел може да се минава идвайки от Бургас в посока гр. Костенец и гр. Ихтиман. Срок до 20.12.2018 г.Движението по АМ \"Тракия\" от км 0+000 до км 0+315 посока София се осъществява в една лента поради ремонтни дейности по съоръжение при км 0+000 в изпреварващата лента. Движението се извършва в активната лента и е регулирано с пътни знаци. Срок 16.07.2018 г.Движението по АМ \"Тракия\" от км 0+000 до км 0+315 посока Бургас се осъществява в една лента поради ремонтни дейности по съоръжение при км 0+000 в изпреварващата лента. Движението се извършва в активната лента и е регулирано с пътни знаци. Срок 16.07.2018 г.АМ \"Хемус\":Област София:Движението от км 29+860 до км 35+150 в посока София е ограничено поради ремонтни дейности на виадукт при км 33+600 и тунел \"Витиня\". Движението се осъществява двупосочно в платното посока Варна. Срок 20.12.2018 г.Движението от км 36+170 до км 36+710 в посока София е ограничено поради аварийно - възстановителни дейности по виадукт \"Коренишки дол\" при км 36+450. Движението се извършва двупосочно в платното посока Варна. Срок до 20.12.2018 г.Движението по от км 36+770 до км 38+150 в посока Варна е ограничено поради аварийно - възстановителни дейности на виадукт при км 37+920. Движението се осъществява двупосочно в платното посока София. Срок 20.12.2018 г.;Движението от км 30+260 до км 47+060 /от п.в. \"Витинска река\" до п.в. Ботевград/ е ограничено за МПС над 12 тона в двете посоки поради ремонтно - възстановителни дейности по виадукт \"Коренишки дол\" при км 36+450. Движението се осъществява по обходен маршрут: п.в. \"Витинска река\" - път I-1 /София - Ботевград/ - път II-17 /Ботевград - АМ \"Хемус\"/ - п.в. Ботевград. Срок 20.12.2018 г.АМ \"Струма\": няма.АМ \"Марица\": няма.АМ\"Черно море\":Движението в участъка Варна - Бургас от км 2+329 до км 3+238 се осъществява при пълно затваряне на платното посока Бургас и двупосочно движение в платното посока Варна поради ремонт на виадукт \"Звездица\". Срок до 15.10.2018 г.АМ \"Люлин\":Област София:Движението в тунел \"Мало Бучино\" посока София се осъществява в една лента поради активизирало се свлачище в аварийната лента след тунела. Ограничена е активната лента, като движението се извършва в изпреварващата лента. Скоростта на движение се ограничава до 70 км/ч. Срок 16.07.2018 г.Движението в участъка София - Перник е ограничено за леки МПС до 12 тона от км 7+100 до км 12+860 поради обрушване на ската при км 9+600. Движението се осъществява по обходен маршрут: в посока Перник се отклонява на п.в. \"Мало Бучино\" по път II-1801 /Околовръстен път София - кв. Суходол - Мало Бучино - Големо Бучино - Перник/. Срок от 10:00 до 18:00 часа до 16.07.2018 г. В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има.Движението по АМ \"Люлин\" е затруднено за МПС над 12 т от км 7+100 до км 12+860 поради обрушване на ската при км 9+600. Движението се осъществява с поетапно пропускане в интервал от 2 часа, както следва: от 10:00 до 12:00 часа; от 13:00 до 15:00 часа и от 16:00 до 18:00 часа автомобилите изчакват на определените места. В часовете от 12:00 до 13:00 часа; от 15:00 до 16:00 часа и след 18:00 движението се възстановява. Срок от 10:00 до 18:00 часа на 16.07.2018 г. В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има.Движението по АМ \"Люлин\" в посока София от км 7+100 до км 12+860 е ограничено за всички МПС поради изтичане на кална маса и опасност от срутване на скална маса на пътното платно при км 9+600. Ограничението е от втори тунел \"Люлин\" до първи тунел \"Мало Бучино\", където движението на всички МПС се осъществява двупосочно в платното посока София - Перник.Алтернативни маршрути:- за автомобили до 12 тона по път I-1 от пътен възел Драгичево - Владая - София и обратно.- само за леки автомобили по път 1801 Перник - Мало Бучино - Суходол и обратно. Път 1801 Перник - Мало Бучино - Суходол е забранен за МПС над 12 тона. Срок до 16.07.2018 г.Област Перник:Движението по АМ Люлин в участъка от п. в. Даскалово до граница с област София е ограничено поради обрушване на ската при километър 9+600. Движението за тежкотоварните МПС над 12 тона се спира поетапно с изчакване на място с продължителност от два часа за периода от 10:00 до 18:00 часа. Леките автомобили се пренасочват по обходен маршрут по път I-1 през Владая и през път III-1801 Големо Бучино - Перник. /Път 1801 Перник - Мало Бучино - Суходол. Път III-1801 е забранен за МПС над 12 тона./ Срок от 10:00 до 18:00 часа до 16.07.2018 г. В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има.ІІI. ВЪВЕДЕНИ ОГРАНИЧЕНИЯ ПО ОСНОВНИТЕ ПЪТНИ НАПРАВЛЕНИЯ:1. Проходи:- \"Върбишки\" - затворен за всички МПС. Срок: целогодишно;- \"Златишки\" - затворен за всички МПС. Срок: целогодишно;- \"Айтоски\" - отворен за всички МПС;- \"Котленски\" - отворен за всички МПС;- \"Обзорски\" - отворен за всички МПС;- \"Печинско\" - отворен за всички МПС;- \"Превала\" - отворен за всички МПС;- \"Предел\" - отворен за всички МПС;- \"Републиката\" - отворен за всички МПС;- \"Ришки\" - отворен за всички МПС;- \"Рожен\" - отворен за всички МПС;- \"Троянски\" - отворен за всички МПС;- \"Вратник\" - забранен за МПС над 10 т. Срок: целогодишно;- \"Дюлински\" - забранен за МПС над 3,5 т. Срок: целогодишно;- \"Пампорово\" - забранен за МПС над 3,5 т. Срок: целогодишно;- \"Петрохан\" - забранен за МПС над 12 т. както и тегленето на ремаркета и полуремаркета. Срок целогодишно;- \"Твърдишки\" - забранен за МПС над 10 т. Срок: целогодишно;- \"Шипка\" - забранено е движението на МПС, предназначени за превоз на товари с технически допустима максимална масанад 12 т от категория N3, както и тегленето на ремаркета и полуремаркета с технически допустима максимална маса над 10 т от категория О4. Срок: целогодишно.", "date": "2018.07.07", "title": "Ограничения пречат на движението по пътищата "}
{"url": "https://news.bg/disasters/37-zaginali-i-23-ma-izcheznali-pri-korabokrushenie-kray-o-puket.html", "text": "Най-малко 37 души са загинали, а други 23-ма са изчезнали при корабокрушение в Тайланд, предадоха световните информационни агенции.Всички те са китайски граждани. Сред жертвите има и деца. Става въпрос за потънал туристически кораб. Трагедията се е разиграла във вторник около популярния сред туристите остров Пукет.След това бе организирана спасителна операция, която продължава. Тайландски власти са потвърдили новината за откриването на телата. Очаква се броят на жертвите да се увеличи. Властите предупредиха, че загиналите може да са 60 души. ", "date": "2018.07.07", "title": "37 загинали и 23-ма изчезнали при корабокрушение край о.Пукет"}
{"url": "https://news.bg/world/trenyorat-na-bedstvashtite-taylandski-momcheta-se-izvini-na-roditelite.html", "text": "Треньорът по футбол на 12-те тайландски момчета, заради които тече спасителна операция, се извини на родителите им. Също така им обеща да се грижи за децата до извеждането им от пещерата, в която са блокирани. Това стана ясно от бележка, която той написа и по-късно бе прочетена от спасителния екип. Вероятно обаче на 25-годишния мъж ще бъдат повдигнати обвинения заради излагането на риск на непълнолетни лица при лошото време в страната през този сезон.Припомняме, че всички те по чудо оцеляха, но все още не могат да бъдат изведени. Вече две седмици групата не може да излезе и специалисти се притесняват за нивата на кислород. Момчетата успокоиха близките си, че са добре. Някои от тях дори настояха да не се пропускат рождените им дни. Илън Мъск обяви вчера, че ще помогне в спасяването на децата и треньора като изпрати екип инженери и техника. ", "date": "2018.07.07", "title": "Треньорът на бедстващите тайландски момчета се извини на родителите "}
{"url": "https://news.bg/crime/vzriviha-bankomat-v-plovdiv.html", "text": "Взривен е банкомат в Пловдив, съобщи bTV. Инцидентът е станал тази нощ. Устройствотосе намира до пазара в \"Тракия\" до хлебозавода. Към момента не е ясна отнетата сума. Преглеждат се близки охранителни камери.Припомняме, последният случай на на професионалния празник на националната полиция към 4 часа сутринта в столичния кв. \"Люлин\" бе взривено устройство.По този повод вътрешният министър заяви: \"Имам чувството, че е знак\", коментира . Той допълни: \"видят ли празник - правят нещо\" и определи вломителите като некомпетентни.Припомняме, взломяването на банкомати стана често срещано явление у нас. В началото на годината банкомат беше взривен в Сепарева баня. За взрива е отговорна  Припомняме, тогава , а трима успяха да избягат и .Банкомат беше взривен и в столичния квартал \"Дружба\". 100 хил. лв. пък бяха откраднати от устройство Плевен.Не отдавна бяха и в с. Баня. Тогава вътрешният министър Валентин Радев отчете общо 5 разбити банкомата за 2017 г. С последните две престъпления, разбитите банкомати за изминалата година стават 9.За миналогодишните случаи министър Радев говореше, че нямат общо един с друг. Групите, според него, не са организирани, а са спорадични. Припомняме,  при предишен случай на разбит банкомат.", "date": "2018.07.07", "title": "Взривиха банкомат в Пловдив"}
{"url": "https://news.bg/politics/levitsata-vnese-dokumenti-za-litsenz-na-televiziyata-si.html", "text": "Българска свободна медия ще се нарича дружеството на БСП, с което левицата ще отвори собствена телевизия. От партията уведомиха, че откриват процедурата за  и са подали документи за неговата регистрация.В рамките на месец дружеството трябва да направи втората стъпка и да подаде необходимите документи за получаване на лиценз от СЕМ за собствен телевизионен канал.Управител на дружеството е българският журналист, политик и общественик Любомир Коларов. Той е бил главен редактор в БНТ, награждаван нееднократно за журналистическата си дейност и обществена ангажираност. Кавалер на ордена \"Кирил и Методий\".Решението за откриване на собствена телевизия бе прието на заседание на националния съвет на партията от 10 юни 2018 година.", "date": "2018.07.07", "title": "Левицата внесе документи за лиценз на телевизията си "}
{"url": "https://news.bg/politics/tsvetanov-ne-priehme-pozitsiyata-na-bsp-za-darzhavni-garantsii-pri-aets-belene.html", "text": "Икономическият стокообмен между Китай и нас през 2016 година е милиард и шестотин. Предизвикателството пред ЕС е диалогът с Китай. Европа е най-атрактивният пазар, но ние искаме да запазим и нашите национални интереси.Това заяви лидерът на ПГ на ГЕРБ Цветан Цветанов пред bTV.Ние . Припомняме, по време на вчерашната среща между премиерите на България и на Китай българският министър-председател каза, че китайският му колега лично се е ангажирал, че ще ни помогне да изведем проекта \"Белене\" до успешен край.Той допълни, че на всички форуми, на които е присъствал, се дискутират темите за Русия и Китай. т. Виждам притеснението на БСП. Няма проблеми между мен и Борисов, заяви Цветанов.Припомняме, преди ден от БСП поискаха от ГЕРБ да дефинират отношението си към Китай и да се разграничат от изявленията на Цветан Цветанов, че Русия и Китай са едни от основните заплахи за мира и сигурността, призова в парламента Кристиан Вигенин.Цветанов обясни, че с премиера тази сутрин в 7.15 са обсъждали случващото се в момента. . БСП правят кризисен пиар, защото вече не е тази партия, която беше преди една година. Жельо Бойчев ги напуска, за да прави бизнес, което показва, че средата в България е добра. Със Спас Панчев сме се виждали само в парламента, с него нямам индивидуални срещи, заяви Цветанов.Повод за думите му бе изявлението на премиера  и отказа от председателя на ПГ ГЕРБ това да стане. От ПГ на .Бившият вътрешен министър от кабинета \"Борисов - 1\" даде пример, че акцизът в Австрия е 70 %. По думите му, не повече от 50-60% ще е акцизът в страната.Всичко добро, което се случва, е успех на всички. Когато стане някакъв проблем, ГЕРБ е виновен. Оценката на Борисов беше много емоционална и е от наслагване на много неща. Относно коалиционното ни споразумение - няма разминавания за нещо, което сме подписали, допълни Цветанов.Цветанов сравни ситуацията в България със случващото се в Германия - ХДС и ХСС в Германия също имаха различия, които успяха на изгладят, каза той и допълни, че няма непреодолими различия.", "date": "2018.07.07", "title": "Цветанов: Не приехме позицията на БСП за държавни гаранции при АЕЦ \"Белене\""}
{"url": "https://news.bg/politics/borisov-uspokoyava-evropa-che-otnosheniyata-s-kitay-sa-polezni.html", "text": "\"16+1\" е формат, който цели укрепването на Европа. Това заяви премиерът Бойко Борисов по време на откриването на Седмата среща на ръководителите на правителствата на страните от Централна и Източна Европа и Китай.Борисов се похвали, че форумът започва с представители на 1500 фирми от всички страни. Форумът дава повече възможности за тези, които са по-назад в развитието и които по-късно са се присъединили към ЕС, стана ясно от думите му.Мисля, че с тези си послания трябва да успокоим всички в Европа, които считат, че тези срещи не са полезни за стария континент, призова Бойко Борисов.Темата за Балканите трябва да продължи да стои на дневен ред, настоя българският премиер.Западните Балкани не могат да се разглеждат като самостоятелни, защото за Гърция, България, Румъния, Хърватия, Словения, които сме в Европейския съюз, всеки един проект в инфраструктурата касае и тези страни, обясни Борисов.Всички ние заедно можем да повишим своя БВП изграждайки, не само пътна инфраструктура, но и дигитална, отчете той.Министърът на икономиката Емил Караниколов отчете, че солидното бизнес присъствие в София е доказателство за нарастващия интерес и потенциала за развитие на още по-мащабното партньорство между компаниите от тези страни и реализирането на повече съвместни проекти.Отдаваме важно значение на инициативата като много добра основа за разширяването на сътрудничеството с китайската страна в области от взаимен интерес, като високите технологии, инвестициите, индустриалното партньорство, смесените предприятия, селско стопанство, инфраструктура и транспорт, енергетика, туризъм, каза още той.Ако Европа бъде отслабена това ще бъде лоша новина за Китай, заяви китайският премиер Ли Къцян. Той е доволен, че българо-китайските отношения се задълбочават и похвали нарастващите китайски инвестиции у нас.По-късно лидерите се включиха в пленарните сесии. Премиерът Бойко Борисов изтъкна историята на форума и неговото значение. България високо цени отношенията с Китайската народна република (КНР), заяви той.Борисов подчерта значимостта на китайските инвестиции. В България сме се старали винаги да не проявяваме егоизъм, целите Балкани да бъдат еднакво проспериращи, заяви премиерът. Само заедно Балканите може да са силни. Общите ни проекти може да вдигнат БВП на региона и да повишат доходите на гражданите, смята българският премиер.Председателят на Държавния съвет на Китай Ли Къцян изрази удоволствието си от днешната среща. Форумът, по думите му, трябва да е отворен. Китай е отворен към ЕС, подчерта той. Ключът към успеха е именно приобщаването, категоричен е той. Трябва да бъдем открити един към друг, обясни Къцян и допълни, че трябва да призовем за свободна търговия.Това е нашето семейство, коментира премиерът Бойко Борисов на съвместна пресконференция с китайския си колега Ли Къцян. Китай може да е равностоен партньор на ЕС в , по думите му.Правилата на общността ще се спазват между Китай и 16+1, стана ясно от думите на Борисов. Българският министър-председател похвали премиерите на Естония и на Унгария за техните председателства на ЕС. Отново посочи, че всички страни на Балканите заедно са голяма сила. Пласираме тютюна си в Китай, са се разбрали двама премиери на България и Китай.По-късно от пресслужбата на Министерския съвет съобщиха, че Борисов и Къцян са договорили създаването на Глобален център за партньорство на държавите от Централна и Източна Европа и Китай (Global Partnership Centre of CEECs and China).\"Страните от \"16+1\" трябва заедно да направят послание за отвореност. Говорихме вече няколко пъти с премиера Борисов, че трябва да проучим правилата и законите на ЕС и на държавите членки\", заяви Ли Къцян. Според него по този начин инвеститорите и предприятията ще знаят какви правила трябва да следват и какви рискове да избягват.Според председателя на Държавния съвет на Китай съвместните проекти за сътрудничество ще получат много силен напредък, а китайските предприемачи ще имат много по-голям стимул да инвестират в ЕС. \"Искам да помоля премиера Борисов да поеме водещата роля и да види как може да се създаде такъв център, а Китай ще бъде спонсора на такъв център\", подчерта Ли Къцян.Според Борисов бъдещият център ще подпомогне навлизането на китайски компании, участието им в търгове и процедури в рамките на ЕС, за да не стига до наказателни процедури и провалени сделки.", "date": "2018.07.07", "title": "Борисов успокоява Европа, че отношенията с Китай са полезни"}
{"url": "https://news.bg/disasters/35-zaginali-47-v-neizvestnost-ot-prolivnite-dazhdove-v-yaponiya.html", "text": "35 души загинаха в Япония заради проливните дъждове, четирима са в тежко състояние, а 47 души са в неизвестност. Това съобщи телевизия NHK, цитирана от РИА Новости.По-рано бе съобщено от правителството на Япония, че 48 000 сътрудници на силите за самоотбрана, полицията и пожарната са се включили в операция по спасение на пострадалите. Премиерът Синдзо Абе определи ситуацията на районите, пострадали от проливния дъжд като: \"крайно сериозна\".В петък в централната и югозападната част на Япония се изляха обилни дъждове. Управлението на метрологичните служби бе принудено да обяви за седем префектури ниво на извънредна тревога -бедствено положение, което се случва веднъж на няколко десетки години.Съдейки по кадрите, снети от японски телевизии с вертолет, тежкото положение е в префектура Окияма, където под вода се оказаха жителите на квартали с голяма територия. Водата стига до втория етаж на домовете. Съобщенията за разрушения и наводнения продължават да постъпват. С точна и пълна картина на случилото се за това денонощие не разполагат дори и спасителите.", "date": "2018.07.07", "title": "35 загинали, 47 в неизвестност от проливните дъждове в Япония"}
{"url": "https://news.bg/world/vtori-vzriv-v-somaliyskata-stolitsa-mogadisho-vav-vatreshnoto-vedomstvo.html", "text": "Най-малко девет души са загинали, а над 10 са ранените при два взрива и нападение на щаб-квартирата на министерството на вътрешните работи в сомалийската столица Могадишо.Информацията е на Асошетед прес, която се позовава на полицията.По думите на полковник Ахмед Мохамед, числото на жертвите може да се увеличи, защото битката между правоохранителните органи и бунтовниците, които са се барикадирали в сградата на вътрешното ведомство все още продължава.По данни на агенцията, в сградата на вътрешното ведомство има няколко полицейски сътрудника.Отговорност за атаката пое радикалната ислямистка групировка \"Аш-Шабаб\". \"Аш-Шабаб\" има тесни връзки с международната терористична организация \"Ал Кайда\". Тя води въоръжена борба срещу централното правителство на Сомалия и . от 2008 г. и по отношение на нея има санкции.Първоначално бе съобщено за мощен взрив прогърмял на контролно-пропускателния пункт в столицата на Сомалия Могадишо. Чува се стрелба, съобщи изданието Garowe Online, цитирано от РИА Новости.Взривът е на КПП на кръстовище в Сайидка в центъра на Могадишо. Стрелбата продължава, съобщи изданието в Twitter като се позова на очевидци.Малко по-късно бе съобщено за втори взрив в столицата на Сомалия Могадишо. Този път той е избухнал в щаб-квартирата на вътрешното министерство. Предполага се, че са нахлули въоръжени лица, съобщи Garowe Online, цитирано от РИА Новости.\"Вторият взрив е в същия район. Постъпи съобщение, че въоръжени са влезли в щаб-квартирата на вътрешното министерство\", гласи съобщение в Twitter.", "date": "2018.07.07", "title": "Втори взрив в сомалийската столица Могадишо - във вътрешното ведомство"}
{"url": "https://news.bg/politics/sds-izbira-nov-lider-2.html", "text": "Двама са кандидатите за нов председател на СДС. Единият е лидерът на столичната организация д-р Антон Койчев, другият - бившият депутат проф. Румен Христов, съобщи bTV.Партията избира ново ръководство на извънредна национална конференция. Новият лидер ще бъде избран от делегатите с тайно гласуване.До извънредната конференция се стигна, след като преди два месеца бе поискана оставката на Божидар Лукарски. Сега той е сред деветимата кандидати за заместник-председател на партията.", "date": "2018.07.07", "title": "СДС избира нов лидер"}
{"url": "https://news.bg/politics/sofiyanski-vlizaneto-v-evrozonata-ne-e-i-ne-mozhe-da-bade-samotsel.html", "text": "България имаше един приоритет и тя изпусна да го наложи - това беше да махнем границите на Шенген. Да го няма този механизъм.Това стана ясно от думите на бившия служебен премиер и бивш кмет на София Стефан Софиянски пред БНТ. Той е категоричен, че европредседателството на България е било: \"абсолютно сбъркано\".Според него, влизането в еврозоната не е и не може да бъде самоцел. Като член на ЕС ние трябва да гоним стандарта на другите европейски страни, но за съжаление правителствата след 2007 г. не са могли да направят така, че еврозоната да е средство за преодоляване на ниския стандарт на живот и бедност. Дори България да влезе в еврозоната - това дали ще оцелее там, съвсем не е сигурно, съмнява се Софиянски.По думите му, през 2009-2010 г. България имаше много тежък спад на Брутния вътрешен продукт (БВП). От тогава ние не можем да излезем от него. Имаме слаб, недостатъчен ресурс. До това доведе слабата работа на правителствата на Станишев и Борисов.Той е поддръжник на излизането на България от валутния борд. По думите му, българският лев сега е подценен. Националната ни валута има възможности на базата на държавния резерв да се мери с еврото, каза Софиянски и припомни, че през месец март 1997 г. влязохме във валутния борд.Да дадем автономия на БНБ да определя курса на лева спрямо еврото, призова Софиянски и призна, че това ще натовари бизнеса, за което е необходим икономически растеж.В същото време бившият служебен премиер призна, че българският пенсионер ще бъде 10 пъти по-ниско от гръцкия, който дори при криза получава по-висока пенсия.Аз съм против манталитета на това управление и против ниския стандарт на българина. Високият икономически растеж ще доведе до по-голям растеж на еврото, каза Софиянски.Стефан Софиянски призна и грешките, допуснати от управляващите на България - грешка беше продажбата на ЕРП-тата, банковата система, каза той.Изпуснаха два много сериозни възможности България да се върне в някои сектори - първо загубата на КТБ. Фалитът на тази банка стана по времето на Орешарски, Близнашки и Борисов. КТБ трябваше да бъде оздравена по пътя на одържавяване и трябваше да бъде обединена с ББР и да имаме мощна национална банка. Вместо това по споразумение политическо фалирахме КТБ и изпуснахме тази възможност.Второто - при положение, че ЧЕЗ иска да се оттегля, трябваше да намерим механизми да влезем в това дружество. Не само че не задържахме КТБ, а и продадохме Общинска банка. Тя можеше да бъде ползвана с добра инфраструктура. Това са грешки, призна Софиянски.Относно  - Седмата среща на ръководителите на правителствата на страните от Централна и Източна Европа и Китай, който сега се провежда в София, Софиянски заяви, че сме закъснели. Докато ние правим форум, Сърбия строи магистрали с китайски инвестиции. В продължение на години Китай поддържаше ръст на БВП между 8 и 10 % ръст на БВП, допълни Софиянски.", "date": "2018.07.07", "title": "Софиянски: Влизането в еврозоната не е и не може да бъде самоцел"}
{"url": "https://news.bg/regions/sled-20-yuli-reshavat-sadbata-na-rimskoto-selishte-i-magistralata-kray-blagoevgrad.html", "text": "До 20 юли 2018 година ще приключат археологическите проучвания на древното римско селище \"Скаптопара\", което беше открито по трасето на АМ \"Струма\" край Благоевград, съобщиха от Агенция \"Пътна инфраструктура\" (АПИ). Очаква се след това експертна комисия към Министерство на културата да реши бъдещето на археологическите проучвания.Съобщението на АПИ е във връзка с запитвания от медии за срока за завършване на разкопките край село Покровник по договор.Припомняме, на 5 май изпълнението на всички видове строително-монтажни работи в отсечка с дължина около 1.9 км бяха преустановени.Към момента е извършено консервиране с битумна емулсия на археологическите разкопки, така че те да не се повредят от атмосферните условия.Решението дали трябва да се измества трасето на автомагистрала \"Струма\" край Покровник ще бъде взето от експертна комисия, назначена от министъра на културата. Тя ще се произнесе след като завършат археологическите проучвания.Според становището на екипа археолози, което е подкрепено и от Националния археологически институт с музей при БАН, разкритите до момента гробница и църква може да бъдат преместени от трасето на магистралата. Това вече било правено и с други находки, открити при изграждането на различни инфраструктурни обект. Такава била и световната практика.Жителите на Благоевград обаче са на друго мнение. Според тях археологическите разкопки не трябва да бъдат заливани под тонове асфалт, а да останат като символ на града. Това е причината и днес благоевградчани да протестират в защита на античния град.Протестът на местните започна в 13 часа пред сградата на общината, съобщи Нова.\"С този протест искаме да кажем, че искаме и магистралата и античния град да се запази по най-добрия начин, който е възможен и да не се противопоставя едното нещо на другото\", обясни Лазар Андреев от инициативния комитет за запазване на разкопките.", "date": "2018.07.07", "title": "След 20 юли решават съдбата на римското селище и магистралата край Благоевград"}
{"url": "https://news.bg/crime/vse-poveche-shofyori-byagat-sled-predizvikana-ot-tyah-katastrofa.html", "text": "Все повече шофьори бягат след предизвикана от тях катастрофа, сочат проучвания на експерти по пътна безопасност. Причината - ниските наказания, дори и след отнемане на книжката, съобщава бТВ.Преди дни при катастрофа между две коли, едната от тях изчезва мистериозно и от мястото, и от протокола на полицаите.И до ден днешен невиновният водач се бори с последиците от бягството, а избягалият се очаква да получи нищожно наказание.Всичко се случва преди три седмици в наводнен от дъжда участък в тунела. Единият участник в катастрофата отказва да бъде тестван с дрегер. Десетина минути по-късно изчезва с Пътна помощ в присъствието на полицаи. Така в протокола на КАТ е вписана само останалата на място кола, чийто собственик е мъж, пожелал анонимност.\"Писаха ми хора от \"Фейсбук\" групите след като качихме видеа, има случаи със същия в \"Младост\". Блъснал жена на пешеходна пътека и избягал\", разказа потърпевшият.Заради бягството на виновния водач, мъжът се сблъсква с проблеми по покриването на щетите.При бягство от катастрофа книжката може да бъде отнета за период от 1 до 6 месеца и да се наложи глоба 100 лева, а при шофиране след употреба на алкохол или дрога санкциите са много по-високи.\"Те стигнаха до 2000 лева глоба и отнемане на книжката за година, сваляне на регистрационни табели. Той се надява, че по-добре да му вземат книжката за 1-2 -3 месеца, отколкото за година или две. Или ако е над 1,2 промила, може да има ефективна присъда\", коментира Владимир Тодоров, председател на Българската асоциация на пострадали при катастрофи.И ако в Германия водач, хванат да шофира след отнемане на книжка, може да влезе в затвора - у нас не е така.\"Човек може много лесно да загуби книжката си в България, като направи нарушения, но като му я вземат, той може да продължава да си кара преспокойно, защото наказанията са смешни - между 100 и 300 лева\", поясни Руслан Баждеков от Института за пътна безопасност.От столичния КАТ вече са открили избягалия шофьор и са му написали акт. Все още обаче не е ясно какво ще е наказанието му и кога ще влезе в сила.По неофициална информация, пред полицаите избягалият шофьор обяснил, че има здравословни проблеми и не помни нищо от катастрофата.", "date": "2018.07.07", "title": "Все повече шофьори бягат след предизвикана от тях катастрофа"}
{"url": "https://news.bg/world/gey-parad-v-madrid.html", "text": "Стотици се събраха за традиционния гей парад в испанската столица Мадрид. В страна със силни католически традиции проявата набира по-голяма популярност.Испания отмени едва през 1979 година закона, определящ хомосексуалистите като опасни индивиди, подлежащи на лишаване от свобода.Още през 2005 година обаче страната предизвика сензация, като разреши браковете между лица от един и същи пол.Поради опасенията от нови атентати в Европа испанската столица е въвела строги мерки за безопасност.", "date": "2018.07.07", "title": "Гей парад в Мадрид"}
{"url": "https://news.bg/world/nyama-postradali-balgari-v-navodneniyata-v-yaponiya.html", "text": "Няма данни за пострадали български граждани при наводненията в Япония, при които загинаха 62 души, а 44 се водят за безследно изчезнали. До момента наши сънародници не са се обръщали за помощ към посолството ни в Токио.Това съобщават от пресслужбата на външно министерство.По информация на мисията най-пострадали са префектурите Хирошима, където броят на жертвите е достигнал 22 души, Ехиме - с 12 загинали, Осака, Шига, Киото и Хього.В събота сутринта беше отменено предупреждението за очаквани проливни дъждове във Фукуока, Сага, Нагасаки, Хирошима, Тоттори и Окаяма, но положението в тези префектури продължава да е изключително тежко. Преустановени са учебните занятия в училищата и университетите в засегнатите региони. Правителството е мобилизирало около 50 000 души от силите за самоотбрана за справяне с извънредно тежката ситуация.Прогнозите за времето сочат, че валежите в засегнатите префектури ще продължат и през следващото денонощие.Министерството на външните работи препоръчва настоятелно да се следят информационните сайтове и конкретно сайта на  (JapanMeteorologicalAgency), да не се предприемат пътувания до нормализиране на обстановката, да се следят и спазват инструкциите на местните власти, да се вземат мерки за незабавна евакуация и подслоняване на безопасно място при необходимост.Дежурен телефон на Посолството на Р България в Япония: + 81 80 7966 5608Сигнали и молби за съдействие при бедствени ситуации на български граждани се приемат денонощно и на телефонните линии на Дирекция \"Ситуационен център\": +359 2 948 24 04; +359 2 971 38 56 или имейл: crisis@mfa.bg.", "date": "2018.07.07", "title": "Няма пострадали българи в наводненията в Япония"}
{"url": "https://news.bg/world/amerikanski-voynik-beshe-ubit-v-afganistan.html", "text": "Войник от САЩ беше убит в Афганистан. Инцидентът е станал при \"вътрешна атака\", съобщи Ройтерс. Агенцията се позовава на изявление на мисията на НАТО \"Силна подкрепа\".Също така други двама военни бяха ранени. Състоянието им се оценява като стабилно. Те се настанени в болница.Инцидентът ще бъде разследван, името на починалия военен офицер няма да бъде съобщено, докато неговите роднини не бъдат уведомени.През последните седмици Ислямска държава засили атаките срещу правителствените войски и техните военни бази.САЩ поддържат военна мисия в Афганистан.", "date": "2018.07.07", "title": "Американски войник беше убит в Афганистан"}
