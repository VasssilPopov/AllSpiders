{"url": "https://news.bg/int-politics/katar-obvini-sauditska-arabiya-v-piratstvo.html", "text": "Катар обвини Саудитска Арабия, че подкрепя незаконното излъчване на мачове от Световното първенство по футбол в Русия. От своя страна Саудитска Арабия заяви, че е конфискувала повече от 12 000 устройства за пиратство в страната, предаде АФП.\"Саудитска Арабия зачита въпроса за защита на интелектуалните права и се придържа към международните конвенции в това отношение\", заяви Садд ал Кахани, съветник на могъщия принц Мохамед бин Салман.Изявлението му идва, след като спортно предаване BelN - което има изключителни права в Близкия изток за предаване на тазгодишната Световна купа - твърди, че е жертва на голяма пиратска операция, базирана в Саудитска Арабия.BelN каза, че от миналия октомври огромна и сложна саудитска мрежа, известна като \"beoutQ\", използваща сигнал от сателитния доставчик Arabsat, базирана в Рияд, незаконно предава своите предавания.Незаконни предавания от BeoutQ са се появили в Мароко, Йордания и Сирия и вероятно е щяха да достигнат Азия и Южна Европа, смятат от BelN.Излъчващата от Катар телевизия призова управляващия орган на ФИФА да предприеме съдебни действия срещу пиратските телевизионни оператори.Катар е изолиран от 5 юни 2017 г., обвинен от Саудитска Арабия, за подкрепа на тероризма. Обвиненията за пиратство идват в чувствително време за Персийския залив.", "date": "2018.06.22", "title": "Катар обвини Саудитска Арабия в пиратство"}
{"url": "https://news.bg/politics/radev-i-vuchich-se-dogovoriha-sarbiya-da-utroi-sredstvata-za-medii-na-balgarski.html", "text": "Президентите Румен Радев и Александър Вучич се договориха Сърбия да утрои средствата за медиите на роден език на българското национално малцинство в страната.В Димитровград двамата президенти се срещнаха с представители на българското национално малцинство в Сърбия и символично заедно положиха венци на Нешков връх.\"Съдбата на българското национално малцинство в Сърбия е от изключителна важност не само за България, а и за Сърбия, за нашите двустранни отношения и за европейската перспектива на целия регион\", коментира Радев след първата по рода си съвместна среща със сръбския си колега с представители на Българското национално малцинство в Сърбия.Радев е признателен на Вучич за конструктивните и конкретни решения, взети по време на официалното посещение в Сърбия, за подобряване на живота на българите на територията на западната ни съседка.\"С президента Вучич проведохме конструктивен и напълно откровен разговор по отношение на проблемите на българското малцинство. Има ангажираност на българската държава и личен ангажимент от държавното ръководство на Сърбия. Поздравявам Александър Вучич за неговото лидерство и политическа отговорност да работим заедно за постигане на пълно историческо помирение\", обясни Радев.\"Поставихме въпроса за финансирането на българските медии. Девет медии на български език дадоха своите заявки за три пъти повече финансиране от настоящото. Президентът Вучич разписа три пъти по-голям бюджет за тях, който ще влезе в сила в срок от седем до десет дни\", съобщи българският президент в Димитровград.Двамата президенти са се договорили за връщане в понеделник в Босилеград на задържаната от сръбските гранични власти паметна плоча на загинали български граждани от Първата световна война. \"Очаквам местният общински съвет по най-бързия начин да вземе решение за монтиране на плочата\", допълни Радев.\"След 30 години без издаване на български учебници, от миналата година вече имаме издадени такива за основно образование, очаква се процедурата за предоставяне на крайни варианти и за средно образование скоро да приключи\", добави още българският президент.На срещата е поставен и въпросът за окончанията на женските фамилни имена за българите в Сърбия. Нашите сънародници настояха да имат възможност да записват женските имена според българската норма - завършващи на \"-ова\", а не на \"-ов\". По думите на Александър Вучич, сръбската страна има политическа воля да работи за решаването на този проблем, както и за възстановяване на наименованието на Димитровград - Цариброд.Двете делегации потвърждават ангажимента за увеличаване на средствата за здравеопазване в местните медицински пунктове и за създаване на възможност специалисти от ВМА-София да извършват профилактични регулярни прегледи на място.Радев призовава българите в Сърбия да пазят единството помежду си, за да защитават по-ефективно своите интереси. Държавният глава добави, че да си гражданин на Сърбия с българско самосъзнание означава и да бъдеш лоялен към законите на държавата, в която живееш.Тежкото икономическо положение на българското национално малцинство е откроено като ключов проблем за сънародниците ни в Сърбия, което води до постепенното обезлюдяване на региона. Според Румен Радев демографските проблеми не зависят от еднолични решения, а от системна политика и изрази надежда правителствата на България и Сърбия да ускорят работата по общите инфраструктурни проекти, които да подобрят свързаността и да създадат по-добри възможности за бизнеса.\"Призовах и местната власт, в която нашето национално малцинство е много добре представено, да върши много по-ефективна работа за привличане на инвестиции и увеличаване на заетостта\", каза още президентът.Вучич изразява готовността на Сърбия да насърчи интереса на инвеститорите към районите на българското национално малцинство и за модернизация на транспортната инфраструктура, която да улесни туризма.\"В много по-трудни времена българите в Сърбия успяха да запазят своята културна и национална идентичност. Днес времената са други, днес тук да се наречеш българин не е срамно или страшно. Това, което очакваме от съгражданите си в Сърбия, е с активната си гражданска позиция и с решенията на местната власт нашето национално малцинство тук да не ни разделя, а да ни обединява\", коментира Радев.Сръбската държава няма да толерира по никакъв начин говор на омразата и действия, които водят до прояви от такъв характер, обясни президентът Вучич. \"Ние, сърбите, обичаме българите, искрено казвам, че при нас няма нито един сърбин, който не обича българите\", допълни тойСпоред сръбският президент, българите и сърбите са два братски народа и призова сънародниците ни в Сърбия да обичат и чувстват за свои както своя български род и етническа принадлежност, така и родината си Сърбия.В двора на гимназията \"Св. Св. Кирил и Методий\" в Димитровград двамата президенти направиха първа копка на паметник на славянските първоучители. По инициатива на президента Вучич от 2019 г. 24 май ще бъде включен сред официалните празници в Република Сърбия.Символично двамата държавни глави поднесоха заедно венци на паметника на загиналите български и сръбски воини през Сръбско-българската война от 1885 г. на Нешков връх.", "date": "2018.06.22", "title": "Радев и Вучич се договориха Сърбия да утрои средствата за медии на български"}
{"url": "https://news.bg/crime/41-godishen-mazh-zagina-v-katastrofa-na-am-hemus.html", "text": "Мъж e загинал при катастрофа на АМ \"Хемус\" днес след обяд.Около 16 часа днес, на АМ \"Хемус\", в района на Девня, е загинал 41-годишен мъж от Русе, управлявал \"Фолксваген\".Изясняват се причините и обстоятелствата, довели до произшествието.Полицията извършва разследване на място.", "date": "2018.06.22", "title": "41-годишен мъж загина в катастрофа на АМ \"Хемус\""}
{"url": "https://news.bg/int-politics/v-kitay-universitetite-nasazhdat-misleneto-na-si-tszinpin-v-umovete-na-studentite.html", "text": "Въоръжени с интерактивни онлайн курсове, щедро финансиране и нови специализирани научноизследователски институти, университетите в Китай се намират на фронтовата линия на опитите да се рекламира мисленето на китайския президент Си Цзинпин в Китай и по света, отбелязва \"Ройтерс\".От октомври много университети в Китай поставиха \"Мисленето на Си\" в центъра на своите учебни планове - първият път от епохата на Мао Цзедун, в който китайски лидер е удостоен с подобeн академичeн статут.Задължителните идеологически курсове бяха актуализирани от университетите в отговор на указанията от страна на държавното ръководство, че идeите на Си трябва да влязат в учебниците, аудиториите и умовете на студентите.Мобилизирането на университетите, освен осигуряването на подкрепа за Си, е опит да се върне идеологията на Комунистическата партия на най-видно място в едно общество, което се развива политически апатично през десетилетията на бърз икономически растеж, изтъкват експерти по китайска политика.Си Цзинпин иска ценностите на партията да бъдат по-добре приети от китайския народ, за да се подпомогне допълнителна легитимност (на режима), коментира Майкъл Гоу, експерт по китайско висше образование в университета в източния град Сучжоу.\"Разликата при управлението на Си е, че той се опитва да разшири ценностите на държавата дотолкова, че те да са привлекателни и да резонират повече сред хората, върху които държавата иска да упражнява господство\", коментира експертът.Тласъкът за даване на нов живот на приемането на партийната идеология идва, след като китайският парламент премахна ограниченията на управленския президентски мандат, разчиствайки пътя за Си да управлява доживотно, решение, което предизвика масово безпокойство.\"Мисленето на Си\", което е буквално колекция на негови публични изявления, е всеобхватно ръководство за претенциите на Китай да се превърне в икономическа и военна сила до 2050 г. под строгия контрол на управляващата Комунистическа партия.", "date": "2018.06.22", "title": "В Китай университетите насаждат \"Мисленето на Си Цзинпин\" в умовете на студентите "}
{"url": "https://news.bg/crime/obvinyavat-shofyora-zaplashil-s-pisolet-deputat-na-am-hemus.html", "text": "Районна прокуратура - Елин Пелин наблюдава досъдебно производство за извършено на 15 юни, на 14-ти километър на автомагистрала \"Хемус\", престъпление - закана за убийство.В качеството на обвиняем е привлечен И.Б., който около 14 и 20 часа, по пътя в посока от София за Варна, се заканил с убийство на две лица, като насочил срещу тях боен пистолет марка \"Барета\".Действията му могат да възбудят основателен страх за осъществяване у пострадалите лица. Срещу обвиняемия е била взета мярка за неотклонение \"Подписка\". Разследването по случая продължава.Припомняме, че шофьорът,  Явор Божанков от гражданската квота на БСП.\"Аз бях абсолютно шокиран. То продължи не повече от 10 секунди. В първия момент е страха, в следващия момент е негодуванието, че такова нещо може да се случи в 21 век. Не сме 90-те, това не е каубойски филм, а това е България и Европа в 2018 година и не може посред бял ден някой да вади оръжие\", коментира тогава Божанков.", "date": "2018.06.22", "title": "Обвиняват шофьора, заплашил с писолет депутат на АМ \"Хемус\""}
{"url": "https://news.bg/world/alzhir-s-radikalno-reshenie-sreshtu-izmamite-na-maturite-spira-interneta-v-tsyalata-strana.html", "text": "Алжир спира интернета в цялата страна, за да попречи на учениците да мамят на матурите, пише \"Гардиън\".Радикалното решение има за цел да предотврати масови злоупотреби. През тази седмица Алжир спира интернета за по три часа на ден на абсолютно всички.Граждани на северноафриканската държава недоволстват от безумното решение на властите, защото на места спира работата, където е необходим интернет.Държавният оператор Algérie Telecom съобщи, че са спрели достъпа до интернет \"в съответствие с инструкциите на правителството, за да се гарантира, че изпитите за диплома за средно образование ще преминат гладко\" след съвместно решение на телекомуникационните фирми и образователното министерство.Публикуван е график на спиранията: три пъти по един час в сряда, което съвпада с първия час на всеки изпит и по два пъти в четвъртък, сряда, петък, събота, неделя и понеделник.От Министерството на образованието признават, че е голяма крачка, но просто нямат друг вариант.По време на матурите през 2016 г., когато се явяват повече от 700 000 ученици, злоупотребите са толкова мащабни, че образователното министерство анулира няколко изпита и използва нови въпроси. В социалните мрежи се появили въпросите и отговорите преди започването на всеки изпит. 31 души са арестувани, включително и служители на ведомството.През 2017 г. министерството предприе действия за заглушаване на мобилните телефони в 2 100 изпитни центъра в Алжир и блокира достъпа до социалните мрежи.Според някои експерти крайното решение граничи със скандално аматьорство.Драконовите мерки на алжирските власти също включват металдетектори в изпитните центрове, учителите трябва да предадат телефоните и таблетите си, заглушаване и охранителни камери.Но Алжир не е единствената държава, която предприема такива радикални стъпки. Сирия, Ирак, Мавритания, Узбекистан и няколко щата в Индия блокират достъпа до интернет. Етиопия спира само социалните мрежи.", "date": "2018.06.22", "title": "Алжир с радикално решение срещу измамите на матурите – спира интернета в цялата страна"}
{"url": "https://news.bg/society/zakonat-za-lichnata-pomosht-spira-darzhavnata-hranilka-na-razni-organizatsii.html", "text": "Законът за личната помощ ще покаже колко няма нужда от национално представителни организации. Това каза Росица Букова, представител на майките на деца с увреждания.Палатковият лагер, разположен от началото на юни пред парламента, сега бе подкрепен от граждани, които пиха символично кафе в знак на подкрепа и солидарност с исканията на майките на деца с увреждания, чиято емблема станаха черните тениски с надпис: \"Системата ни убива\".Букова посочи, че те не искат никой да си подава оставката, а да седнат и да работят. По думите й докато има ТЕЛК - няма да разрешат да има Закон за лична помощ. Тя бе категорична, че няма как да се чувстват подведени при изготвянето на закона, защото той е писан от юристи за една малко по-специална целева група - хората с увреждания над 80% инвалидност.Заради липсата на национален регистър на хората с увреждания законът е писан на базата на ТЕЛК решенията, с които разполага държавата в момента. \"Когато има индивидуални социални оценки, които представят оценката за потребностите на хората, тогава самият закон ще се променя предвид бройката на хората и необходимостта им от лична помощ чрез личен асистент\", коментира Букова.Припомняме, че на заседание на Националния съвет за интеграция на хората с увреждания национално представителните организации на и за хора с увреждания, синдикати и работодатели излязоха със становище против приемането на подобен закон. В становището се посочва, че услугата личен асистент следва да бъде подробно разписана в Закона за социалните услуги, подготвян от Министерство на труда и социалната политика.Букова коментира, че ако се заложат всички хора с увреждания - това означава парите да са наистина много. \"Няма регистър. Няма откъде да се тръгне и всъщност ние трябваше да тръгнем от най-нуждаещите се, които всъщност са хората с 80% ТЕЛК\", посочи Букова. Става въпрос за около 70 хиляди човека с над 80% инвалидност.\"Всъщност първата стъпка трябваше да бъде тази, за да се тръгне отнякъде. Те къде видяха дискриминация нямам представа, но те си държат на ТЕЛК-а. Докато има ТЕЛК, те няма да разрешат да има Закон за лична помощ. Това автоматично ги изкарва, грубо казано, от пазара. Вместо те да представляват една многомилионна маса - каквито са незрящите, глухонемите, епилептиците - това означава, ако има лични асистенти, да няма нужда от национално представителни организации\", коментира още Букова.По думите й Законът за личната помощ ще покаже всъщност колко няма нужда от национално представителни организации. \"Тази държавна хранилка ще трябва да бъде редуцирана. Реално никой не иска пари. Никога не сме говорили за пари в този закон, ние говорим за лична помощ, която ще се плаща\", обясни майката.Реално личен асистент може да бъде всеки. Законът предвижда личните асистенти да получават по една и половина минимална работна заплата, а разписването на услугата в закон би следвало да премахне проектното начало във финансирането на услугата. Не без значение е фактът, че наетите като лични асистенти ще бъдат осигурявани.Припомняме във връзка с протеста на майките на деца с увреждания социалният министър , но ден по-късно беше .След него оставка подаде и зам. социалният министър Росица Димитрова. .Тя подаде оставка заради общественото недоволство по повод участието й в , която се проведе в Ню Йорк.Въпреки рокадите  на протестиращите майки остана.Омбудсманът Мая Манолова заяви, че е много важно , който, по думите й, е изработен заедно с майките на деца с увреждания, да влезе в парламента.", "date": "2018.06.22", "title": "Законът за личната помощ спира държавната хранилка на разни организации"}
{"url": "https://news.bg/int-politics/tramp-zaplashi-es-s-20-protsenta-mito-varhu-avtomobilite.html", "text": "Президентът на САЩ Доналд Тръмп предупреди Европейския съюз, че администрацията му ще наложи мита върху внесените от ЕС автомобили, ако Общността не премахне собствените си търговски бариери.\"Въз основа на митата и търговските бариери, отдавна наложени на САЩ и техните големи компании и работници от Европейския съюз, ако тези мита и бариери скоро не бъдат разбити и премахнати, ние ще наложим 20 процента мито върху всички техни автомобили, идващи в САЩ. Произведете ги тук!\", написа Тръмп в профила си в \"Туитър\".Днес влязоха в сила наложените от ЕС мита на стойност около 2,8 млрд. евро върху американски продукти в отговор на решение, взето от САЩ по-рано за налагане на мита върху вноса на стомана и алуминий на стойност 25 и 10 процента съответно, удряйки износ на ЕС на стойност 6,4 млрд. евро.Европейският съюз заяви, че ще ребалансира оставащите 3,6 млрд. евро в период от три години или след положителна констатация в разрешаването на споровете в рамките на Световната търговска организация. САЩ ще проведат изслушвания относно разследването на митата върху автомобилите на 19-20 юли и ще решат дали да наложат защитни мерки.", "date": "2018.06.22", "title": "Тръмп заплаши ЕС с 20 процента мито върху автомобилите"}
{"url": "https://news.bg/politics/orban-podkrepya-pozitsiyata-na-borisov-za-migrantite-v-es.html", "text": "Унгарският премиер Виктор Орбан е подкрепил позицията на българския си колега Бойко Борисов по отношение на мерките, които трябва да вземе Европа за мигрантския поток. Това е станало в телефонен разговор между двамата премиери, в който Борисов е представил позицията, която ще представи на работната среща в Брюксел в неделя по въпросите на миграцията и предоставяне на убежище.По-рано днес  и от народните представители.Орбан е уверил Бойко Борисов, че напълно подкрепя позицията му за незабавно затваряне на границите и за изграждане на центрове за мигрантите. Той е информирал българския министър-председател за вчерашната среща на страните от Вишеградската четворка с австрийския канцлер Себастиан Курц. Орбан е заявил, че по отношение на задължителната релокация на бежанци Унгария и останалите държави от Вишеградската четворка остават на позиция \"против\". Унгарският премиер ще запознае лидерите на страните от Вишеградската четворка и да обсъдят подробно тези трудности пред България.Българският премиер заяви, че България, като страна на първа линия, заедно с Гърция, Италия, Испания не може да се съгласи с позицията за връщане на вече намиращите се в Европа мигранти в държавите на първа регистрация. Това би утежнило ситуацията в тези страни чрез прехвърлянето им на двойни отговорности - по опазване на граници и грижи за бежанците на тяхна територия. \"Това е несправедливо и небалансирано спрямо страните на първа линия, които бяха заляти от мигрантската вълна през 2014 г., 2015 г. и 2016 г.\", каза още Бойко Борисов.Позицията на България, изложена от Бойко Борисов, предвижда незабавни мерки за затваряне на външните граници на ЕС, строг контрол на влизащите, включително и по вътрешните граници. Това ще изисква спешна помощ за страните на първа линия чрез техника, финансови средства и засилено присъствие на ФРОНТЕКС и др. Друго предложение е да бъдат изградени кризисни центрове за прием на бежанци извън територията на Европа. В тях да се прави преглед на молбите и да се определят тези, които са в действителна нужда от закрила. Според Бойко Борисов за тази цел е необходимо също ЕС да подпомогне финансово и технологично държавите, в които ще има такива центрове.Българският министър-председател ще настоява да се направи и анализ на вече пристигналите и намиращите се в Европа мигрантски потоци. Необходимо е да се разграничат както нуждаещите се от закрила от икономическите мигранти, така и политиките по отношение на двете групи.По думите на Борисов държавите-членки трябва да поемат отговорност както за кандидатстващите за защита бежанци, така и за мерките, с които да гарантират, че те ще могат да се завърнат по родните си места след края на конфликтите там.Премиерът Бойко Борисов смята, че нелегалните мигранти без нужда от закрила трябва да бъдат връщани в бърз порядък в родината си или в последната държава, определена като сигурна, преди да стъпят на територия на ЕС. За това са необходими политически усилия за реадмисионни споразумения с третите държави.", "date": "2018.06.22", "title": "Орбан подкрепя позицията на Борисов за мигрантите в ЕС"}
{"url": "https://news.bg/education/utvardiha-110-5-paralelki-v-profesionalnite-gimnazii-dogodina.html", "text": "Учебни планове и програми по специалности в 40 професионални направления започват да разработват екипи от водещи професионални гимназии от цялата страна в партньорство с представители на бизнеса и висшите училища. Това съобщи министърът на образованието и науката Красимир Вълчев по време на дискусия за повишаване на образователната продукция в рамките на икономическия форум в Пловдив. Новите програми са по предмети от специфичната професионална подготовка в направления като приложна информатика, машиностроене, електротехника, химични продукти, минно дело и др.Вълчев коментира, че за да се отговори на изискванията на пазара на труда, предстоят законодателни промени, които да разширят дуалното обучение. През настоящата учебна година 1742 ученици се обучават в 79 паралелки в 45 професионални гимназии. В държавния план-прием за 2018/2019 г. са утвърдени 110,5 паралелки с вече 2873 ученици.С дуалната система се затвърждава партньорството между бизнеса и образователните институции. Изготвихме списък с 55 специалности в 12 професионални направления, за които се предвижда остър недостиг на кадри и голямо търсене от страна на бизнеса, посочи министърът.По думите му недостиг ще има за професии като \"Техник на електронна техника\", \"Техник на енергийни съоръжения и инсталации\", \"Машинен техник - машини и системи с ЦПУ\", \"Електротехник\", \"Техник по автоматизация\", \"Оператор в минната промишленост\", \"Техник по транспортна техника\", както и други като \"Техник-технолог в дървообработването\", \"Приложен програмист\", \"Дизайнер промишлен дизайн\" и др.Като друг инструмент на политиката на МОН е преструктуриране на приема с цел обхващането на повече деца в технически специалности, както и математика и природни науки.За да се отговори на потребностите на бизнеса Министерският съвет одобри списък със защитените специалности и тези с очакван недостиг на пазара на труда. Предвижда се допълнително финансиране за паралелки с обучение по такива специалности, а също и стипендии за учениците в тях.Вълчев обясни, че в училищното и във висшето образование трябва да се развиват повече дигитални и предприемачески умения, като по този начин младите хора ще бъдат по-подготвени за живота, за пазара на труда и за по-добра лична реализация. Той отбеляза, че новите компетентности ще бъдат вплетени във всички учебни програми.Министърът добави, че е необходимо децата от най-ранна детска възраст да бъдат обхванати в образователната система и добави, че инвестицията в образованието на тези, чиито майчин език не е български, има висока възвращаемост. Вълчев обясни, че екипите за обхват по межуинституционалния механизъм полагат сериозни усилия да приобщят децата и учениците от уязвимите групи.Важно е да се инвестира в учители и да се мотивират студенти с по-високи резултати да избират педагогическата професия. \"Важно е, че направихме обществения и политически избор за тази инвестиция\", коментира образователният министър Вълчев.", "date": "2018.06.22", "title": "Утвърдиха 110,5 паралелки в професионалните гимназии догодина"}
{"url": "https://news.bg/world/skopie-s-po-golemi-shansove-ot-albaniya-za-start-na-pregovorite-s-es-za-chlenstvo.html", "text": "Холандският парламент даде зелена светлина за започване на преговори с Македония за членство в ЕС, но реши против Албания, съобщават албански и македонски медии.Очаква се на срещата на върха на ЕС в края на следващата седмица евролидерите да вземат решение за двете държави, след като Европейската комисия препоръча да започнат предприсъединителни преговори. За започване на преговори е необходимо единодушие в Европейския съвет.Холандците смятат, че Албания не прави достатъчно в борбата с корупцията и престъпността. 124 депутати срещу 26 са гласували против започване на преговори с Тирана, информира De Telegraaf.Според разпространяваната информация Франция и Холандия, които през последните месеци показаха, че са резервирани по отношение на Македония, са решили, че трябва да се позволи начало на преговори със Скопие.Междувременно МИА съобщава, че германското правителство е препоръчало започване на преговори със Скопие.В писмо до Бундестага правителството пише, че усилията за реформи на македонското правителство трябва да бъдат възнаградени с дата за начало на преговори за присъединяване към ЕС.", "date": "2018.06.22", "title": "Скопие с по-големи шансове от Албания за старт на преговорите с ЕС за членство"}
{"url": "https://news.bg/int-politics/absurdno-e-da-se-govori-za-ultimatum-kam-merkel-za-migrantite-obyavi-zeehofer.html", "text": "Вътрешният министър на Германия Хорст Зеехофер настоя, че ще приветства \"европейско решение\" за миграцията, но няма да се поколебае да предприеме действия, ако лидерите на страните членки на Общността не успеят да постигнат напредък на срещата си в Брюксел през следващата седмица.\"Ако няма европейско решение, ще трябва да действаме на национално равнище\", коментира Зеехофер пред германски ежедневник, допълвайки: \"Ако канцлерът успее да намери европейско решение, никой няма да бъде по-щастлив от мен.\"По думите му, минисрещата на ЕС в Брюксел в неделя по въпросите на миграцията, в която ще участват Германия, Франция, Австрия, България, Италия, Гърция, Испания, е \"много разумен подход\".Ала той предупреди, че след три години дебати е \"време за взимане на решения\", добавяйки, че той трябва да гарантира, че \"законът и редът ще надделеят отново\" в Германия.Зеехофер настоя мигрантите, които са подали молба за убежище в друга страна от ЕС, да бъдат отблъсквани на границите на Германия, нещо, на което канцлерката Ангела Меркел се противопоставя. Разминаването провокира през миналата седмица конфликт между християндемократите на Меркел и баварската партия на Зеехофер - Християнсоциалния съюз (ХСС), което застраши да разтрогне дългогодишния съюз между двете партии и да предизвика падане на правителството.Лидерът на ХСС изтъкна, че е \"абсурд\", че е обявил ултиматум на Меркел, като ѝ даде две седмици да намери европейско решение, като каза, че Меркел сама е определила крайния срок.Той също така омаловажи техните разногласия, посочвайки, че канцлерката е съгласна с много голяма част от неговия \"генерален план\" за реформиране на политиката на Германия към мигрантите и бежанците.", "date": "2018.06.22", "title": "Абсурдно е да се говори за ултиматум към Меркел за мигрантите, обяви Зеехофер"}
{"url": "https://news.bg/world/es-mozhe-da-se-razpadne-v-ramkite-na-godina-namekna-rim.html", "text": "Италия втвърди позицията си срещу мигрантите. Рим предупреди, че може да прекрати приемането на бежанци и че мигрантската криза поставя под риск оцеляването на ЕС, информира АФП.Два дни преди заплануваната среща за миграцията в Брюксел, новото италианско правителство се закани да изпълни предизборните си обещания за спиране на мигрантския поток. Освен това италианците заплашиха, че ще конфискуват спасителни кораби или ще им забранят да акостират на италиански пристанища.\"\", каза вътрешният министър Матео Салвини пред германското списание \"Шпигел\". \"Напротив, ние искаме да изпратим малко\", добави той.Преди неофициалните преговори на лидерите на 16 страни членки на ЕС, поискани от Берлин, Салвини предупреди, че най-малко бъдещото оцеляване на съюза е заложено на карта.\"В рамките на година ще стане ясно дали все още има обединена Европа, или не\", подчерта вицепремиерът на Италия пред списанието.Предстоящите преговори за бюджета на ЕС и изборите за Европейски парламент през 2019 г., по думите му, ще бъдат лакмусов тест \"\".Преговорите в неделя се предполага, че са подготовка за срещата на върха на ЕС в края на следващата седмица, на която ще бъдат обсъдени планове за реформиране на бежанската система на съюза.Салвини също призова Малта да отвори пристанищата си за кораби с мигранти.", "date": "2018.06.22", "title": "ЕС може да се разпадне в рамките на година, намекна Рим"}
{"url": "https://news.bg/world/sasht-udalzhavat-sanktsiite-sreshtu-kndr-s-oshte-edna-godina.html", "text": "САЩ удължават санкциите срещу КНДР с още една година, съобщават медии.Въпреки че преди десет дни проведе историческа среща с лидера на Северна Корея Ким Чен-ун, администрацията на президента на САЩ Доналд Тръмп е уведомила Конгреса, че запазва санкциите и рестрикциите срещу Пхенян за още една година.Тръмп се позовава на притежаваните от КНДР ядрени оръжия и ракети, които са заплаха за националната сигурност на САЩ.Санкциите, наложени след приетата от ООН резолюция през декември 2017 г. за увеличаване на рестриктивните мерки, ограничават вноса на гориво и други търговски продукти.Белият дом обяви, че Тръмп е решил да удължи санкциите с още една година като част от политиката на \"максимален натиск\" над КНДР.", "date": "2018.06.22", "title": "САЩ удължават санкциите срещу КНДР с още една година"}
{"url": "https://news.bg/world/asad-pregovorite-sas-sasht-sa-zaguba-na-vreme.html", "text": "Президентът на Сирия Башар Асад заяви, че провеждането на преговори със САЩ е \"загуба на време\".В интервю за руската телевизия НТВ той изрази съмнение, че \"политиката на САЩ ще се промени в близко бъдеще\".Сирийският лидер разкритикува американския подход на преговорите с правителството му, а също така и президента Доналд Тръмп., обясни Башар Асад.Той също така нарече френските, турските и израелските войници в Сирия \"окупационни сили\" и подкрепи \"\".", "date": "2018.06.22", "title": "Асад: Преговорите със САЩ са загуба на време"}
{"url": "https://news.bg/crime/dopalnitelna-ekspertiza-po-deloto-hitrino-poiska-sada.html", "text": "Допълнителна пожаротехническа експертиза по  поиска шуменският окръжен съд, където обвиняеми са машинистите на дерайлиралия влак Димитър Михнев и Радослав Петков.Представената експертиза за взривяването на пропилена от дерайлиралата цистерна посочва печка на твърдо гориво, а епицентърът е къща в центъра на Хитрино. Доста обстоятелства обаче не са изяснени, коментира адвокат Ивайло Йорданов, съобщава БНР.\"Една от най-тежките експертизи, една от най-обхватните, много неща има по нея. Но чистата математика, която всички сме учили, показва, че се използват стойности във формулите, които не са добити по никакъв логичен начин. Едното от тези неща е скоростта на вятъра, която е изключително важна за определянето на разпространението на този газов облак и къде е станала експлозията\", обяснява адвокат Йорданов.\"Скоростта на вятъра е приета произволно 5 км/ч, при положение че в Шумен е 19 и откъде идват тези 5 километра въобще не е ясно. И ред такива неща\", допълни адвокатът.Участвалият в огледа след трагедията, Милен Манев коментира, че , има луфт, шести вагон е дерайлирал. Той се обосновава на снимки от огледа, че устройството за фактическо заключване е било в междинно положение, а подсигуряващото устройство е посочвала заключване и върху съоръжението е въздействано.Следващото заседание по делото е на 16 юли.", "date": "2018.06.22", "title": "Допълнителна експертиза по делото Хитрино поиска съда"}
{"url": "https://news.bg/crime/balgariya-razpolaga-sas-zakonodatelstvo-sreshtu-terorizam-i-finansiraneto-mu.html", "text": "Финансирането на тероризма не познава и не признава граници,нито междудържавни, нито такива, причинени от разликите в националните правни системи, коментира главният прокурор Сотир Цацаров в конференция на тема: \"Борба срещу финансирането на тероризма - от законодателство към практика\".Цацаров обясни, че България разполага със законодателство срещу тероризма и финансирането му, което отговаря на съвременните изисквания и стандарти в тази област. \"Имам предвид Закона за мерките срещу финансирането на тероризма /особено след последните му изменения от м . март 2018 г./, Закона за противодействие на тероризма от 2016 г., както и измененията в чл. 108а от НК.\", допълва той.\"Част от тези норми са приети с много спорове и дискусии, дори с остри критики, вкл. и в пленарната зала на тази сграда - за драстично нарушаване на човешките права, но според мен времето доказа, че сме на прав път и днес тези конюнктурни слова отдавна са забравени\", обяснява Цацаров.Според него, за добро или лошо, както прокурорите от Специализираната прокуратура, така и съдиите от Специализирания наказателен съд придобиват немалък практически опит по дела с такъв предмет. Такова е състоянието на антитерористичното законодателство и опит на правоохранителните органи в повечето европейски страни, смята той.\"Това, което е нужно сега, не само на нас, а и на всички наши партньори в борбата срещу тероризма и всички форми на неговото финансиране, е ново, качествено ново ниво на международно сътрудничество. Това включва информационен обмен, полицейско сътрудничество, сътрудничество между разузнавателните служби и правоохранителни органи, работещи правни инструменти за международно разследване и събиране на доказателства, блокиране на активи\", коментира главният прокурор.", "date": "2018.06.22", "title": "България разполага със законодателство срещу тероризъм и финансирането му"}
{"url": "https://news.bg/world/es-shte-udalzhi-ikonomicheskite-sanktsii-sreshtu-rusiya-do-yanuari-2019-g.html", "text": "Лидерите на Европейския съюз ще удължат икономическите санкции срещу Русия заради намесата в Украйна до януари 2019 г. на срещата на върха през следващата седмица.Това разкриха дипломати и официални представители, цитирани от \"Ройтерс\".Рестриктивните мерки срещу енергийния, отбранителния и финансовия сектор на Русия са удължавани на всеки шест месеца от налагането им в средата на 2014 г., след като Москва анексира Крим и подкрепя сепаратистите в Източна Украйна.Срещата на евролидерите ще се проведе в Брюксел на 28 и 29 юни. Те ще постигнат споразумение за още едно удължаване на санкциите срещу Москва с още шест месеца, тъй като изтичат в края на юли.Москва се заканва, че никога няма да върне Крим.", "date": "2018.06.22", "title": "ЕС ще удължи икономическите санкции срещу Русия до януари 2019 г. "}
{"url": "https://news.bg/crime/sadat-otkaza-da-kasira-chastichnite-izbori-za-kmet-na-galiche.html", "text": "Магистратите от Административния съд във Враца отказаха да касират частичните избори за кмет на село Галиче, съобщи БНР.Решението подлежи на обжалване.Делото беше образувано по жалба на партия БСП. Техният кандидат Веселин Тушинов загуби с 26 гласа от Страхил Стоянов, който бе номиниран от ГЕРБ.Според магистратите, от анализа на събраните в хода на процеса доказателства, включващи и разпити на трима свидетели, не може да се направи извода, че са нарушени изборните правила и това е довело до опорочаване на резултата.Още повече протоколите от четирите секции и окончателният от избирателната комисия са подписани от всички членове без особено мнение и възражения, посочиха от съда.Припомняме, точно от БСП по време на предишно заседание на съда бяха показали копие на протокол от изборите. На него е видно, че е имало особено мнение за изборния резултат от член на СИК от квотата на БСП. Особеното мнение, на практика, оспорва достоверността на резултата.Това не съвпада с информацията от ОИК още в нощта на вота, която съобщи, че няма нито един протокол с особено мнение. Според защитника на БСП по делото Аглика Виденова въпросният протокол е \"изчезнал\" по пътя между СИК и ОИК - разстоянието между село Галиче и град Бяла Слатина, които са само на десетина километра.Припомняме, в Галиче се проведоха извънредни избори за кмет, след като бившият кмет . Той бе арестуван по обвинение за .Според резултатите от вота . Той е получил с 27 гласа повече от опонента си, при 66% избирателна активност в селото.Изборите в Галиче бяха съпроводени с много обвинения за манипулации и фалшификации, като се стигна и до . На балотажа участваха кандидатите на двете най-големи политически сили у нас - ГЕРБ и БСП. От листата на социалистите в надпреварата се състезаваше Веселин Тушинов. Кандидатът на ГЕРБ беше Страхил Стоянов, който и спечели изборите. Обвинения имаше и от страна на кандидата на ВМРО, който директно обвини, че ГЕРБ са се договорили с ДПС за вота. Като доказателство бе посочено това, че само дни преди изборите нов асфалт по няколко улици бе положен именно в махалата в Галиче.В хода на изборния ден бяха подадени няколко .", "date": "2018.06.22", "title": "Съдът отказа да касира частичните избори за кмет на Галиче"}
{"url": "https://news.bg/int-economics/borsite-otchitat-nay-losha-sedmitsa-v-trimesechnite-pritesneniya-ot-targovskata-voyna.html", "text": "Акциите по световните борси се повишиха днес, но се очаква да приключат с втора слаба седмица, поради притесненията за отрицателните последици от търговски спор, произтичащ от , а цените на петрола се повишиха преди заседанието на ОПЕК, съобщава \"Ройтерс\".Индексът MSCI All-Country World .MIWD00000PUS, който проследява акциите в 47 държави, е нараснал с 0,2%, но е спаднал с 1,3% през седмицата, най-лошата седмица от средата на март. Тревогата на инвеститорите за евентуална пълна търговска война се задълбочават тази седмица и поради все по-острата реторика между САЩ и Китай и все доказателствата за икономическите щети, които подобен конфликт би могъл да предизвика.Германският автомобилен производител Daimler намали прогнозата си за печалба по-рано тази седмица, заявявайки, че митата за автомобили, изнасяни от Съединените щати за Китай, ще навредят на продажбите на Mercedes-Benz.Индия се присъедини към Европейския съюз и Китай в отговорът срещу тарифите на американския президент Тръмп за стомана и алуминий, увеличавайки вносното мито върху бадемите от САЩ с 20%.Американският министър на търговията Уилбър Рос заяви, че САЩ трябва да затруднят търговските си партньори, за да постигнат високи търговски бариери, за да постигнат крайната цел на Тръмп за по-ниски мита и равни условия.Китайските държавни медии заявяват, че протекционизмът в САЩ е самоунищожителен и е \"симптом на параноични заблуди\", който не трябва да отклонява Китай от пътя към модернизацията.\"При липсата на преговори понастоящем основният ни случай (сценарий) се пренасочва към по-нататъшна ескалация на търговския конфликт между двете страни\", пишат анализатори от Danske Bank.Има риск от допълнително влошаване на отношенията на 30 юни, когато Вашингтон трябва да обяви план за ограничаване на китайските инвестиции в Съединените щати и да ограничи износа на технологии от САЩ за Китай, смятат те.\"Възможностите за тотална търговска война, европейските политически рискове и нестабилността на нововъзникващите пазари остават мощни фактори, които трябва да задържат долара/йена в рамките на сегашния диапазон\", пише Робърт Рени, ръководител пазарна стратегия в Westpac.Производството е на 18 месечно дъно по отношение на тревогите свързани с търговията. Разходите за заеми на Гърция например паднаха до четириседмично дъно днес, след като Атина спечели облекчаване на дълговете си от еврозоната.Стерлингът бе половин процент по-висок спрямо долара GBP = D3, след като главният икономист на Bank of England, Анди Халдейн неочаквано се присъедини към малцинството от политиците, призоваващи за увеличение на лихвения процент в Обединеното кралство.Цените на петрола се повишиха поради несигурността преди срещата на Организацията на страните износителки на петрол (ОПЕК) и други големи производители, включително Русия. Саудитска Арабия и Русия подкрепят повишаването на производството. Други членове на ОПЕК, включително Иран, се противопоставят на това.По-рано в Азия, най-големият индекс MSCI за азиатско-тихоокеански акции извън Япония .MIAPJ0000PUS спадна до 0,35% в един момент, за да достигне най-слабите си показатели от началото на декември, преди да изтрие загубите до 0,15%. Hang Seng .HSI в Хонг Конг стигна шестмесечните дъно, след като загуби 3,9% досега, тази седмица. KOSPI .KS11 в Южна Корея удари деветмесечно дъно, а в континенталната част на Китай индексът CSI300 .CSI300 загуби почти 5% тази седмица.Японският Nikkei .N225 отстъпи с 0.8% за седмична загуба от 1.7%.", "date": "2018.06.22", "title": "Борсите отчитат най-лоша седмица в тримесечните притеснения от търговската война"}
{"url": "https://news.bg/int-politics/iran-otseche-opek-nyama-da-priema-narezhdaniya-ot-tramp.html", "text": "Министърът на петрола на Иран настоя, че позицията на ОПЕК не е да приема нареждания от американския президент Доналд Тръмп, но остави позицията на Техеран отворена за увеличаване на производството на петрол, съобщава \"Асошиейтед прес\".Най-големият производител в картела, Саудитска Арабия, се смята, че подкрепя по-високо производство, но Иран се колебае. Тръмп лобира ОПЕК да помогне за понижаване на цените.Министърът на петрола на Иран Биджан Намдар Занганех заяви по време на срещата на ОПЕК във Виена днес, че \"не сме тук, за да получаваме нареждания от президента Тръмп и да ги прилагаме\".Запитан дали подкрепя увеличаването на производството, той отговори: \"Някои от страните са против каквото и да е увеличение, питайте тях. Не съм им представител.\"Занганех посочи, че 70 долара за барел ще бъде \"много добра\" цена на петрола. Сортът \"Брент\" се търгуваше за 74,19 долара за барел на борсите днес.Междувременно министърът на петрола на Ирак заяви, че е уверен, че представителите на големите производителки на петрол ще постигнат споразумение за повишаване производството на петрол.", "date": "2018.06.22", "title": "Иран отсече: ОПЕК няма да приема нареждания от Тръмп"}
{"url": "https://news.bg/world/merkel-ne-ochakva-probiv-na-sreshtata-za-migratsiyata-v-nedelya.html", "text": "Канцлерът на Германия Ангела Меркел омаловажи шансовете за голям пробив на срещата на високо равнище за миграцията в неделя, информира \"Ройтерс\".\"\", подчерта Меркел на пресконференция с ливанския си колега Саад Харири в Бейрут.Тя поясни, че просто ще разменят мнения. Канцлерът също отхвърли предположенията, че напрежение в германската коалиция заради миграцията е довело правителството до ръба на разпадане.Работя за изпълнение на задачите на коалицията, заложени в коалиционното споразумение. Ние имаме много работа за вършене, поясни германският лидер.Коалиционните партньори на Меркел отправиха ултиматум към канцлера да постигне споразумение за мигрантите с ЕС.", "date": "2018.06.22", "title": "Меркел не очаква пробив на срещата за миграцията в неделя"}
{"url": "https://news.bg/crime/vazrastna-zhena-plashta-1300-lv-za-distantsionen-psevdolechitel.html", "text": "Възрастна жена от Камено платила общо над 1300 лв. за лечител, които лекувал дистанционно, предаде \"24 часа\". 70-годишната намерила псевдолечителя по обяви във вестник. Жената искала той да лекува болните й майка и съпруг.След като намерила контактите му във вестника, на 1 декември 2017 г. тя се свързала с лечителя Златко от Старо Оряхово.Без да се срещат жената започнала да му изпраща пари. За 14 дни тя му дала 1350 лв.След като в началото на 2018 г. съпругът и майката на жената починали, тя разбрала, че е измамена. 70-годишната подала жалба в полицията. На 21 юни полицаи от Камено заловили Златко. Той направил пълни самопризнания и върнал част от сумата - 700 лв.", "date": "2018.06.22", "title": "Възрастна жена плаща 1300 лв. за дистанционен псевдолечител"}
{"url": "https://news.bg/int-politics/polsha-vrashta-tankovete-t-72-na-vaorazhenie.html", "text": "Полша връща на въоръжение съветските танкове Т-72, съобщават Rzeczpospolita и РИА Новости.Няколко десетки стари танкове Т-72, които още помнят времето на Варшавския договор и са подготвени за модернизция и продажба в Йордания, по последно разпореждане ще останат в страната.След модернизация те най-вероятно ще се върнат на въоръжение в армията, се казва в съобщение.Директорът на агенцията за военно имущество Кшищоф Фалковски потвърди косвено тази информация. \"Ние отговаряме на нуждите на въоръжените сили. Мога да потвърдя само, че планираната сделка с една от страните от Северна Африка, бе прекратена\", заяви той.Сега в полската армия са на въоръжение танкове РТ-91 Twardy полско производство, а така също и Leopard 2A5 и Leopard 2A4, произведени в Германия.Полският експерт в сферата на отбраната Войцех Лучак смята, че решението за връщане в строя на танковете Т-72 е свързано с увеличение на числеността на армията.\"Полша реши да създаде нова тежка дивизия и увеличение на потенциала на механизираните войски на източния фланг на страната. В дадения момент в страната няма друга възможност освен бързо и относително евтино да оборудваме с танкове новата бронетанкова бригада\", заяви експертът.", "date": "2018.06.22", "title": "Полша връща танковете Т-72 на въоръжение"}
{"url": "https://news.bg/economics/rabotodateli-iskat-speshna-reforma-v-trudovata-meditsina.html", "text": "Работодатели искат спешна реформа в Наредбата за дейността на службите по трудова медицина и Наредбата за предварителните и периодичните медицински прегледи на работещите. \"Сред най-важните мерки са профилактичните прегледи и изследвания във връзка с условията на труд да се извършват с обхват, периодичност и по стандарти, отделни за всеки рисков фактор, както е въведено в другите страни от ЕС\", смятат членовете на Националния съвет на Асоциацията на индустриалния капитал в България (АИКБ)\"Само със стандартите може да се гарантира качество на прегледа и възможност за сравнимост на резултатите по единни критерии, независимо от това кой къде преглежда\", смятат те.Прегледите по отделните рискови фактори в Европа се извършват по съответен стандарт от един лекар. В момента у нас при един рисков фактор, прегледа се извършва от 2 до 4 специалиста. Така е например при работа с шум над 85 db, като в този случай прегледа у нас се извършва от специалисти по \"вътрешни болести\", \"нервни болести\" и \"УНГ\", допълват те.\"Общото мнение е, че нивото на превенцията на здравето на работещите е далеч от европейските стандарти. В последните 2 години нееднократно работодателските организации изпращахме свои становища и предложения за промени в двете наредби, позовавайки се на законодателството и добрите практики в страните от ЕС\", обяснява Васил Велев.\"В момента предприятията са задължени да разходват значителни финансови средства, а в същото време това не носи ползи за работещите, тъй като няма надграждане на пакетите на Националната здравноосигурителна каса (НЗОК). Затова е необходима промяна на философията на дейността и функциите на службите по трудова медицина. До момента не срещаме желание за диалог от страна на Министерство на здравеопазването. Липсва каквато и да е воля и експертен потенциал за справяне с проблема\", коментира той.Според АИКБ трябва ясно да бъдат разграничени и да няма дублиране на профилактични дейности, финансирани по НЗОК и тези, които работодателите заплащат във връзка с условията на труд.Сред другите предложения на работодателската организация са обхватът и съдържанието на прегледите и изследванията във връзка с условията на труд да бъдат приведени в съответствие с европейските практики и стандарти, които се основават на съвременни, статистически проверени норми. По този начин ще отпаднат периодичните прегледи, извършвани от специалисти по вътрешни болести или общо медицина, които се покриват от ежегодните прегледи и изследвания при общопрактикуващ лекар.\"На лице е необуздан стремеж (в ущърб на предприятията и заетите в тях) да се правят прегледи, по-често от необходимото, от повече лекари от необходимото, на повече хора/позиции от необходимото. Това води до източване на предприятията от ДКЦ-та, без полза за заетите\", обясняват АИКБ.За работодателите в от изключително значение е да се направят изменения и допълнения в Закона за здравето и в Закона за лечебните заведения, за да бъде конкретно определено мястото на превенцията на здравето при работа като част от националната система за превенция и ролята на трудовите медици в нея.Според Васил Велев с новите предложения ще се запълнят празнотите в законовата уредба по отношение на функциите и задачите на службите по трудова медицина и ще се повиши контрола върху дейността им, което ще способства за по-добра превенция на здравето на работещите българи.", "date": "2018.06.22", "title": "Работодатели искат спешна реформа в трудовата медицина "}
{"url": "https://news.bg/politics/valentin-radev-dokladva-postoyanno-na-premiera.html", "text": "Премиерът просто ме попита - хванахте ли го? Отговорих: Гоним го, търсим го. Това коментира пред журналисти вътрешният министър Валентин Радев във връзка с избягалия от Ловеч затворник Борис Иванов. Радев декларира, че е  за станалото и да подаде оставка.\"Всеки министър - сигурно ще ви каже: \"да\", но какво като поддам оставка, сигурно няма да се решат проблемите. Не знам, може и да се решат\", заяви Радев и посочи, че преценката дали един министър се справя или не с работата си, я прави премиерът.Радев допълни, че самият премиер е от тази система. \"Той вижда дали се справям или не. Аз докладвам постоянно това, което правим, без да си разказвам мечтите и знам какво съм направил. Считам, че сме в правилната посока\", обясни Радев.Министърът допълни още, че се правят много промени в МВР - \"мобилизирали сме всички - ще има много атаки срещу нас, правим доста промени. Въпреки че, аз казах в началото - не съм милиционер, опитваме се да го направим бавно и внимателно, и по правилата - дано правим правилни неща\".Относно бягството в Ловеч, по време на парламентарния контрол Радев констатира пропуск в информацията и оценката на ръководството на затвора при промяната на мярката от строг режим в общ режим.\"За жалост, това е пропуск. Ето, признавам една слабост, която сме установили още по случая с Пелов\", заяви той. \"Работим по въпроса да направим анализ защо нашият служител, ако присъства на промяната на мярката,\", коментира от трибуната той.Вътрешният министър увери депутатите, че правят всичко възможно и продължават с издирването на Борис Иванов. По време на изслушването му стана ясно още, че служителят от фирмата за контрол върху лишените от свобода не е присъствал на обекта, откъдето е избягал затворникът.Радев увери, че освен обход на горската местност е извършена и проверка на лицата от близкото обкръжение на избягалия, находящи се в София, Елин Пелин и на други места. \"Не е установено лицето да пребивава на тези адреси. Продължаваме да го издирваме, разбира се\", допълни Радев.", "date": "2018.06.22", "title": "Валентин Радев докладва постоянно на премиера"}
{"url": "https://news.bg/society/16-divi-koncheta-se-rodiha-v-iztochnite-rodopi.html", "text": "С 16 млади кончета се увеличиха стадата на свободно живеещите диви коне коник в Източните Родопи през тази пролет. Така общият брой на конете коник става над 70.Първите 12 коник в България са докарани в района на изоставеното с. Сбор, Крумовградско през септември 2011 г. от Холандия. През есента на 2013 г. в Източните Родопи е докарано второ стадо от 29 коня, които са разселени в района на Бойник (Студен кладенец).Двете стада успешно се приспособяват към природата на Източните Родопи, справят се със студените зими и горещите лета, сами намират храната си и успешно оцеляват от вълчи нападения. Само за няколко години броят на конете се е удвоил.Свободно живеещите коне имат огромна роля за опазването на дивата природа и биоразнообразието на Източните Родопи, поддържайки отворения пейзаж на района. Те са и туристическа атракция и постепенно се превръщат в новия символ на Родопите.Екипът на инициативата Статут ДИВ оценява като изключително успешно повторното връщане на свободно живеещите коне в Източните Родопи, която е била населявана от диви коне в древността.Конете коник (Еquus caballos) са възстановка на тарпана (Equus ferus ferus), известен като евразийски див кон - изчезнал подвид на дивия кон. В миналото е бил разпространен от Южна Франция и Испания до Централна Русия, както и по българските земи, за което свидетелстват намираните от палеонтолозите кости от тарпани. Тарпанът обаче изчезва в дивата природа в края на 19-ти век.Няколко десетилетия по-късно започват опити за възстановяването му чрез селекция на домашни коне, кръстосвани в миналото с тарпани. Породата, реинтродуцирана в България, произлиза от полски проект за възстановяване на подобни на тарпана коне. Известни са като коник, което на полски означава малък кон. Коник са успешно реинтродуцирани в Холандия, Латвия, Англия, Франция, Белгия и Германия.Екипът на Статут ДИВ очаква развитие по идеята конете коник в България да получат статут, който да позволи да не бъдат третирани като домашни животни. Когато това стане, България ще бъде първата страна в Европейския съюз и в Европа, където доскорошни одомашнени животни ще бъдат обявени за свободно живеещи в дивата природа. Много страни вече имат интерес да последват стъпките, направени от България.", "date": "2018.06.22", "title": "16 диви кончета се родиха в Източните Родопи"}
{"url": "https://news.bg/int-politics/erdogan-i-sapernikat-mu-se-zarichat-da-natirvat-siriytsite-ot-turtsiya.html", "text": "Президентът на Турция Реджеп Тайип Ердоган и основният му опонент на президентските избори в неделя обещаха да изпратят милиони сирийски бежанци вкъщи, реагирайки на нарастващото недоволство сред избирателите за броя на мигрантите в Турция, съобщава \"Ройтерс\".Повече от 3,5 млн. сирийски бежанци, които избягаха от конфликта в страната им, живеят в Турция и присъствието им се превърна в тема на предизборната кампания, като някои турци ги разглеждат като икономическа тежест и заплаха за работните места.\"Веднага след изборите ние целим да направим всички сирийски земи сигурни, започвайки от райони близо до нашата граница, и да улесним връщането на всички наши гости вкъщи\", изтъкна Ердоган по време на реч в югоизточния град Газиантеп.\"Но за да го направим, трябва да преминем безопасно през изборите. Стабилността на Сирия е зависима от това Турция да бъде силна. В противен случай те ще разбият Сирия на парчета\", допълни турският президент.Ердоган е уточнил, че 200 хил. сирийци вече са се завърнали в северните сирийски райони, които сега са контролирани от Турция и нейни присъдружни сирийски бунтовнически сили, след като те предприеха военни офанзиви за изтласкването на кюрдските бойци и терористите от ДАЕШ (\"Ислямска държава\").Ала военното осигуряване на достатъчно голям регион от Сирия, което да позволи завръщането на повече от 3 млн. бежанци, ще бъде далеч по-голямо предизвикателство и ще изправи Турция срещу други сили, замесени в конфликта в Сирия, включително Русия и Иран.Газиантеп, който се намира на 50 км от сирийската граница, приютява 383 000 сирийци, близо 20 процента от неговото население.Насилието между турци и сирийци се е утроило във втората половина на 2017 г., като оплакванията в големите градове предизвикаха междуетническо съперничество, икономическо неравенство и градско насилие.Турците ще гласуват на президентски и парламентарни избори в неделя. Социологическите проучвания показват, че те могат да са по-оспорвани от очакваното, когато Ердоган свика предсрочния вот през април.Мухарем Индже, който е кандидат за президент на основната опозиционна Народнорепубликанска партия и най-голям опонент на Ердоган, многократно обеща по време на предизборната си кампания да изпрати сирийците вкъщи.Той повтори обещанието си на митинг снощи, посочвайки, че ще възстанови отношенията с правителството на сирийския президент Башар Асад и ще назначи посланик в Дамаск в рамките на 10 дни, ако бъде избран за президент.", "date": "2018.06.22", "title": "Ердоган и съперникът му се заричат да натирват сирийците от Турция"}
{"url": "https://news.bg/world/chehiya-na-pat-da-stane-parvata-bivsha-sotsdarzhava-v-evropa-uzakonila-ednopolovite-brakove.html", "text": "Правителството на Чехия подкрепи законопроект, който позволява еднополовите бракове, информира \"Ройтерс\".Ако предложението бъде прокарано в парламента, Чехия може да се превърне в първата бивша комунистическа държава в Европа, узаконила еднополовите бракове.От 2006 г. в Чехия еднополовите двойки имат право на регистрирано партньорство.Законопроектът е подготвен от 46 депутати, които се аргументират, че двойките заслужават възможността да встъпват в брак.Ответен проектозакон, представен от 37 депутати, пък призовава определението за брак между мъж и жена да бъде включено в конституцията.За прокарването на законопроекта за еднополовите бракове ще е необходимо обикновено мнозинство в 200-местния парламент, докато за конституционна промяна ще са нужни 120 гласа.Повечето западноевропейски държави разрешават еднополовите бракове, но единственият бивш комунистически регион, където е узаконено, е източната част на обединена Германия.За разлика от Полша и Словакия, чешкото общество е едно от най-светските в Европа и религиозните организации имат относително слаб глас.Проучване от май показва, че 50% от анкетираните подкрепят еднополовите бракове. 74 на сто одобряват съществуващия вариант за регистрирано партньорство.Премиерът на Чехия Андрей Бабиш заяви, че правителството му подкрепя законодателството за узаконяване на еднополовите бракове.", "date": "2018.06.22", "title": "Чехия на път да стане първата бивша соцдържава в Европа, узаконила еднополовите бракове"}
{"url": "https://news.bg/bulgaria/zabraniha-braneto-na-24-bilki.html", "text": "Общо 24 вида билки са забранени за бране в България. Валериана, бял риган и мечо грозде са сред забранените за събиране лечебни растения. Те не могат да бъдат събирани от естествените им находища в цялата страна.Изключение правят количествата за лични нужди, напомнят екоекспертите от Националната служба за защита на природата към МОСВ.Съобщението е във връзка с предстоящия празник Еньовден.От екоминистерството изтъкват, че билките са природен ресурс, който не е неизчерпаем и затова използването му е обект на регулации от няколко закона.Ежегодно министърът на околната среда със заповед определя допустимите за събиране количества билки от естествените находища, извън територията на националните паркове.За тази година със заповед на министъра на околната среда и водите се забранява събирането на 24 вида лечебни растения от естествените им находища в цялата странаБилките, които попадат под забраната са лечебната дилянка (валериана), бодлив залист, мечо грозде, бял риган, исландски лишей, различни видове салеп, бял оман, момина сълза, сантонинов пелин и др.На територията на ялата страна е забранен за бране мурсалският чай, за него забраната важи дори за количества за лични нужди.От министерството напомнят още, че брането на билки, трябва да се извършва в сухо и слънчево време сутрин, след вдигане на росата. Растения се режат с нож или ножица, без да се изкореняват и увреждат.", "date": "2018.06.22", "title": "Забраниха брането на 24 билки"}
{"url": "https://news.bg/world/pochti-polovinata-germantsi-iskat-angela-merkel-da-podade-ostavka.html", "text": "Почти половината германци искат Ангела Меркел да подаде оставка, информира ДПА, позовавайки се на социологическо проучване.Сондаж на YouGov показва, че 43% от анкетираните германци искат Меркел да напусне канцлерския пост. Но същото изследване разкрива, че 42% от респондентите искат канцлерът да остане на поста си, докато 15% не могат да отговорят.Изненадващо Меркел е най-популярна сред избирателите, които подкрепят Зелените. 2/3 от тях смятат, че Ангела Меркел трябва да остане на поста.63% от избирателите, поддържащи консерваторите на канцлера, искат Меркел да остане на поста, докато 27% са на мнение, че трябва да си върви.48% от гласувалите за Левицата подкрепят Меркел да остане на лидерския пост. Тя е най-непопулярна сред избирателите, подкрепящи \"Алтернатива за Германия\" - само 6% желаят да остане.Според сондажа повечето германци не вярват, че коалицията ще се разпадне заради спора сред консерваторите по въпроса за миграцията. Само 32 на сто споделят, че коалицията ще падне.Но половината от анкетираните не вярват, че коалицията ще просъществува до следващите парламентарни избори през 2021 г.", "date": "2018.06.22", "title": "Почти половината германци искат Ангела Меркел да подаде оставка"}
{"url": "https://news.bg/int-economics/opek-uvelichavat-proizvodstvoto-na-petrol-s-1-mln-barela-dnevno.html", "text": "Организацията на страните износителки на петрол (ОПЕК) се договори във Виена да увеличи производството на петрол с 1 млн. барела дневно теоретично, съобщават световните информационни агенции, цитирайки източници от ОПЕК.Ефективното увеличение на производството обаче ще бъде 600 хил. барела дневно, тъй като някои страни членки на ОПЕК нямат капацитет да произвеждат повече.Прилагането на новото споразумение се очаква да започне на 1 юли.От ОПЕК все още не са потвърдили официално, че споразумението е постигнато, а енергийните министри все още финализират окончателните подробности по сделката.В събота ОПЕК ще се срещне с министри от страни производителки на петрол извън организацията, включително Русия, които са участвали в споразумението за намаляване на производството.По-рано саудитският министър на енергетиката Халид ал Фалих заяви, че е \"оптимист\" за постигането на споразумение за увеличаване на производството с 1 млн. барела дневно, което ще бъде разпределено между ОПЕК, Русия и други производители.Сортът \"Брент\" поскъпна с 1,86% до 74,45 процента за барел след съобщенията за споразумението.", "date": "2018.06.22", "title": "ОПЕК увеличават производството на петрол с 1 млн. барела дневно"}
{"url": "https://news.bg/crime/politsiyata-vav-varna-izdirva-35-godishen-mazh.html", "text": "Областна дирекция на МВР - Варна издирва Динко Валериев Тодинов. Мъжът е на 35 години.Тодинов е със слабо телосложение, висок е 180 - 185 см, с овално лице и къса черна коса, очите му са кафяви. Мъжът е бил облечен с ярко зелени късо до коляното панталони, сива тениска с къс ръкав и е бил обут с тъмни чехли.В неизвестност е от 16 юни 2018 г., когато е напуснал дома си. Динко Тодинов страда от психично заболяване.Апелираме към гражданите, които имат информация за местонахождението на мъжа да позвънят на на телефон 112 или да подадат сигнал в най-близкото поделение на МВР.", "date": "2018.06.22", "title": "Полицията във Варна издирва 35-годишен мъж"}
{"url": "https://news.bg/world/evropa-da-pomogne-na-balgariya-i-drugite-yuzhni-sasedki-za-migrantite-prizova-evrokomisar.html", "text": "Всички държави членки на ЕС трябва да помогнат на южните си съседи, където пристигат повечето от мигрантите.Това призова еврокомисарят Гюнтер Йотингер пред журналисти преди предстоящата минисреща за миграцията в Брюксел в неделя, предаде \"Ройтерс\".Йотингер подчерта пред репортери в Люксембург, че срещата в неделя трябва да служи като \"припомняне за нуждата от европейско единство\".\"Мисля, че цяла Европа трябва да покаже солидарност към тези, които са най-засегнати - гърците, Малта, Кипър, България, Италия и Испания, за да се облекчи тежестта, която са поели и да се възстановят и поемат част от разходите и усилията им\", поясни той.Въпросът за миграцията отново предизвика напрежение сред страните членки, които не могат да постигнат единна политика по казуса.", "date": "2018.06.22", "title": "Европа да помогне на България и другите южни съседки за мигрантите, призова еврокомисар"}
{"url": "https://news.bg/economics/nsi-uvelichavat-se-obshtite-razhodi-za-izraboten-chas-s-6-8.html", "text": "През първото тримесечие на 2018 г. общите разходи на работодателите за един отработен час от наетите от тях лица нарастват с 6.8% спрямо първото тримесечие на 2017 година. Увеличението в индустрията е с 9.3%, в услугите - с 4.5%, и в строителството - със 7.8%. Това показват предварителни данни на Националния статистически институт.По икономически дейности през първото тримесечие на 2018 г. най-висок ръст на общите разходи за труд спрямо същия период на предходната година е регистриран в икономическите сектори \"Добивна промишленост\" - с 12.2%, \"Преработваща промишленост\" - с 10.4%, и \"Образование\" - с 10.3%, показва статистиката на НСИ.Намаление на общите разходи за труд е регистрирано в икономическите сектори \"Операции с недвижими имоти\" - с 4.2%, и \"Търговия; ремонт на автомобили и мотоциклети\" - с 0.4%.През първото тримесечие на 2018 г. спрямо първото тримесечие на 2017 г. разходите за възнаграждение за един отработен час се увеличават с 6.3%, а другите разходи (извън тези за възнаграждения) - с 9.0%.По икономически сектори изменението на разходите за възнаграждения спрямо същия период на предходната година варира от 13.7% за \"Добивна промишленост\" до (-5.3%) за \"Операции с недвижими имоти\".Индексът на разходите за труд е краткосрочен икономически показател, който отразява тримесечното изменение на разходите на работодателите за един отработен час от наетите лица по трудово или служебно правоотношение.За изчисляването му се използват данни от тримесечното извадково Наблюдение на наетите лица, отработеното време, средствата за работна заплата и други разходи за труд.Индексът на разходите за труд (ИРТ) е дефиниран като Ласперов индекс на разходите на работодателите за един отработен час, изчисляван от първото тримесечие на 2015 г. при постоянна база 2012 = 100, и на ниво сектор (еднозначен буквен код) от Класификацията на икономическите дейности (КИД - 2008).Въз основа на Регламент № 450/2003 на Европейския парламент и на Съвета отделни индекси се изчисляват както за общите разходи на работодателите за труд, така и за техните два основни компонента: разходи за възнаграждения и други разходи за труд.Общият разход на работодателите за труд (ОРТ) представлява сумата от начислените средства за работна заплата; разходите за социални и здравни осигуровки; обезщетенията по Кодекса на труда (КТ), Закона за държавния служител (ЗДС) и Кодекса за социално осигуряване (КСО); социалните разходи и надбавки и данъка върху социалните разходи.Разходите за възнаграждения (РВ) включват начислените средства за работна заплата и социалните разходи и надбавки.Другите разходи за труд (ДРТ) са разходите за сметка на работодателя за обезщетения по КТ, ЗДС и КСО; социални и здравни осигуровки и данък върху социалните разходи.", "date": "2018.06.22", "title": "НСИ: Увеличават се общите разходи за изработен час с 6.8% "}
{"url": "https://news.bg/world/iran-mozhe-da-napusne-yadrenata-sdelka-do-nyakolko-sedmitsi.html", "text": "Иран може да напусне Съвместния всеобхватен план за действие (JCPOA) през следващите седмици.Това заяви заместник-министърът на външните работи на Ислямската република Абас Арагчи, цитиран от PressTV.Арагчи е песимист за ядреното споразумение. Според него има вероятност \"през следващите седмици\" Техеран да прекрати изпълнението на сделката.През май САЩ обявиха, че денонсират споразумението и връщат санкциите. ЕС, Китай, Франция, Русия, Германия и Великобритания потвърдиха, че ще продължат да изпълняват договореностите.Иранското ядрено споразумение е в \"интензивното\" и е възможно Техеран да се наложи да напусне пакта, ако не бъде постигнато споразумение с европейците, предупреди дипломатът в интервю за Евронюз.Иран иска да запази договора, но са необходими промени в резултат на решението на Вашингтон да се изтегли, добави той.Споразумението \"изгуби баланса си\" заради изтеглянето на САЩ, каза още той и допълни, че ако европейците и другите участници в JCPOA са заинтересовани Иран да остане в споразумението, те трябва да компенсират отсъствието и санкциите на САЩ.", "date": "2018.06.22", "title": "Иран може да напусне ядрената сделка до няколко седмици"}
{"url": "https://news.bg/economics/donchev-ne-obeshtava-ekspresno-vlizane-v-chakalnyata-za-evroto.html", "text": "Вицепремиерът Томислав Дончев не може да обещае влизане в чакалнята на Еврозоната експресно, предаде БНР. Влизането в ERM-2 ще е толкова скоро, колкото може, заяви той по време на Пловдивския икономически форум.По негово мнение кандидатстването за чакалнята за Еврозоната може да се случи успоредно с присъединяването към Банковия съюз.Еврото в България ще увеличи доверието на инвеститорите у нас, смята вицепремиерът. Най-важният ефект от приемането на еврото е политически.\"Еврозоната е ядрото на Европа, а България по ред причини не може да си позволи да бъде в периферията\", изтъкна Томислав Дончев.Той определи като недостатъчен сегашния икономически ръст. С него страната ни не може да догонва по-развитите държави-членки. Поне 6% ръст годишно е стремежът ни.Образованието е ключов фактор за интензивността на растежа.Вицепремиерът не очаква налагането на мита от страна на САЩ да се отрази чувствително на българската икономика. Стокооборотът на България с Америка не е значителен, но ще има сериозни политически последици.", "date": "2018.06.22", "title": "Дончев не обещава експресно влизане в чакалнята за еврото"}
{"url": "https://news.bg/regions/mladezh-postrada-pri-sbivane-v-stolichno-uchilishte.html", "text": "Младеж е пострадал при инцидент (вероятно сбиване) в училище в Младост, съобщиха от болница \"Св. Анна\".Пострадалият е прегледан в спешното отделение на Окръжна болница \"Св. Анна\" София. Лекарите са установили контузия на гръден кош и рана на горна устна. Не се е наложило младежът да остане в болница. Той е пуснат за домашно лечение.От МВР заявиха за news.bg, че става дума за разправия между две момчета, прераснала в сбиване. Участниците са от 10-ти и от 12-ти клас. Пострадал е дванадесетокласникът.Сигналът за сбиване в училище в ж.к. \"Младост\" е получен малко след 10.00 часа в полицията. По първоначална информация спор, възникнал между двама ученици на 17 и на 19 години, е прераснал в сбиване. Пострадалият - 19-годишен възпитаник на училището, е откаран за преглед в болнично заведение.Служителите на реда продължават изясняване на всички факти и обстоятелства около инцидента.", "date": "2018.06.22", "title": "Младеж пострада при сбиване в столично училище "}
{"url": "https://news.bg/int-politics/investirayte-razumno-v-rodnite-strani-na-migrantite-zove-papata.html", "text": "Папа Франциск, който постави тежкото положение на мигрантите в Европа в центъра на тревогите си, настоя, че е време да \"инвестираме разумно, за да им дадем работа и образование\" в родните им страни, особено в Африка, съобщава \"Франс прес\".\"Проблемът с войните е труден за разрешаване, както и проблемът с преследването на християни в Близкия изток и Нигерия\", но \"проблемът с глада може да бъде разрешен\", изтъкна той по време на пресконференция в самолета на връщане от посещение в Женева.Коментарите на папата са във връзка с инвестиционен план, който се разглежда от европейските правителства.\"В колективното несъзнавано е налице лоша идея, че можем да експлоатираме Африка, винаги земя на роби\", оплака се той.\"Това трябва да се промени с инвестиционни планове, трябва да ги отглеждаме!\", коментира той, хвалейки \"културното богатство на Африка\".Франциск също така припомни своите четири критерия за посрещане на мигрантите: \"да приветстваме, да придружаваме, да настаняваме, да интегрираме\", добавяйки предупреждението си, което редовно споменава от посещението си в Швеция през есента на 2016 г. насам.", "date": "2018.06.22", "title": "\"Инвестирайте разумно\" в родните страни на мигрантите, зове папата"}
{"url": "https://news.bg/world/yuzhna-koreya-i-rusiya-s-pregovori-za-svobodna-targoviya.html", "text": "Южна Корея и Русия скоро ще започнат преговори за споразумение за свободна търговия.Това съобщи южнокорейският президент Мун Дже-ин, който е на тридневно посещение в Русия, информират руски медии.Мун Дже-ин подчерта, че двете страни планират да увеличат търговския обмен с приблизително 30 милиарда долара до 2020 г.Вчера южнокорейският лидер изнесе реч пред Държавната дума, а днес ще проведе двустранна среща с руския си колега Владимир Путин.Президентът подчерта, че търговията между двете държави е в спад на фона на глобалната несигурност и разширяващия се търговски протекционизъм, но икономическите отношения между двете държави бавно се възстановяват.\"Това е едва началото. Имаме неограничени възможности\", изтъкна Мун Дже-ин.", "date": "2018.06.22", "title": "Южна Корея и Русия с преговори за свободна търговия"}
{"url": "https://news.bg/crime/tsatsarov-iska-red-a-ne-reforma-v-zatvorite.html", "text": "Всяко бягство е отклонение, всяко отклонение е бягство.Така главният прокурор Сотир Цацаров коментира вчерашното настояване от страна на Министерство на правосъдието, че затворникът  Припомняме, затворникът и до този момент се издирва без резултат.Пред журналисти в Народното събрание Цацаров посочи, че Наказателният кодекс използва термина \"затворник, който избяга\".\"Проблемът не е в терминологията, проблемът е в нещо съвсем друго\", обясни главният прокурор и заяви, че в конкретния случай при присъда от 13 години за грабеж и изнасилване, остатъкът от наказанието е близо 5 години. Затова и въпросът е за режима на лишения от свобода, статута на конкретния лишен от свобода и причините поради, които той работи съвсем свободно и без какъвто и да е надзор на външен обект.По думите на главния прокурор за конкретния случай има съответната лична отговорност - от ръководството на затвора, което е разрешило затворникът да работи на външен обект. Но и оставката на шефовете няма да реши проблема, тъй като самият режим в затвора ще остане същия.Главният прокурор допълни и още една страна на проблема - положението в местата за лишаване от свобода. Цацаров припомни, че от близо година и половина ГД \"Изпълнения на наказанията\" няма постоянно ръководство. \"Това при всички случаи се отразява върху начина, по който се осъществява работата на дирекцията\". Каквото и да е ръководството, при тези условия, при тези нормативна база такива ситуации ще се повтарят, обясни Сотир Цацаров. Затова и мнението на главния прокурор е, че трябва да се проведе сериозна дискусия.Според Цацаров обаче системата има нужда от ред: \"Ред - не реформа. Ако ще правим поредната реформа - тя ще премине в дискусии, планове, пътни карти\", коментира той и обясни, че ред означава промени в нормативните актове относно режима, въвеждане на ограничения за преминаване от по-тежък в по-лек режим.Това трябва да става само при добро поведение и доказателства, и то реални, че има превъзпитание. Според Цацаров трябва да има ограничаване на възможностите за работа на такъв тип лица на външни обекти и дори да се въведат отличително облекло и знаци на лишените от свобода. В рамките на месец тези нормативи могат да се преразгледат.Ако нормативната рамка не се преразгледа, случаите на бягство от затворите ще се повтарят, е прогнозата на обвинител №1.Но обществото трябва да каже дали е готово да приеме ред в местата за лишаване от свобода.Сотир Цацаров говори и за недостига на средства в системата, които водят до това, че част от предметите от жизнена необходимост за затворниците, се доставят отвън. Това ражда, по думите му, затворническа аристокрация, която определя реда в затвора.ГД \"Изпълнения на наказанията\" не разполага с каквато и да е система за осъществяване на контрол, обясни Цацаров, а оперативният надзор в местата за лишаване от свобода се осъществява от служби на МВР, които са аташирани към всеки конкретен затвор. Задайте си въпроса какъв е интересът надзорно охранителния състав, както и на затворническата общност да сътрудничи със служители на МВР, които са в система, вън от местата за лишаване от свобода, допълни главният прокурор.Цацаров изтъкна още, че трудът от затворниците не се полага организирано, а всеки затвор сключва договор с определени външни потребители на работна сила.Има места за лишаване от свобода, в които затворникът излиза, отива на работа на място, в което огромна въпросителна е дали въобще работи и всъщност пребивава в затворническото общежитие само вечер.Като прибавим, че в затворническите общежития за 50 лишени от свобода отговоря един надзирател, като затвори, в които за около 520 лишени от свобода отговаря нощна смяна от 18 до 20 надзиратели - картината е: системата е на ръба.Сотир Цацаров сподели с журналистите и личното си мнение - лишените от свобода безусловно имат право на труд и трудът трябва да води до съответни облекчения, но е недопустимо това да се случва като самостоятелна работа във външни обекти. Няма значение какъв е остатъкът от присъдата. Работата трябва да е в нормален затворнически режим - под охрана, със съответните дрехи и - или отличителни знаци. Това само по себе би затруднило и съответното отклонение, според Сотир Цацаров.Припомняме, в четвъртък сутринта . В Министерство на правосъдието изрично отбелязаха, че , тъй като работи на място, което не е охраняемо.. Затворникът е с присъда 13 години лишаване от свобода от 2011 г., като до този момент е излежал 7 години.Припомняме, . Двамата излязоха от затвора през централния вход, след като стреляха с пистолет по охраната. По-късно, на 6 юни от Марио Панчев, който по-късно също почина от раните си.МВР предприе действия по издирването на двамата бегълци, но без успех. Граждани подаваха  за това, че са забелязали затворниците на различни места в София, но те не бяха установени от властите.На 17 май . В осем страници Пелов описал мотивите си да избяга от затвора. Твърдял, че е осъден несправедливо, получил е тежко наказание, което е равносилно на смъртна присъда и това предизвикало бягството.На 13 юни вътрешният  преди заседание на комисията по ред и сигурност в парламента, че директорът на областното управление на МВР София-град  не са се справили със задълженията и отговорността си. Това е причината да бъдат освободени от длъжност.", "date": "2018.06.22", "title": "Цацаров иска ред, а не реформа в затворите"}
{"url": "https://news.bg/politics/borisov-doyde-v-ns-da-uspokoyava-sotsialisti-i-patrioti.html", "text": "Депутати от различни политически партии за малко да стигнат до сблъсък, но той бе избегнат с кратка почивка. Градусът на напрежението започна да се повишава след като лидерът на БСП Корнелия Нинова настоя премиерът Бойко Борисов да дойде в парламента.В декларация на БСП Нинова заплаши, че ако премиерът приеме да сключи споразумение \"пари срещу мигранти\" от други страни от ЕС, ще сезира всички евролидери и комисари от лявото политическо семейство.След нея думата взе военният министър Красимир Каракачанов, който успокои, че до такова решение в никакъв случай няма да се стигне.Последва изказване на лидера на \"Атака\" Волен Сидеров, който припомни, че националистите винаги са били за недопускането на нелегални мигранти.Стигна се до размяна на реплики от депутати на Патриотите и на БСП, събрани около парламентарната трибуна, на която стоеше Нинова, без да може да се изкаже. Накрая Явор Нотев, който председателстваше заседанието, даде почивка от 10 минути, за да се успокоят страстите.Нинова настоя, че България да защити своите национални интереси.\"Нека се отнесем сериозно, защото ако днес мълчим, утре ще е късно за българските семейства, за децата ни, за бъдещето на България, за нашите ценности\", заяви лидерът на левицата.Нинова упрекна премиера Бойко Борисов, който е сред осмината европейски лидери, привикани на извънредна сбирка в Брюксел в неделя за миграцията от шефа на Европейската комисия Жан-Клод Юнкер, че не е обявил позицията, с която отива на разговорите.\"Най-горещата тема в момента в Европа, която ще има последици и за България, е темата за мигрантите. Италия и Малта забраниха на хуманитарен кораб с 600 мигранти да се доближи до бреговете им, премиерът на Австрия обяви създаването на ос на желаещите вътрешна миграция. Това породи противопоставяне в Германия на вътрешния министър и на канцлера и доведе до вътрешна криза. Дойде и нова изненада от вчера - Вишеградската четворка бойкотира среща на Юнкер, президентът на САЩ Доналд Тръмп коментира, че в цяла Европа направиха огромна грешка, приемайки толкова хора, които промениха културата й\", изтъкна Ниноваа.Според нея идва въпросът какви са възможностите за решение на мигрантската криза и как ще бъде запазен националният интерес на България.\"Ще послуша ли Борисов Меркел за пореден път и дали ще приеме мигрантите - 50 000 такива минали за пръв път през нашата граница\", запита Нинова.Вицепремиерът Каракачанов й обясни, че позицията на премиера е ясна - той няма да подписва споразумение, с което България да се наводнява с нелегални мигранти.\"Малко късно се сетихте да говорите за нелегалните, а аз много се радвам, че част от евролидерите разбраха, това което ние говорим отдава, че в България място за нелегални мигранти никой не е замислил и няма никакво намерение да приема пари от други европейски държави, за да настанява мигранти\", каза Каракачанов.", "date": "2018.06.22", "title": "Борисов дойде в НС да успокоява социалисти и патриоти"}
{"url": "https://news.bg/regions/propadane-na-patno-platno-zatrudnyava-dvizhenieto-prez-shipka.html", "text": "Свлачище и пропадане на пътно платно затрудняват движението през прохода Шипка. Причината за образуваното свлачище е пороен дъжд и градушка.\"Широчината на пропадането е някъде около 50 см, навлизащо в асфалтовото покритие на пътя. Пропадна банкета, а дължината на самото пропадане е някъде около 70 см. В момента на пропадането веднага беше въведена временна организация със съответните пътни знаци. Движението се осъществява в този участък, който е с дължина около 100 м двупосочно в едната пътна лента\", коментира пред БНТ Илия Златев, директор Областно пътно управление Стара Загора.Свлачището е укрепено, екипи за поддръжка и АПИ работят за отстраняване на пораженията и да се избегне навлизане на вода и пропадане на други части от пътя.Няма опасност от затваряне на движението през прохода, като към момента се осъществява в една лента и ще бъде възстановено до есента.", "date": "2018.06.22", "title": "Пропадане на пътно платно затруднява движението през Шипка"}
{"url": "https://news.bg/world/protektsionizmat-na-sasht-simptom-na-paranoidna-shizofreniya-pishe-kitayski-vestnik.html", "text": "Протекционизмът на САЩ е в разрез с интересите на държавата и e \"симптом на параноидна шизофрения\", която няма да отмести Китай от пътя му към модернизация.Това съобщи китайска държавна медия, цитирана от \"Ройтерс\".Пекин продължава да се сдържа в словесната война с Вашингтон в областта на търговията. В понеделник президентът на САЩ Доналд Тръмп заплаши да наложи 10% мито върху китайски стоки в размер на 200 милиарда долара, ако Китай приеме реципрочни мерки на наложените тарифи върху китайски стоки за 50 милиарда долара.Вчера китайското търговско министерство обвини САЩ в \"капризност\" и предупреди, че интересите на американските работници и фермери ще пострадат от политиката на Вашингтон.Държавната медия China Daily коментира в материал на редакцията със заглавие \"Протекционизмът е симптом на параноидна шизофрения\", че САЩ не осъзнават, че бизнесът с Китай подкрепя милиони работни места в Щатите и че подходът на Вашингтон му вреди.Англоезичният вестник цитира изследване на Rhodium Group, от което става ясно, че китайските инвестиции в САЩ са спаднали с 92% до 1,8 трилиона долара през първите пет месеца на годината - най-ниското ниво от седем години.Китайският таблоид Global Times също излиза с коментар на редакцията. Вестникът пише, че Китай трябва да бъде реалист в подхода си към САЩ и да разгледа други стратегии, включително да се съсредоточи върху вътрешния пазар.", "date": "2018.06.22", "title": "Протекционизмът на САЩ - симптом на параноидна шизофрения, пише китайски вестник"}
{"url": "https://news.bg/world/siriyskata-armiya-bombardira-buntovnitsite-na-yugozapad-za-parvi-pat-ot-godina.html", "text": "Сирийски военни хеликоптери са хвърлили варелни бомби в контролирани от бунтовниците райони в югозападната част на Сирия за първи път от година насам, ескалирайки атаката, която досега включваше артилерия, но само ограничено използване на въздушна сила, съобщава \"Ройтерс\".Сирийският център за наблюдение на правата на човека, чието седалище е във Великобритания, уточни, че сирийски правителствени хеликоптери са хвърлили повече от 12 варелни бомби североизточно от град Дераа, причинявайки щети, но без жертви.Сирийският президент Башар Асад се зарече да отвоюва обратно района, който граничи с Йордания и окупираните от Израел Голански възвишения, а армията започна настъплението си там тази седмица.Голяма офанзива рискува по-голяма ескалация, след като САЩ предупредиха Дамаск, че ще отговорят на нарушения на \"деескалацията\", подкрепена от Вашингтон и руските съюзници на Асад през миналата година за сдържане на войната в югозападната част на страната.Регионът е също така от стратегическо значение за Израел, който удари подкрепяната от Иран ливанска радикална групировка \"Хизбула\", която е присъдружна на сирийската армия. \"Хизбула\" изигра важна роля в 7-годишната война на Асад срещу бунтовниците, включително от влизането на Русия в конфликта през 2015 г.Руският посланик в Ливан заяви днес, че сирийската армия възстановява контрола си върху югозападната част на страната с помощта на Москва.\"Сирийската армия в момента, с помощта на руските сили, възстановява териториите си на юг и възстановява властта на сирийската държава\", посочи руският посланик, допълвайки, че \"Израел няма оправдание да предприема каквито и да е действия, които възпрепятстват борбата срещу тероризма\".Сирийското правителство отрече да използва варелни бомби - контейнери, пълни с експлозиви, които са хвърляни от хеликоптери и които не могат да бъдат точно насочвани. Следователите на ООН обаче многократно са документирали използването им по време на конфликта.", "date": "2018.06.22", "title": "Сирийската армия бомбардира бунтовниците на югозапад за първи път от година"}
{"url": "https://news.bg/crime/tsacheva-2-000-zatvornitsi-sa-v-obshtezhitie-ot-otkrit-tip.html", "text": "Около 2 000 затворници имат право да живеят в общежитие от открит тип и да работят. Това съобщи министърът на правосъдието Цецка Цачева, цитинара от БНР. Думите й бяха преди конференцията \"Предизвикателствата пред правната професия, произтичащи от програмата на Европейския съюз за дигитализация\", организирана от адвокатската колегия.По думите й около половината от тези затворници в момента полагат труд.По отношение на случая със затворника Борис Иванов, който избяга край Ловеч, правосъдният министър гарантира, че всички процедури по неговото преместване и осигуряването му на работно място са спазени. Той е излежал по-голямата част от присъдата си и рано или късно ще се върне в обществото, допълни Цачева.\"Начинът, по който ще имаме гаранция, че той е готов да се върне, е именно и чрез полагане на труд. Това е много важно и се стимулира\", каза правосъдният министър.Цачева обеща, че ще изнесе конкретни данни за случаите на бягство от затворите през годините по време на дебатите за вота на недоверие към правителството.Междувременно в парламента депутатите от \"БСП за България\" отново поискаха в пленарна зала да дойдат министърът на вътрешните работи Валентин Радев и на правосъдието Цецка Цачева, за да дадат повече информация за случаите на избягали затворници. Народният представител Иван Ченчев коментира:\"Защото тези хора от април досега пет човека са се отклонили. Нали чувате добре - пет души избягали престъпници са се отклонили. Почваме да си мислим, че управляващото мнозинство е време да се отклони от изпълнителната власт. Време ви е, колеги\", каза Ченчев.Според заместник-министъра на правосъдието Николай Проданов е възможно грешна преценка от ръководството на затвора в Ловеч да е една от причините за вчерашното бягство. Проданов заяви пред депутатите, че в момента няма законови правомощия от ръководството на затворите да се извършват издирвателни мероприятия извън местата за лишаване от свобода.Сформирана е комисия на най-високо равнище, която ще проверява обстоятелствата. Според зам.-правосъдния министър, има тенденция за намаляване на отклонилите се от затворите от отворен тип.\"Ние трябва да си поставим най-вече въпроса какви места за лишаване от свобода подхождат на демократична България - такива, в които се набляга на труда и се опитваме да превъзпитаме лишените от свобода, където, разбира с, рисковете с това превъзпитание са видими, или пък да наблегнем на изолацията на тези хора\", обясни Проданов.Припомняме, в четвъртък сутринта . В Министерство на правосъдието изрично отбелязаха, че , тъй като работи на място, което не е охраняемо.Ден след  по следите му.Мъжът е на 48-години, среден на ръст, с кафяви очи и къса, черна коса. Борис Иванов е с нормално телосложение, продълговато, леко мургаво лице, правилен нос, високо чело. На врата си има татуировка - червена целувка.Борис Ангелов Иванов е осъден за кражби и блудства. Затворникът е с присъда 13 години лишаване от свобода от 2011 г., като до този момент е излежал 7 години.От полицията призовават хората, които имат допълнителна информация за издирвания, или го забележат, да сигнализират на тел. 112 или във всяко поделение на МВР. Анонимността им е гарантирана, посочват от МВР.", "date": "2018.06.22", "title": "Цачева: 2 000 затворници са в общежитие от открит тип"}
{"url": "https://news.bg/world/gartsiya-dovolna-ot-istoricheskoto-reshenie-za-dalga.html", "text": "Правителството на Гърция съобщи, че страната \"обръща страница\", след като министри от страните членки на еврозоната обявиха край на гръцката криза и гарантираха на Атина облекчаване на дълга според стратегия за излизане от спасителната програма, информира АФП.\"\", заяви говорителят на правителството Димитрис Цанакопулос, който добави: \"\".\"Това е историческо решение\", подчерта той пред държавната TV ERT.След трудно договореното споразумение между държавите от еврозоната в петък вечерта, Гърция може да излезе от спасителната програма на 20 август.Споразумението е важен момент за валутния съюз в последното десетилетие, след като Гърция стресна света с безконтролните разходи, доведе до приемането на три спасителни програми и беше близо да събори еврозоната.Министрите се съгласиха на 10-годишно удължение на падежа на заемите от Европейския фонд за финансова стабилност и 10-годишен период на отлагане на плащанията по лихвите.Гърция ще получи последен транш от €15 трилиона като част от спасителната програма на обща стойност €86 милиарда, от които €25 милиарда ще останат неизползвани. От тази сума €5,5 милиарда ще бъдат преведени в отделна сметка и ще се ползват за обслужване на дълга, а 9,5 милиарда ще отидат за буфер.", "date": "2018.06.22", "title": "Гърция доволна от историческото решение за дълга"}
{"url": "https://news.bg/politics/borisov-ne-dava-trase-za-vrashtane-na-migranti-u-nas.html", "text": "Бойко Борисов бе категоричен за връщането на бежанци по страна на произход на регистрация: \"Няма да дам трасе да мине.\" Премиерът, след като дойде в парламента, представи това, за което ще настоява пред Съвета по миграция на ЕС, който ще се проведе в неделя.Премиерът започна изказването си като изтъкна, че не знае да има партия в българския парламент, която да е казала, че е за приемане на мигранти, за което да ни се плаща. \"Тук позицията ни е национално отговорна\", посочи Борисов и припомни, че той пръв е казал, че трябва да се направят центрове и убежища извън територията на ЕС и в близост до зоните на конфликтите.\"Аз на Себастиан Курц, даже публично му казах, когато направи изявлението, че щял да връща в България по произход и на съвет така го погледнах и му казах: Себастиан, как си го представяш идват самолети с бежанци и аз ги чакам на аерогара \"София\" и почвам да ги приемам? Няма да ти там трасе изобщо - няма самолет австрийски да мине. Пред всички.\"\"Защо го водих Виктор Орбан на границата, Дейвид Камерън, за да видят, че с усилия можем\", допълни Борисов.Той каза още, че всяко правителство може да не издържи на бежанския натиск. \"Да не мислите, че ми е най-приятно да си говоря с Ердоган, не ми е най-приятно...\", коментира още премиерът.Предложението, което премиерът представи пред депутатите, и ще представи пред колегите си на високо ниво, е за незабавно затваряне на външните граници на ЕС, гарантиране на външните граници посредством изнесени центрове за сигурност, а за бежанците, които така или иначе вече са в Европа - центрове от закрит тип в ЕС.Премиерът Борисов коментира, че има случаи по 20-30-40 пъти един и същи човек да го задържат на сръбската граница и да го връщат. \"Пускат го - той влиза в София и пак се връща\", лаконичен бе премиерът.\"Сиреч, ако ние приемем подобно решение - ние трябва да градим затвори, където да ги държим\", обобщи премиерът, но и допълни:Видно е, че те и от затворите бягат от време на време. Случва се, и по времето на социализма бягаха затворници. В случая не бива да се оправдаваме.Борисов посочи, че настоява за максимален толеранс и разум, тъй като положението и в Европа не е успокоително. Той припомни и че в коалицията в Германия се карат помежду си, а в Германия стане ли катаклизъм, както и в Холандия като най-големи донори за ЕС, положението няма да бъде по-добро.\"Така че това ще е нашето предложение, ако имате по-добро. Дъблин - не работи\", заключи Бойко Борисов.Борисов сравни бежанската вълна с наводнение. Затова по думите му първо трябва да се спре вълната, а след това да се оказва необходимата помощ на бедстващите. \"Цели държави се тресат от тази ситуация, в която сами се вкараха. Ние не сме участвали в нито една война.\" По думите му в Сирия се бият и турци, американци, руснаци, французи, англичани.Борисов бе категоричен, че на КПП-та трябва да се пускат само бягащи от войни лица и то войни, в които по един или друг начин сме участници. По думите на Борисов трябва да си платим затова. Плащането обаче трябва да става в центрове извън ЕС - Либия, Йордания, Турция. Затова и според Борисов споразумението с Турция трябва да работи. В противен случай има риск.Според него и обаче и в Гърция трябва да си свършат работата. \"Те са получили огромни пари от ЕС, а имат всичко на всичко трима върнати в Турция\".Планът на Борисов е едва след като бъде спрян абсолютно мигрантският поток, тогава дошлите вече в Европа трябва да бъдат разделени на две - на действително бягащи от война, за които трябва да се погрижим, докато войната свърши, когато те трябва да бъдат върнати да си възстановят разрушените страни.Икономическите мигранти обаче трябва да се връщат, освен ако не ги иска някоя страна. \"България не иска такива - да се върнат в страните по произход, но не откъдето са преминали, а откъдето са дошли\", категоричен бе Борисов. Той даде пример с връщането на афганистанци.\"Помним какво се случи в Харманли, помним какво се случи в Овча купел и надали има политик, който да каже дайте ми 1000 -2000 хиляди души, ако ще и милиарди да дават - трудно можем да ги интегрираме и трудно бихме могли да ги приемем и затова решенията, които предлагам са в полза на България, решават и проблемите на другите държави\", каза още той.Накрая той се обърна към лидера на БСП с думите: \"С удоволствие ще идвам всеки път, само не така истерично да ме викате незабавно да дойда. С удоволствие ще идвам, само да кажат - поканете ме, извикайте ме, но не така \"незабавно, извикайте го!\" Ще го приема като жест. Ако не дойда - тогава вече ме нахокайте!\" ", "date": "2018.06.22", "title": "Борисов не дава трасе за връщане на мигранти у нас"}
{"url": "https://news.bg/crime/nameriha-zasyat-kanabis-i-semena-v-dvor-v-aldomirovtsi.html", "text": "Намериха суха маса, семена и засети стръкове канабис в частен адрес в с. Алдомировци. На 21 юни от служители на сектор \"Противодействие на криминалната престъпност\" в ОДМВР- София и колегите им от РУ- Сливница е проведена полицейска операция срещу престъпленията, свързани с наркотични вещества.При претърсване в къщата са открити и иззети около 30 грама суха зелена тревиста маса, реагираща на марихуана и метални кутии със семена.В двора на имота са канабисови растения в различен стадий на развитие, умело замаскирани сред останалите засадени в парника зеленчуци.28-годишният обитател на адреса е задържан с полицейска мярка за срок до 24 часа, а по случая е образувано досъдебно производство. Действията по разследването продължават под наблюдението на прокуратурата.", "date": "2018.06.22", "title": "Намериха засят канабис и семена в двор в Алдомировци"}
{"url": "https://news.bg/regions/remonti-i-ogranicheniya-prechat-na-dvizhenieto-po-patishtata-4.html", "text": "Продължават да действат редица ограничения в движението по пътищата. Това съобщиха от АПИ. Забранява се движението на моторни превозни средства, предназначени за превоз на товари с техническа допустима максимална са над 12 тона, включително състав с ремаркета и полуремаркета, селскостопанска и земеделска техника, трактори и специализирана строителна техника, както следва:1) за периода от 01 юни до 15 септември 2018 г. за дните петък - неделя: Ограниченията важат  за следните участъците от републиканската пътна мрежа:АМ \"Тракия\" ограничението в движението на МПС над 12 т ще бъде както следва:в петък от 18 ч. до 20 ч. в посока София - Пловдив;в неделя от 16 ч. до 20 ч. в посока Бургас - София.АМ \"Струма\":в събота от 10 ч. до 14 ч. в посока п. в. \"Даскалово\" - ГКПП \"Кулата\".АМ \"Марица\":в неделя от 16 ч. до 20 ч. в посока Свиленград - АМ \"Тракия\".и за дните петък - от 17:00 часа до 20:00 часа и неделя - от 14:00 часа до 20:00 часа:• път I-1 с. Ребърково-Ботевград, като движението се пренасочва по път II-16 Ребърково-Своге-София;• път I-1 Благоевград-ГКПП \"Кулата\";• път I-5 Русе-Велико Търново;• път I-9 Варна-Бургас;• път II-99 Бургас-Царево.2) целогодишно за периода на официалните празници: последния работен ден преди празници - от 16:00 часа до 20:00 часа и последния почивен /празничен/ ден - от 14:00 часа до 20:00 часа. Забраната се отнася за всички периоди, в които е определен повече от един празничен ден.Забраната се отнася за всички периоди, в които е определен повече от един почивен или празничен ден.Ограниченията важат само за участъците от републиканската пътна мрежа, както следва:• Всички автомагистрали;• път I-1 с. Ребърково-Ботевград, като движението се пренасочва по път II-16 Ребърково-Своге-София;• път I-1 Благоевград-ГКПП \"Кулата\";• път I-4 п. в. \"Коритна\"-Велико Търново-Шумен;• път I-5 Русе-Велико Търново;• път I-8 ГКПП \"Калотина\"-София;• път I-9 Варна-Бургас;• път II-18 Околовръстен път София;• път II-99 Бургас-Царево.Забраната не важи за моторни превозни средства, които извършват превози на опасни товари (ADR), живи животни, бързо развалящи се хранителни продукти и товари на температурен режим.ІІ. СЪСТОЯНИЕ НА АВТОМАГИСТРАЛИТЕ:АМ \"Тракия\":Област София:- Ограничено е движението по пътната връзка София - Костенец на пътен възел \"Мухово\" на АМ \"Тракия\" при км 46 в посока гр. Костенец и гр. Ихтиман поради ремонтни дейности.Обходни маршрути:- за направлението София - Костенец през пътен възел \"Ихтиман\" при км 34+000.- за направленията Ихтиман - Пловдив и Костенец - Пловдив през пътен възел \"Церово\" при км 69+167. Движението по АМ \"Тракия\" в посоките София - Бургас и обратно е без ограничения. През пътния възел може да се минава идвайки от Бургас в посока гр. Костенец и гр. Ихтиман. Срок до 20.12.2018 г.Движението в района на Ихтиман от км 35+700 до км 37+200 се осъществява с повишено внимание поради чести случаи на падаща мъгла или задимяване по пътя. Срок 30.06.2019 г.Област Пловдив:Движението на МПС над 12 тона по АМ \"Тракия\" в участъка от км 133 до км 156 в двете посоки е ограничено поради ремонтни дейности.Обходни маршрути:В посока София - Бургас се отклонява при пътен възел \"Пловдив - изток\" на км 133, по път II-56, път I-8, път II-66 - Мирово - Плодовитово - път III-666 - пътен възел Оризово /Плодовитово/ и включване на АМ \"Тракия\" при км 165, или по маршрут пътен възел Чирпан на км 174, път II-66 Обходен път Чирпан - Плодовитово - Мирово, път I-8, път II-56 и включване на АМ \"Тракия\" при пътен възел \"Пловдив - изток\" при км 133+2.В посока Бургас - София се отклонява при пътен възел Чирпан на км 184, път II-66 Обходен път Чирпан - Плодовитово - Мирово, път I-8, път II-56 и включване на АМ \"Тракия\" при пътен възел \"Пловдив - изток\" при км 133, или по маршрут пътен възел Оризово /Плодовитово/ на км 165, път III-666, път II-66 Плодовитово - Мирово, път I-8, път II-56 и включване на АМ \"Тракия\" при пътен възел \"Пловдив - изток\" при км 133. Срок до 30.06.2018 г.Област Бургас:Движението от км 308+107 до км 359+475 се осъществява с повишено внимание поради косене на тревни площи. Организацията на движение е сигнализирана с пътни знаци и конуси. Срок до 22.06.2018 г.;От км 325+000 до км 359+475 в участъка ПВ Карнобат до ПВ Ветрен се извършват ремонтни дейности - възстановяване на ОСП деформирани от ПТП в двете посоки. Организацията на движение е сигнализирана с пътни знаци и конуси. Срок до 22.06.2018 г.АМ \"Хемус\":Област София:Движението по от км 29+860 до км 35+150 в посока София е ограничено поради ремонтни дейности на виадукт при км 33+600 и тунел \"Витиня\". Движението се осъществява двупосочно в платното посока Варна. Срок 20.12.2018 г.Движението от км 30+260 до км 47+060 /от п.в. \"Витинска река\" до п.в. Ботевград/ е ограничено за МПС над 12 тона в двете посоки поради ремонтно-възстановителни дейности по виадукт \"Коренишки дол\" при км 36+450. Движението се осъществява по обходен маршрут: п.в. \"Витинска река\" - път I-1 /София - Ботевград/ - път II-17 /Ботевград - АМ \"Хемус\"/ - п.в. Ботевград. Срок 20.12.2018 г.Движението от км 36+170 до км 36+710 в посока София е ограничено поради аварийно - възстановителни дейности по виадукт \"Коренишки дол\" при км 36+450. Движението се извършва двупосочно в платното посока Варна. Срок до 20.12.2018 г.Движението по от км 36+770 до км 38+150 в посока Варна е ограничено поради аварийно-възстановителни дейности на виадукт при км 37+920. Движението се осъществява двупосочно в платното посока София. Срок 20.12.2018 г.;Движението при Ботевград от км 44+000 до км 47+000 в посока София се осъществява в една лента поради преасфалтиране на пътното тяло в активната лента. Движението се извършва в изпреварващата лента. Срок 22.06.2018 г.Област Варна:Движението в участъка п.в. Невша - п.в. Млада Гвардия от км 375+800 до км 381+500 посока Варна се осъществява двупосочно в платното посока София поради ремонтни дейности на асфалтовата настилка. Срок до 30.06.2018 г.Движението в участъка п.в. Ветрино - п.в. Неофит Рилски от км 389+717 до км 393+600 посока Варна се осъществява двупосочно в лявото платно /посока София/ поради ремонтни дейности на асфалтовата настилка. Затваря се п.в. Неофит Рилски, като МПС се пренасочват по път I-2 Русе - Варна. Слизането от AM \"Хемус\" посока с. Габърница и с. Неофит Рилски се осъществява на п.в. Ветрино. Затваря се връзката при п.в. Неофит Рилски в посока Варна. Движението се пренасочва по път I-2 Русе - Варна, като качването на AM \"Хемус\" се осъществява при п.в. Девня. Срок до 30.06.2018 г.;Движението в участъка Ветрино - Повеляново от км 386+000 до км 407+000 се осъществява с повишено внимание поради изсичане на храсти. Срок до 22.06.2018 г.Движението в участъка Повеляново - Слънчево от км 410+000 до км 412+000 се осъществява с повишено внимание поради изсичане на храсти в северното платно. Срок до 22.06.2018 г.АМ \"Струма\":Област Кюстендил:Движението в участъка от с. Делян до с. Дяково от км 45+000 до км 50+000 в двете посоки се осъществява с повишено внимание поради косене на тревни площи. Сигнализирано е с пътни знаци. Срок до 22.06.2018 г.АМ \"Марица\":Област Пловдив:Движението на МПС над 12 тона по АМ \"Марица\" в участъка от км 0 до км 2 в посока София е ограничено поради ремонтни дейности.Обходен маршрут: в посока Свиленград - София движението се отклонява при пътен възел Оризово /Плодовитово/ по път II-66 Плодовитово - Поповица, по път I-8 до гр. Пловдив, по път II-56 и включване на АМ \"Тракия\" при пътен възел \"Пловдив - изток\" на км 133. Срок до 30.06.2018 г.АМ\"Черно море\":Движението в участъка Варна - Бургас от км 2+329 до км 3+238 се осъществява при пълно затваряне на платното посока Бургас и пренасочване на движението в платното посока Варна поради ремонт на виадукт \"Звездица\". Срок до 15.10.2018 г.Движението в участъка Варна - Бургас от км 0+000 до км 0+200 се осъществява с повишено внимание поради ремонтни дейности. Затварят се аварийната и активната лента и след това изпреварващата лента. Срок до 22.06.2018 г.АМ \"Люлин\":Област София:Движението в участъка София - Перник е ограничено за леки МПС до 12 тона от км 7+100 до км 12+860 поради обрушване на ската при км 9+600. Движението се осъществява по обходен маршрут: в посока Перник се отклонява на п.в. \"Мало Бучино\" по път II-1801 /Околовръстен път София - кв. Суходол - Мало Бучино - Големо Бучино - Перник/. Срок от 10:00 до 18:00 часа до 30.06.2018 г. В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има.Движението по АМ \"Люлин\" е затруднено за МПС над 12 т от км 7+100 до км 12+860 поради обрушване на ската при км 9+600. Движението се осъществява с поетапно пропускане в интервал от 2 часа, както следва: от 10:00 до 12:00 часа; от 13:00 до 15:00 часа и от 16:00 до 18:00 часа автомобилите изчакват на определените места. В часовете от 12:00 до 13:00 часа; от 15:00 до 16:00 часа и след 18:00 движението се възстановява. Срок от 10:00 до 18:00 часа на 30.06.2018 г. В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има.Движението по АМ \"Люлин\" в посока София от км 7+100 до км 12+860 е ограничено за всички МПС поради изтичане на кална маса и опасност от срутване на скална маса на пътното платно при км 9+600. Ограничението е от втори тунел \"Люлин\" до първи тунел \"Мало Бучино\", където движението на всички МПС се осъществява двупосочно в платното посока София - Перник.Алтернативни маршрути:- за автомобили до 12 тона по път I-1 от пътен възел Драгичево - Владая - София и обратно.- само за леки автомобили по път 1801 Перник - Мало Бучино - Суходол и обратно. Път 1801 Перник - Мало Бучино - Суходол е забранен за МПС над 12 тона. Срок до 30.06.2018 г. Област Перник:Движението по АМ Люлин в участъка от п. в. Даскалово до граница с област София е ограничено поради обрушване на ската при километър 9+600. Движението за тежкотоварните МПС над 12 тона се спира поетапно с изчакване на място с продължителност от два часа за периода от 10:00 до 18:00 часа. Леките автомобили се пренасочват по обходен маршрут по път I-1 през Владая и през път III-1801 Големо Бучино - Перник. /Път 1801 Перник - Мало Бучино - Суходол е забранен за МПС над 12 тона./ Срок от 10:00 до 18:00 часа на 30.06.2018 г. В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има.ІІI. ВЪВЕДЕНИ ОГРАНИЧЕНИЯ ПО ОСНОВНИТЕ ПЪТНИ НАПРАВЛЕНИЯ:1. Проходи:- \"Върбишки\" - затворен за всички МПС. Срок: целогодишно;- \"Златишки\" - затворен за всички МПС. Срок: целогодишно;- \"Айтоски\" - отворен за всички МПС;- \"Котленски\" - отворен за всички МПС;- \"Обзорски\" - отворен за всички МПС;- \"Печинско\" - отворен за всички МПС;- \"Превала\" - отворен за всички МПС;- \"Предел\" - отворен за всички МПС;- \"Републиката\" - отворен за всички МПС;- \"Ришки\" - отворен за всички МПС;- \"Рожен\" - отворен за всички МПС;- \"Троянски\" - отворен за всички МПС;- \"Вратник\" - забранен за МПС над 10 т. Срок: целогодишно;- \"Дюлински\" - забранен за МПС над 3,5 т. Срок: целогодишно;- \"Пампорово\" - забранен за МПС над 3,5 т. Срок: целогодишно;- \"Петрохан\" - забранен за МПС над 12 т. както и тегленето на ремаркета и полуремаркета. Срок целогодишно;- \"Твърдишки\" - забранен за МПС над 10 т. Срок: целогодишно;- \"Шипка\" - забранено е движението на МПС, предназначени за превоз на товари с технически допустима максимална масанад 12 т от категория N3, както и тегленето на ремаркета и полуремаркета с технически допустима максимална маса над 10 т от категория О4. Срок: целогодишно.", "date": "2018.06.22", "title": "Ремонти и ограничения пречат на движението по пътищата "}
{"url": "https://news.bg/int-politics/ukrayna-slozhi-sedem-ruski-partii-v-spisak-sas-sanktsii.html", "text": "Седем руски политически партии бяха добавени в списъка със санкции на Украйна, съобщи ТАСС. Новият списък на лицата, за които се въвеждат ограничителни мерки, са публикувани на сайта на украинския президент Петро Порошенко.Ограничителните мерки сега действат по отношение на \"Единна Русия\", \"Либерално-демократичната партия на Русия (ЛДПР)\", \"Родина\", \"Демократичната партия на Русия\", \"Аграрната партия на Русия\" и \"Комунистическата партия на Руската федерация\", а така също и \"Патриоти на Русия\".Според решението, активите на всички партии трябва да бъдат блокирани на територията на Украйна. Забранен е и износът на капитали извън страната, а така също и са анулирани лицензите или други разрешителни документи на внос или износ от Украинските валутни ценности. Въвеждат се ограничения по издаване на наличните средства по банковите карти.В разширените санкции на списъка на Украйна попадна и Централната избирателна комисия на Русия, а така също и нейният председател Елла Памфилова.Освен това, в списъка са включени и зам.-председателя на Централната избирателна комисия на Русия Николай Булаев, секретарят на комисията Мая Гришина и членовете на ЦИК в Крим Вениамин Никифоров и Вячеслав Фирсов.Ограничителните мерки са въведени по отношение на още над 100 сътрудници от избирателните комисии на различно ниво в Крим.По отношение на тези хора трябва да бъдат приети \"блокиране на активите, предотвратяващи износа на капитали извън Украйна и други санкции, предвидени в украинското законодателство\". Срокът на санкциите е три годишен.Ограничителните мерки засягат и руските бизнесмени Аркадий и Борис, а така също и Роман и Лилия Ротенберг.Според документите, в тези отношения се въвежда \"отказ за предоставяне и отмяна на визите, приемане на други ограничения за влизане на територията на Украйна, а така също и \"предотвратяване на извода на капитали извън Украйна\".В новите списъци са и директорът на компанията \"Дайвтехносервис\" Александър Трибун и нейния сътрудник Олег Чириков, директор на \"НВП \"Берил\" Олег Николаев, а така също и Виктория Билан, Евгения Воробьова и Наталия Золотарева.В разширените санкции на списъка попаднаха и обществените организации \"Съюз на пенсионерите на Русия\", \"Корпус \"За чисти избори\", \"Бойно братство\" и Съюза на ветераните от Афганистан.", "date": "2018.06.22", "title": "Украйна сложи седем руски партии в списък със санкции"}
{"url": "https://news.bg/regions/dvizhenieto-na-am-trakiya-pri-km-119-e-zatrudneno.html", "text": "Обърнал се ТИР затруднява движението по АМ \"Тракия\" при км 119 в района на пътен възел \"Пловдив - запад\". Движението в посока Бургас е в една лента, съобщиха от АПИ.Шофьорите могат да се движат само в изпреварващата лента. Патрул на Пътна полиция ръководи трафика..Тирът се е преобърнал, разпилян е дървен материал.", "date": "2018.06.22", "title": "Движението на АМ \"Тракия\" при км 119 е затруднено"}
{"url": "https://news.bg/society/200-leva-e-globata-za-nepravomerno-parkirane-na-invalidno-myasto.html", "text": "200 лева е глобата при злоупотреба с талоните за паркиране на инвалидните места. Винаги ще има хора, които ще злоупотребяват със стикерите за паркиране на инвалидни места. Проблемът е в институциите, които ги издават и не се грижат за правилното им прилагане. Това коментира пред bTV Владимир Гюров ден след като трябваше да спори и вика полиция за правото си да паркира на инвалидно място.Според него момичето, заело мястото и демонстративно сложила синия си стикер на таблото, или не е разбрала, че той е човек с увреждания, или е преценила, че не е важно.По думите му схемите за недобросъвестно придобиване на този талон са две - или се взима на близък или роднина, или се плаща за издаването му.\"Това, което ме изнерви много беше, че в опита си да потърся правата си ме пратиха в \"трета глуха\". Спрях полицай, обясних му проблема и той каза да се обадя на 112. Там ми казаха, че нищо не могат да направят и да подам жалба в полицията. Говорих с човек от Първо районно, опитах се да му обясня и отговорът беше, че нищо не може да се направи\", обясни Гюров.", "date": "2018.06.22", "title": "200 лева е глобата за неправомерно паркиране на инвалидно място"}
{"url": "https://news.bg/education/valchev-meteorolozite-protestirat-zashtoto-sa-nerazbrani.html", "text": "Метеоролозите протестират, защото от БАН не ги разбират. Тази позиция заяви в ефира на bTV министърът на образованието и науката Красимир Вълчев. По думите му Националният институт по метеорология и хидрология не е типичен пример за научен институт, а служителите му негодували срещу Общото събрание на БАН, заради неразбирането на нуждите им.Вълчев обясни, че причините НИМХ да е под шапката на БАН са исторически. \"По исторически причини този институт е останал в структурата на БАН, която обединява чисто научни институти, които нямат перманентно заложена задача, а сами си възлагат научни задачи и работят по тях\", акцентира образователния министър.Той заяви, че има поета отговорност бюджета на НИМХ да е отделен. С една четвърт е увеличена субсидията на БАН, изтъкна Вълчев. Той обаче добави, че тези пари не са стигнали до метеоролозите. Причината била, че средствата се разпределят на база научни резултати, а метеорологичната служба има предимно оперативна работа.Припомняме,  пред сградата на Академията. Причината за недоволството е недостигът във финансирането на института и недостатъчното средства за функционирането му. Протестиращите носеха транспаранти с надписи: \"Инженер в НИМХ равно на чистач в БАН\", както и \"Решение на Общото събрание на БАН ощетява НИМХ\".По-късно, след среща с просветния министър,  Тогава Вълчев обеща, че ще предложи промяна в Закона за БАН, с която парите за Академията да бъдат разпределени по дейности.Така средствата за института ще бъдат обособени на отделен ред в бюджета на БАН. Това е и искането на протестиращите.", "date": "2018.06.22", "title": "Вълчев: Метеоролозите протестират, защото са неразбрани"}
{"url": "https://news.bg/economics/spodelenata-ikonomika-nabira-populyarnost-no-nyama-regulatsii.html", "text": "Увеличават се възможностите за споделена икономика. Заедно със споделеното пътуване, вече набира скорост и финансиране чрез онлайн платформи, информира БНТ.Само едната платформа управлява над 10 млн. лв. Нито българското, нито европейското законодателство не регламентира тази икономика, което създава и проблеми. Споделената икономика е възможност да спечелиш от ресурс, който ти е излишен.В САЩ са разработили регламенти, от които и държавата да печели. В Европа се обсъждат законови рамки на подобни възможности. Това създава проблеми, както за създателите на онлайн платформите, така и за работещите в тях, защото правата им не са защитени.Айри Мемишев от Русенска търговско-индустриална камара даде пример: \"Да кажем, че вие сте работодател, през онлайн платформа, а аз съм работник. Вие ме наемате през онлайн платформата. Ако вие не ми платите, има само един вариант да си потърся парите чрез самата платформа и така се създава проблем. Няма социално осигуряване за хората, които работят в платформите. Те трябва да се самоосигуряват\".Към момента онлайн платформите не могат да гарантират и постоянни доходи, но въпреки това броят им за споделен превоз, на квартири, на депозити и теглене на кредити расте. Затова и от Русенската търговско-индустриална камара са организирали курс за 46 русенци как да развият бизнес идея в тази посока. Иванка Георгиева вече разработва свой проект.Тя иска да създадат платформа за споделено гостуване. \"Идеята ми да се съживят в нашия много красив регион запустяващите къщи, тези села са със застаряващо население, да могат да общуват, да имат социален контакт с по-млади хора\".Споделената икономика, макар и да събира популярност, буди недоверие поради липсата на законова рамка.", "date": "2018.06.22", "title": "Споделената икономика набира популярност, но няма регулации"}
{"url": "https://news.bg/politics/balgariya-ne-podkrepila-kalfin-za-olaf.html", "text": "Българската държава не ме подкрепи. Така бившият вицепремиер Ивайло Калфин коментира пред БНТ кандидатурата си за шеф на ОЛАФ. Темата е приключила за ме, не ми се обсъжда повече, отсече Калфин.Той се \"Аз познавам финландеца, който назначиха. Мисля, че беше междуличностно накрая състезанието. Имаше хора, включително в Европейския парламент, които казваха: \"Без да познавам кандидата, не може българин да е шеф на ОЛАФ\". Това ме амбицира. Радвам се, че стигнах до тук\", разказа Ивайло Калфин.Той изрази надеждите си този конфликт да не се задълбочава.\"Страшно неприятно е това, което виждаме в момента\", посочи Калфин за социалните проблеми. Сега трябвало държавата да подреди системата, за да се чувства всеки оправдан.\"Понеже няма перспектива, всеки протестира от собствената си количка. Трябват цялостни промени, не на парчета\", коментира проблема със социалната помощ.", "date": "2018.06.22", "title": "България не подкрепила Калфин за ОЛАФ"}
{"url": "https://news.bg/crime/pusnaha-vertolet-po-sledite-na-izbyagaliya-zatvornik-ot-lovech.html", "text": "Издирват избягалия затворник Борис Иванов и с хеликоптер, съобщи БНР. Полиция и части на жандармерията през цялата нощ са претърсвали райони около Ловеч, където се предполага, че той се укрива.Мъжът вече се издирва и на територията на цялата страна, тъй като има вероятност да е избягал с автомобил.По информация на bTV осъденият за блудство Борис Ангелов Иванов, който вчера избяга от външен обект, е имал съучастник. Това показва запис на охранителна камера.Вчера мъжът, който излежава присъдата си в общежитие към Ловешкия затвор, се \"отклони\" от работата си в халета близо до главния път Ловеч - Троян.Според първоначалната информация след около 2 часа работа той тръгнал да бяга, като останалите затворници на обекта опитали да го спрат. Кадрите обаче показват, че малко след това Иванов и неустановен още мъж пресичат жп линията на 50 метра от работното място.Иванов излежава 12-годишна присъда за блудство и други престъпления, а от няколко дни е бил преместен в затворническо общежитие.Припомняме, в четвъртък сутринта . В Министерство на правосъдието изрично отбелязаха, че , тъй като работи на място, което не е охраняемо.Мъжът е на 48-години, среден на ръст, с кафяви очи и къса, черна коса. Борис Иванов е с нормално телосложение, продълговато, леко мургаво лице, правилен нос, високо чело. На врата си има татуировка - червена целувка.. Затворникът е с присъда 13 години лишаване от свобода от 2011 г., като до този момент е излежал 7 години.От полицията призовават хората, които имат допълнителна информация за издирвания, или го забележат, да сигнализират на тел. 112 или във всяко поделение на МВР. Анонимността им е гарантирана, посочват от МВР.", "date": "2018.06.22", "title": "Пуснаха вертолет по следите на избягалия затворник от Ловеч"}
{"url": "https://news.bg/health/shef-na-takanna-banka-iska-aktualizatsiya-na-zakona-za-transplantatsii.html", "text": "За актуализация на Закона за трансплантации и наредбите към него призова пред БНР доц. Жанет Мазгалова - медицински директор на една от най-големите тъканни банки в страната.Тя очаква, че с нормативните промени ще има повече донорски ситуации.Директорът на тъканната банка очаква още по-добра колаборация в областта и на трупното-тъканното и клетъчното донорство. Според нея Законът за трансплантации трябва да се промени.\"Да ни помогне да разрешим проблемите, които имаме с болници, които са бази, те са търговски дружества и това би могло по някакъв начин да се промени и да се улесни. Да актуализират, ако може, Закона за трансплантации и наредбите към него, защото по данни на колеги около 500 души в страната годишно се нуждаят от трансплантация на роговица\".Изпълнителната агенция по трансплантации (ИАТ) трябва да упражнява контрол върху клетъчните терапии и биотехнологичните продукти, смята доц. Жанет Мазгалова. Според нея сега такъв контрол няма.Тя посочи още, че тъканните банки нямат електронна връзка с ИАТ, което сериозно утежнява работата им.Д-р Мазгалова заяви, че са работили добре с подалата оставка директор на Изпълнителна агенция по трансплантации д-р Марияна Сименова. Същевременно имат някои препоръки към агенцията, като това - тя да започне да упражнява контрол върху клетъчните терапии посредством столовите клетки.", "date": "2018.06.22", "title": "Шеф на тъканна банка иска актуализация на Закона за трансплантации"}
{"url": "https://news.bg/society/afrikanska-chuma-po-svinete-idva-kam-balgariya-predupredi-porozhanov.html", "text": "Африканска чума по свинете се приближава към България. Това зави в ефира на БНТ министърът на земеделието, горите и храните Румен Порожанов. Той обясни, че заболяването е на около 150-160 км от границата ни. \"Започва много сериозно да се притесняваме, но и да работим по темата африканска чума по свинете, тъй като самата болест вече наближава към България. До преди няколко месеца тя беше в северните гранични зони на Румъния, но вече е наблизо на около 150-160 км от България, така че тук ще трябва да предприемем доста превантивни мерки и ще трябва да запозная с мерките, някои от тях са доста ресурсоемки\", разтревожен е земеделският министър.Болестта може да се пренесе с пресни колбаси, обясни министър Порожанов. Те биха могли да влязат в България, пренасяни от туристи от заразени райони като Молдова, Украйна, Румъния.Сред мерките, които се предприемат, е изземването на всякаква храна, която идва от заразени гранични пунктове, обясни Порожанов. Дивите свие също могат да бъдат източник на болестта.Над 1 милион яйца ще бъдат унищожени заради опасността от птичи грип в Добричко. Яйцата са от фермата със  и са в търговската мрежа към момента, предстои да бъдат изтеглени.\"Самото изтегляне се налага поради това да не се разпространява болестта. Тя не е опасна за здравето на хората и вчера по различни медии медицински експерти обясниха този процес, така че за съжаление птичият грип вече втора година е проблем за птицевъдни ферми\", изтъкна Порожанов.Четири са огнищата на птичи грип в страната от началото на годината. Порожанов очаква да се появят още огнища на заразата. Много по-сериозни ще трябва да бъдат мерките, които да се предприемат.", "date": "2018.06.22", "title": "Африканска чума по свинете идва към България, предупреди Порожанов"}
{"url": "https://news.bg/health/ntsoza-letnite-goreshti-valni-sa-nay-smartonosniyat-meteorologichen-fenomen.html", "text": "Летните горещи вълни са най-смъртоносният метеорологичен феномен в сравнение с жертвите на бури, градушки, наводнения, смерчове, урагани и т.н, информират от Националния център за обществено здраве и анализи (НЦОЗА).За гореща вълна на нашите ширини се говори, когато в продължение на повече от три последователни дни температурата на въздуха е над 30ºС.В София горещите дни са средно 20 на лято. При нарастване на средната температура за сезона обаче, всеки 2-3 градуса повишение водят до двойно увеличение на броя на екстремно горещите дни.София не е в списъка с най-рисковите градове, но през последните 20 г. средно на година е имало по 2,3 случая с горещи вълни, продължаващи по 9 дни.През екстремно горещото лято на 2012 г. е имало 5 горещи вълни с обща продължителност 65 дни. Лятото на 2017 г. също беше необичайно горещо в Южна Европа, включително и у нас. Горещи вълни като \"Луцифер\" през август 2017 г. вече са четири пъти по-вероятни, отколкото са били преди век.Според изследвания за България за периода 1960-2000 г., по-голяма част от горещините са след 1985 г. Най-рискови са областите Благоевград, Хасково, Кърджали, Пловдив, Ямбол, Стара Загора, Плевен, Русе, Велико Търново. Феноменът горещи вълни, характерен за Южна България, вече може да бъде наблюдаван и в останалите райони, макар и по-рядко.В момента около 30% от населението на света живеят в климатични условия, които водят до смъртоносно високи температури поне през 20 дни от годината. Според учените този процент ще се повиши и ще застрашава 48% от цялото население на Земята до края на този век дори ако парниковите емисии бъдат драстично съкратени. Рискът от свързани с жегата болести или смърт ще обхване около 74% от световното население, ако няма намаляване на емисиите.През 2003 г. Западна Европа е залята от гореща вълна в продължение на повече от две седмици и само във Франция смъртните случаи са 70 000 над обичайното за този период от годината. Те засягат предимно възрастни хора над 65 г. в големите градове.Горещото време в Москва през 2010 г. причинява смъртта на около 10 000 души, жегата в Чикаго от 1995 г. взима 700 жертви, а горещата вълна в Калифорния през 2006 г. убива повече от 600 души.Първата гореща вълна за лятото е най-опасна и неочаквана. При нея се наблюдава т. нар. \"ефект на жътвата\" - обикновено загиват хора в напреднала възраст с остри или хронични заболявания.Тогава срещу жегата не са предприети мерки, облеклото не е приспособено, организмът не е адаптиран. Повечето смъртни случаи са в големите градове, тъй като плътното многоетажно застрояване и оскъдната растителност способстват за установяването на особено висока температура (т. нар. \"топъл остров\"). Застрашени са живеещите на последни етажи, в жилища с лоша изолация, работещите интензивен физически труд на открито или в помещения без климатици.Най-опасният ефект от горещата вълна е топлинният удар, който може да увреди мозъка и други жизненоважни органи и да доведе до летален изход.Той се получава в резултат на излагане на високи температури и дехидратация на организма.Симптомите са гадене, повръщане, припадане, обърканост, дезориентация, загуба на съзнание и кома. Температурата на тялото надхвърля 40°C. Най-показателният първи признак на топлинния удар е изтощението, появата на крампи, припадък, главоболие, чувствителност към светлината, замаяност, гадене и повръщане. Кожата се зачервява, пулсът е учестен, дишането също е учестено. Показателна е също липсата на потене.Сред рисковите фактори при екстремно горещо време е напредналата възраст (особено над 75 години) е сред най-значимите рискови фактори за летален изход, свързан с горещините.Възрастните хора имат намален терморегулаторен отговор: степен на изпотяване, приток на кръв към кожата и функция на сърдечносъдовата система. Настъпили са промени в бъбречната функция и водната и електролитната хомеостаза, които повишават риска от бъбречна недостатъчност.Има повишен риск от хиперкалиемия и съответно от нарушения на сърдечния ритъм. Намален е също приемът на вода, което повишава опасността от хипернатриемия, коронарна и церебрална тромбоза и дисфункция на централната нервна система.Висок е рискът за хронично болните хора (високо кръвно налягане, коронарна сърдечна болест, нарушения на сърдечната проводимост). Висок е рискът и за хората с психични и поведенчески разстройства, с психични разстройства (деменция, депресия, шизофрения, Алцхаймер), с неврологични заболявания (Паркинсон), с респираторни заболявания (ХОББ, астма), бъбречни заболявания, диабет, затлъстяване.Бебетата, малките деца, бременните жени са уязвими групи при екстремно горещо време.Хората, които са под влиянието на наркотици или алкохол, също са застрашени от горещините.Медикаменти по време на горещини. Приемът на някои лекарства затруднява тялото да се справя с високата температура. Сред тях са антихистамини, диуретици, транквилизатори, антиконвулсанти, медикаменти за сърце и срещу високо кръвно налягане, антидепресанти и невролептици.Това важи и за таблетките за отслабване и наркотични вещества като кокаин и амфетамини. Всички лекарства трябва да се съхраняват при температура до 25°C.При горещините поддържайте прохладата в дома, съветват лекарите.Оставете прозорците затворени през деня, проветрявайте през нощта. При температура над 35ºС вентилаторът не помага за охлаждане - поставете пред него купа с лед.За да се справите с горещината, изберете най-прохладната стая, особено за нощен сън. Ако няма как да поддържате приемлива температура вкъщи, прекарвайте по 2-3 часа на ден в хладно помещение - например в обществени сгради с климатици.Не излизайте в горещината - най-високата температура обикновено не е по пладне, а около 14 ч. Избягвайте физически натоварвания и се движете на сянка. Не оставяйте децата и животните в паркираните автомобили.Не допускайте прегряване на тялото, категорични са лекарите.Взимайте прохладни душове или вани. Правете си хладни компреси или обтривания, включително с мокри кърпички, потапяйте краката в хладка вода и т.н. Носете леко и свободно облекло от естествени тъкани в светли цветове. Излизайте с широкопола шапка и слънчеви очила.Пийте много вода и избягвайте сладките напитки и алкохола, съветват лекарите.", "date": "2018.06.22", "title": "НЦОЗА: Летните горещи вълни са най-смъртоносният метеорологичен феномен"}
{"url": "https://news.bg/politics/karayancheva-promenyat-se-vida-i-strukturite-na-teroristichnite-grupi.html", "text": "През последните години наблюдаваме промяна на вида и структурите на терористичните групи, което доведе и до промяна на терористичните актове и начина на тяхното финансиране. Това заяви председателят на Народното събрание Цвета Караянчева по време на дискусия на тема: \"Борба с тероризма - мерки както на национално, така и на европейско ниво\".Дискусията се организира от Алианса на либералите и демократите за Европа и Европейската народна партия. Специален гост на форума е Натали Гризбек, председател на Специалната комисия по въпросите на тероризма в Европейския парламент.Караянчева посочи, че ако за мащабния акт от 11-ти септември 2001 г. са били нужни около 400-500 хиляди евро - сега в момента повечето атаки са под 20 хиляди евро.\"Методите на финансиране включват самофинансиране или набиране на средства с цел пътуване до конфликтни зони и участие в обучение с цел извършване на терористични актове, набиране на средства чрез социални медии или нови начини на плащане и услуги, както експлоатиране на природни ресурси и нелегална продажба на археологически артефакти. Тези нови методи на финансиране преминават не само през традиционната банкова система, но и през множество други субекти като например казина и онлайн виртуални платформи, доставчици на виртуална валута\", коментира Караянчева.В изложението си председателят на парламента изтъкна ролята на приетите промени в европейската директива за борбата с изпирането на пари, с които се разширява списъка на доставчиците на виртуални валути и онлайн портфейли, които трябва да бъдат лицензирани и да извършват проверка на клиента, премахвайки анонимността на виртуалните валути.Директивата предоставя още достъп на звената за финансово разузнаване до банкови регистри, в които се включват информация не само за банковите сметки, но и за сейфовете.Освен това тя намалява прага за идентифициране на предплатени карти от 250 на 150 евро.Председателят на ПГ на ГЕРБ Цветан Цветанов припомни приетия през март 2016 г. Закон за борба с тероризма. По думите му точно с този закон се прави стъпка, с която се ограничи възможността лицата да имат неограничен брой предплатени карти.Цветанов отбеляза, че има тенденция за престъпления, които се извършват на територията на страната, но комуникацията, която се осъществява е с предплатени СИМ карти на територията на други държави. Като успех на българското председателство той изтъкна приетите процедурни правила за осъществяване на парламентарен контрол над Европол. \"Това е един безспорен успех на българското председателство\", отбеляза Цветанов.Председателят на ПГ на ГЕРБ каза, че в момента пред ЕП има един изключително тежък процес. Това е процесът на излизането на Великобритания, която по думите му се мисли като източник на 20% сигурност за ЕС.Според Цветанов, ЕС, гарантирайки сигурността си, трябва задължително да бъде заедно с партньорите от Великобритания.", "date": "2018.06.22", "title": "Караянчева: Променят се вида и структурите на терористичните групи"}
{"url": "https://news.bg/crime/stroezh-sruti-ulitsa-vav-varna.html", "text": "Улица в центъра на Варна пропадна заради строеж, съобщиха bTV. Изкопът за строеж на жилищната сграда повлякъл голямо дърво.Евакуирана е била една жена.Целият тротоар на улицата е погълнат от свлачището. Заради пропадането се пука водопровода, а при падането си дървото е скъсало кабелни трасета.Жилищата около пропадналата улица са останали без ток и вода.Живеещи в района се притесняват, тъй като заради строежа, по къщите им са се появили пукнатини.Местните твърдят, че от ВиК фирмата са знаели за опасността, но не са се отнесли отговорно и не са обърнали внимание.Конкретните причини за срутването на улицата не са ясни.На място са пристигнали екипи на ВиК, \"Енерго-про\", пожарната и полицията. Енергоразпределителното дружество уведомило хората, че ще останат без ток още поне два дни. Те не могат да отстранят аварията за по-кратък срок.", "date": "2018.06.22", "title": "Строеж срути улица във Варна"}
{"url": "https://news.bg/int-politics/oshte-edin-postradal-sluzhitel-na-posolstvoto-na-sasht-v-kuba-ot-misterioznite-ataki.html", "text": "Медицински тестове са потвърдили, че още един служител на посолството на САЩ в Куба е бил засегнат от мистериозните звукови атаки, засягащи здравето.Това съобщиха от Държавния департамент, като общият брой на пострадалите американски служители в посолството на САЩ в комунистическата държава става 25 души, съобщава \"Асошиейтед прес\".Новият \"медицински потвърден\" служител е един от двамата, които наскоро бяха евакуирани от Куба, след като съобщиха за симптомите. Говорителката на Държавния департамент Хедър Науърт заяви, че другият работник \"все още е преглеждан\" от лекарите. Преди най-новия инцидент, последният медицински потвърден случай на пострадал американски служител в Куба беше през август 2017 г., уточни Науърт.Оказа се, че пострадалите американски служители в Куба имат редица симптоми и диагнози, включително леки увреждания на мозъка, известни също като мозъчни сътресения.", "date": "2018.06.22", "title": "Още един пострадал служител на посолството на САЩ в Куба от мистериозните атаки"}
{"url": "https://news.bg/regions/spasi-sofiya-iskat-da-osvobodyat-trotoarite-ot-parkiranite-koli.html", "text": "От гражданската организация \"Спаси София\" искат да спасят софиянци от задръстените с автомобили тротоари. Те започват кампания за освобождаване на най-знаковите и използвани софийски тротоари от коли, съобщиха от организацията.От \"Спаси София\" призовават общинските съветници и високопоставени чиновници да дадат личен пример и да ползват градския транспорт, вместо личните си автомобили. В момента за тяхно удобство Общината е закупила няколко десетки служебни абонамента, разположени не само по тротоара срещу сградата на ул. Московска №33, но и в околните улици и площада пред храм-паметника Св. Ал. Невски.\"Смятаме, че това поведение дава напълно грешен сигнал към гражданите и е безотговорно към развитието на София. Това е особено лицемерно, предвид факта, че същевременно от парите на данъкоплатците се финансират скъпи медийни кампании, приканващи ни да слезем от автомобилите\", изразяват мотивите си от организацията.Те смятат, че трябва да се премахнат служебните абонаменти, разположени върху тротоарите на столицата, ползвани от редица държавни и общински институции.\"По този начин, ще бъде показано уважение към най-уязвимите, ще се мотивират хората да изберат по-екологични форми на градска мобилност и ще се даде принос за това София да изглежда по-малко като ориенталска паланка\" - заявява Андрей Зографски от \"Спаси София\".Тротоарите са част от пътната инфраструктура, предназначена единствено за пешеходците. Те трябва да гарантират безопасното и удобно придвижване на всички в градската среда. Това е причината да бъдат проходими, достатъчно широки, без препятствия и да имат равна и качествена настилка.\"Това е теорията, от която софийската практика сериозно се различава. За съжаление, голяма част от тротоарите даже в центъра на София не отговарят на нито един от изброените параметри\", ясни са представителите на организацията.Според тях, един от проблемите, които помагат на тенденцията София да е столицата в ЕС с най-лоши тротоари, е позволеното и регламентирано паркиране върху тях.От организацията признават, че често пешеходците са принудени да лавират между множество хаотично паркирани автомобили, които стесняват наличното пространство или да слизат на пътното платно.\"Общината да даде пример и да освободи тротоара на ул. \"Московска\" - настояват от Спаси София.Те дават пример с тротоара срещу сградата на Столичната община, където паркирането заема над половината от наличната площ, оставяйки хората да вървят през тесен и неудобен коридор от разбити плочки и криви колчета. Затова се предлага да бъдат премахнати всички паркоместа по южния тротоар на ул. \"Московска\" от паметника на \"Васил Левски\" до ул. \"Г. С. Раковски\", пишат от \"Спаси София\".Това е самият център на София и граничи с най-важните сгради в града - храм-паметника Св. Ал. Невски, църквата Св. София, гробницата на Хонорий и зелени площи с много паметници.\"Неприемливо е достъпността до тези значими обекти да е възпрепятствана от непроходими и разбити тротоари. Очакваме зам. кметът по транспорт, г-н Евгени Крусев и директорът на Центъра за градска мобилност (ЦГМ), Христиан Петров, да предприемат необходимите действия за справяне с проблема\", заяви Гергин Борисов.", "date": "2018.06.22", "title": "\"Спаси София\" искат да освободят тротоарите от паркираните коли"}
{"url": "https://news.bg/int-politics/turtsiya-zakopcha-14-teroristi-ot-islyamska-darzhava.html", "text": "Турските власти са арестували 14 души в Анкара по подозрение, че имат връзки с терористичната групировка ДАЕШ (\"Ислямска държава\") и че са планирали терористични атаки в страната, съобщава Анадолската агенция.Неназован източник е посочил пред агенцията, че никой от арестуваните не е турски гражданин и добави, че те са обвинени в заговор за извършването на терористична атака преди президентските и парламентарни избори, насрочени за неделя (24 юни).През последните няколко години Турция беше мишена на няколко атаки на терористи от ДАЕШ, като последното голямо нападение беше извършено в нощен клуб навръх Нова година през 2017 г., като загинаха 39 души и 69 бяха ранени.", "date": "2018.06.22", "title": "Турция закопча 14 терористи от \"Ислямска държава\""}
{"url": "https://news.bg/world/evrostat-balgariya-s-nay-evtini-stoki-i-uslugi-v-es.html", "text": "България е сред страните в Европейския съюз с най-ниски цени на стоките (сред които храна, облекло, тютюневи изделия, алкохол и други). Разликата достига повече от 50% при сравнение. Най-скъпи са те в Швеция и Дания. Същото се отнася и за транспорта. В същото време голяма част от гражданите на страната ни, около 40%, са с много ниски доходи, под линията на или в риск от бедност. Разходите около жилището представляват тежест за 21% от българите. Страната ни е и сред тези с най-ниски приходи от данъци - 36 процента (като дял от БВП). На другия полюс са Франция, Финландия и Дания (над 50 процента). Това показват данни на Евростат за 2017 година. Докладът обхваща информация за състоянието на европейската икономика от 2000 година насам. Той съдържа информация в няколко раздела, сред които безработица, спестявания, цени на стоки и услуги, банки, правителства и други. Страната ни се оказва на дъното и в класацията по средна брутна месечна заплата в държавната администрация и отбраната - 500 евро, срещу 4500 в Дания. Данните по този показател са за 2014 година и се изключват здравеопазването и образованието. Заключенията в доклада по различните графи показват сериозна пропаст между гражданите на Европейския съюз по отношение на техните приходи, разходи, спестявания, работа, администрация и други. ", "date": "2018.06.22", "title": "Евростат: България с най-евтини стоки и услуги в ЕС"}
{"url": "https://news.bg/press/4-godini-zatvor-za-ubitiya-na-zebra-uchenik-invalidite-i-maykite-na-invalidi-v-skandal-koy-vzel-pari-za-protesti.html", "text": "Присъда. \"Монитор\":4 години затвор за убития на зебра ученик4 години затвор получи шофьорът, който уби 16-годишният ученик Костадин Джардов на пешеходна пътека край Атия. Делото приключи само в едно съдебно заседание, тъй като премина по съкратената процедура и признаване на вина от подсъдимия.Със сълзи, извинения и наведени глави започна процеса за убийството на ученика. Той загина на място, след като бе блъснат от джип, докато пресича пешеходната пътека край с. Атия. На подсъдимата скамейка в съда застана 54-годишният Кирил Георгиев, който е седял зад волана на мощното возило.\"Искам справедливост\", изплака през сълзи в залата на Окръжния съд в Бургас бащата на убитото момче, Апостол Джардов. Почерненият родител плака почти през цялото време. Седем месеца след загубата на единственото си дете, той за първи път се срещна лице в лице с шофьора-убиец. Кирил Георгиев влезе безмълвен и с наведена глава в съдебната зала. \"Не мога да върна нещата назад. Съболезнования, съжалявам. Трябваше да се съобразя с обстановката, подцених ситуацията\", каза пред съда Кирил Георгиев. По време на делото стана ясно, че Кирил е бил наказван 4 пъти за шофиране с превишена скорост. Костадин е пресякъл опасния път, като е изминал 10 метра за 8 секунди, вървейки върху пешеходната пътека. Прокуратурата поиска наказание от 7 години лишаване от свобода, но адвокатът на бащата Апостол настоя наказанието да е 9 години.\"Подсъдимият е от Черноморец и трябва добре да познава пътя и да знае, че там има пешеходна пътека. Костадин беше радостта на баща си, единственото му дете\", подчерта защитникът пред магистратите, докато почерненият баща ридаеше.Защитата на Кирил поиска съкратен съдебен процес и настояваше процесът да се гледа да е при закрити врата, но съдът не уважи молбата.\"Кирил Георгиев е привлечен като обвиняем за това, че на 20.11.2017 г., при управление на моторно превозно средство на Главен път II - 9 в посока от Черноморец към Бургас, в района на кръстовището с пътя за село Атия и Военноморска база Бургас, нарушил правилата за движение по пътищата\", казаха от прокуратурата.Подсъдимият е шофирал джипа - убиец с превишена скорост от 95 км/ч, при разрешени 60 км/ч в района на инцидента, известен още като \"отсечката на смъртта\", заради многото трагични инциденти. Шофьорът не е намалил приближавайки пешеходната пътека и изобщо не е натиснал спирачки. Мигранти. \"Сега\":Захариева: Европа не може да приеме всички африканци, които не виждат перспектива\"Европа не може да приеме всички млади африканци, които не виждат перспектива\". Това е заявила вицепремиерът и министър на външните работи Екатерина Захариева по време на Пловдивския икономически форум, цитирана от БНР. Тя посочила, че в следващото десетилетие населението на Африка ще се удвои и мигрантският натиск върху Европа няма да изчезне след умиротворяването на Сирия.\"Страните основателки на ЕС, включително Франция и Германия, трябва да дадат отговор на въпроса докъде са границите на сигурността на Европа и се надявам скоро да имаме този отговор\", казала Захариева.Европа трябва да има обща миграционна политика и обща политика по въпросите на убежището, а също и да работи превантивно по отношение на Африка и Близкия изток, каза още външният министър и добави, че друг важен въпрос е опазването на границите.Тя коментира, че преди Гърция и Македония да се разберат за името, е имало много голяма подкрепа за евроинтеграцията на Скопие, която е отслабнала, след като споразумението е било постигнато. Скандал. \"24 Часа\":Инвалидите и майките на инвалиди в скандал: кой взел пари за протести Помощ за всички, не за избрани, настояха хората с увреждания и обвиниха майките, че взели 1 млн. лв. от грантаджийски организацииПоискаха възстановяване на Росица Димитрова - след оставката тя може да стане и съветник на Валери СимеоновВзаимни обвинения за усвояване на огромни суми и организирането на платени протести разпалиха докрай войната между майките на децата с увреждания и представителните организации на инвалидите вчера. Двете страни от години не могат да се разберат за личните асистенти, а в последните дни напрежението между тях ескалира заради проектозакона за личната помощ на омбудсмана Мая Манолова. Майките виждат в него спасение за децата си, но представителните организации са против, защото предвижда помощ само за 77 хил. души, а не за половин милион хора с увреждания.\"Имаме писмени сигнали за грантаджийски организации, получили пари от утвърдени асоциации, с които впоследствие финансират протести\", атакува вчера майките Адриана Стоименова, председател на Национален съвет за интеграция на хората с увреждания към Министерски съвет.Тя бе категорична, че в отчетите пише, че съответните организации са помагали за протестите на майките на деца с увреждания. Обясни, че според документите сумите са за над 1 млн. лв. \"Много ми е тъжно, че трябва да се занимавам с такъв случай\", каза Стоименова. Тя ксъобщи, че е получавала заплахи за живота си. ЧЕЗ. \"Дума\":БНБ отказа да разкрие банките по сделката за ЧЕЗЕдна от кредитните институции у нас е издала банкова гаранция за участие в процедурата по продажба на активите на ЧЕЗ България, като тази гаранция е \"обезпечена с парични средства по сметка на наредителя\". Това заявяват от БНБ в официален отговор до парламента, подписан от управителя Димитър Радев, с който ДУМА разполага. Запитването бе направено преди месец от временната комисия по сделката, която изиска от БНБ информация има ли поети ангажименти от български банки, които да финансират дружеството купувач \"Инерком\". В писмото на БНБ се посочва, че 4 от общо 21 кредитни институции у нас са заявили интерес за потенциално участие във финансирането на евентуална сделка по придобиване на активите на ЧЕЗ България от дружеството на Гинка Върбакова \"Инерком\". Това на този етап обаче са само намерения, които нямат обвързващ характер и не пораждат някакъв правен ангажимент.С това приключва яснотата по въпроса дали и кой би финансирал скандалната сделка. Припомняме, че още докато работеше временната парламентарна анкетна комисия, проверяваща опита за продажба, от националния трезор отказваха информация по темата. Въпреки изискването от Народното събрание в писмото изрично пише, че \"надлежният ред\", по който парламентът настоява за повече данни, \"не отменя законово установените императивни изисквания за разкриване на информация, защитена като банкова или професионална тайна\". От БНБ се позовават на Закона за кредитните институции и на европейски регламенти, които не позволявали да огласят никакви конкретни имена или суми освен изложеното по-горе - дори пред НС, както става ясно от писмото.  ", "date": "2018.06.22", "title": "4 години затвор за убития на зебра ученик; Инвалидите и майките на инвалиди в скандал: кой взел пари за протести "}
{"url": "https://news.bg/world/evrogrupata-postigna-sporazumenie-za-gartsiya.html", "text": "Със споразумение по гръцкия дълг завършиха тежките преговори на финансовите министри от Еврозоната, предаде \"Катимерини\".Срещата им продължи 7 часа. Последният транш от помощта ще е в размер на 15 млрд. евро. Стана ясно, че страната ще може да прекрати спасителната си програма, действала години наред. Също така е била договорена и 10-годишна отсрочка за връщане на дълга. Гърция получаваше милиарди евро на траншове от тройката кредитори, но срещу строги икономии и непопуларни реформи, които доведоха до масови протести в страната.Правителството на СИРИЗА дори проведе референдум против строгите икономии. За последните 8 години Атина получи над 200 млрд. евро. Като \"историческо\" определи споразумението Пиер Московиси, еврокомисар по икономическите и финансови въпроси, данъчното облагане и митническия съюз в Комисията \"Юнкер\".", "date": "2018.06.22", "title": "Еврогрупата постигна споразумение за Гърция "}
{"url": "https://news.bg/world/libiya-spasi-700-migranti-za-2-dni.html", "text": "Либийската брегова охрана е спасила около 700 мигранти само за последните два дни, съобщиха световните информационни агенции. Хората са били спасени при няколко акции край бреговете на страната. Между тях има много жени и деца. В същото време, за посочения период жертвите са 220 души. Те често пътуват с примитивни лодки и много от тях не достигат Европа, която обикновено е крайната цел на пътуването им. Всяка година се съобщава за хиляди загинали. ", "date": "2018.06.22", "title": "Либия спаси 700 мигранти за 2 дни "}
{"url": "https://news.bg/crime/chetiri-godini-zatvor-za-ubiystvo-na-patya-v-burgasko.html", "text": "Четири години затвор получи мъжът, който уби с колата си 16-годишно момче край бургаското село Атия, съобщи БНР.Това постанови Бургаският окръжен съд. Деянието е от изключителна обществена опасност въпреки чистото съдебно минало на шофьора, обяви съдията.Присъдата обаче бе намаления с една трета, тъй като шофьорът призна вината си за тежкия инцидент от миналия ноември.Бащата на загиналото момче вече заяви, че ще обжалва. Бащата на Костадин - Апостол - губи единственото си дете в тази катастрофа. Той се видя за първи път очи в очи с Кирил.С 35 км/ч с над разрешената скорост от 60 км/ч е карал Кирил Георгиев, когато помита 16-годишния Констадин Джардов. Ударът е бил толкова силен, че тялото на детето е изхвърчало на 53 метра.Мъжът има нарушения през годините.", "date": "2018.06.22", "title": "Четири години затвор за убийство на пътя в Бургаско"}
{"url": "https://news.bg/regions/poredno-navodnenie-v-montansko.html", "text": "Поредно наводнение в Монтанско за последните седмици. От един от наводнените домове пожарникари са евакуирали 15-годишно дете, то е заведено при свои близки в по-високата част на селото.Няма пострадали хора.Силен дъжд, придружен с гръмотевици и градушка, заля улиците на село Ерден и наводни десетки дворове.Водата влезе и в някои от къщите, предаде bTV.Жълт код за валежи и градушки е обявен в 5 области и днес. ", "date": "2018.06.22", "title": "Поредно наводнение в Монтанско "}
{"url": "https://news.bg/world/kongresat-na-sasht-se-opitva-da-blokira-f-35-za-turtsiya-zaradi-s-400.html", "text": "Американска комисия в Сената прокара законопроект за разходите, който включва клауза за блокиране продажбата на изтребители Ф-35 на Турция, ако Анкара не се откаже от план да се сдобие със зенитно-ракетен комплекс С-400 от Русия, информира \"Ройтерс\".Припомняме, вчера на официална церемония Турция получи два изтребителя Ф-35 в Тексас, които ще бъдат доставени през следващата година.Мярката е поправка на закон за фискалната 2019 г., за операции в чужбина и други програми.Ако проектозаконът се превърне в закон, мярката ще блокира доставката на изтребители за Турция, докато държавният секретар на потвърди, че Анкара няма да се сдобие със С-400.Отношенията между Турция и САЩ се обтегнаха заради спорове през последните месеци, включително заради американската политика в Сирия и редица съдебни случаи срещу турски и американски граждани, които са задържани в двете държави.Поправката е поредният опит на членове на Конгреса да окажат натиск над Турция да не купува руската оръжейна система. Подобна мярка е включена и в законопроекта за отбрана.Според демократа Крис ван Холън, ако Турция се сдобие със С-400, това ще позволи на руснаците по-лесно да научат възможностите на Ф-35 и да се възползват от техническите пропуски.Сега законопроектът трябва да бъде гласуван в Сената и Камарата на представителите, а след това под него трябва да се подпише президентът Доналд Тръмп.", "date": "2018.06.22", "title": "Конгресът на САЩ се опитва да блокира Ф-35 за Турция заради С-400"}
{"url": "https://news.bg/health/namalyavat-mladezhite-sas-zatlastyavane.html", "text": "В последните 3-4 години се забелязва тенденция към намаляване на затлъстяването сред подрастващите. За сметка на това се увеличава процентът на децата с анорексия.Това каза диетологът проф. Стефка Петрова на дискусията: \"Здравословна среда: рискове и работещи модели\".Проф. Петрова изтъкна общите негативни тенденции на храненето на населението в България, наложени от десетилетия - високата консумация на мазнини, слънчогледово олио, безалкохолни напитки, общият вкус към солено и сладко.Освен това се пренебрегват плодовете и зеленчуците, както и рибата.Въпреки това се отчита, според наблюденията на проф. Петрова, увеличаващ се интерес към здравословното хранене.На въпрос на news.bg защо малките деца употребяват все повече вредни храни, проф. Петрова отбеляза, че при децата има много сериозен проблем, защото майките им нямат възможност да готвят, тъй като работят на едно или на две места. Пиците, хамбургерите, дюнерите и всички други вредни храни са обичайното меню на подрастващите, констатира тя.Петрова апелира към това да има надеждна информация по отношение на храненето, която децата да получават в училище. В България няма никакво обучение за принципите на здравословен начин на живот и на здравословното хранене, а в самите училища няма добри условия за хранене - ученическите столове не са ремонтирани, не се предлага вкусна храна и като цяло не са приятно място за хранене.Затова децата предпочитат да отидат в съседната пицария или заведение за бързо хранене. В ученическите столове могат да се предлагат далеч по-здравословни храни като салати и смутита, но наемателите на училищните бюфети предлагат това, което могат да осигурят най-лесно.Проф. Петрова призова хората, които мислят да прекарат лятната си ваканция на морските курорти да не прибягват до тежкото и обилно хранене, което могат да им предложат в там, а да наблегнат повече на леката и лесно смилаема храна.По данни на Световната здравна организация (СЗО) между 15-18 000 души годишно умират вследствие от мръсния въздух. България е на трето място в света по замърсен въздух.Това каза д-р Александър Симидчиев, председател на Сдружението \"Въздух за здраве\", при участието си в дискусията: \"Здравословна среда: рискове и работещи модели\".Отделно 700 души умират годишно от автомобилния травматизъм.Д-р Симидчиев алармира, че се увеличава процентът на хората, които умират от белодробни, сърдечно-съдови заболявания, инсулти и онкологични заболявания. Факторите, от които зависи този проблем, са фактори, които ние като общество бихме могли да променим, призова той.Според д-р Симидчиев мерките и решенията, които трябва да се вземат, за да се разреши този проблем, трябва да са в областта на институционалните, местни и индивидуални фактори.", "date": "2018.06.22", "title": "Намаляват младежите със затлъстяване "}
{"url": "https://news.bg/society/horata-s-uvrezhdane-sami-da-reshavat-za-kakvo-da-harchat-parite-iska-dimitrov.html", "text": "Пари да се дават лично на хората с увреждания. Това заяви президентът на КНСБ Пламен Димитров в ефира на Нова. Те сами да преценяват за какво да ги харчат би било най-добре според лидера на КНСБ. Димитров изтъкна, че хората с увреждане сами трябва да решават дали парите да ги дават за заплата на асистент или за нещо друго.По думите му парите не стигат. \"Проблемът е един - парите са малко и дори тези, които се дават, не се разпределят ефективно\", акцентира той.Липса на комуникация е причината за неразбирателствата между отделните страни, които се борят за решение на проблемите на хората с увреждания. \"В надвикването се загуби истината за проблемите на хората с увреждания\", заяви Димитров. По негово мнение лошата комуникация е само в щета.Подведени са майките на деца с увреждания според Димитров. По думите му те са били заблудени, че законопроектът за личната помощ на националния омбудсман Мая Манолова ще реши проблемите. \"В този законопроект няма нищо за помощните средства. За много нуждаещи се от по-малките населени места няма лични асистенти, защото никой не иска да работи по селата\", отсече Пламен Димитров.Припомняме във връзка с протеста на майките на деца с увреждания социалният министър , но ден по-късно беше .След него оставка подаде и зам. социалният министър Росица Димитрова. . Тя подаде оставка заради общественото недоволство по повод участието й в , която се проведе в Ню Йорк.Въпреки рокадите  на протестиращите майки остана.Омбудсманът Мая Манолова заяви, че е много важно , който, по думите й, е изработен заедно с майките на деца с увреждания, да влезе в парламента. ", "date": "2018.06.22", "title": "Хората с увреждане сами да решават за какво да харчат парите, иска Димитров"}
{"url": "https://news.bg/world/bombena-zaplaha-zatvori-zhelezopatna-gara-v-london.html", "text": "Бомбена заплаха затвори железопътна гара в Лондон, информира БиБиСи.Мъж стъпи на релсите и заплаши, че притежава бомба, което доведе до евакуация на гарата \"Черинг крос\" в британската столица.На място пристигнаха служители на транспортна полиция и въоръжени полицаи.Мъжът е задържан. Заподозряният вероятно е с психически проблеми.Няма пострадали хора.Транспортните услуги бяха прекъснати за кратко, но в момента транспортът се движи нормално.Гарата е една от най-товарените в Лондон.", "date": "2018.06.22", "title": "Бомбена заплаха затвори железопътна гара в Лондон"}
{"url": "https://news.bg/int-economics/airbus-se-glasyat-da-byagat-ot-velikobritaniya-britantsite-pritesneni.html", "text": "Европейският самолетостроителен производител Airbus обяви, че може да прекрати дейността си във Великобритания, ако страната излезе от единния пазар и от митническия съюз на Европейския съюз без споразумение за преходния период.\"Този сценарий ще накара Airbus да преразгледа инвестициите си във Великобритания и дългосрочното си присъствие в страната, което сериозно ще подкопае усилията на Обединеното кралство за поддържане на конкурентоспособна и новаторска космическа индустрия, откриване на висококачествени работни места и компетенции\", се подчертава в изявление на авиокомпанията.\"Въпреки че \"Еърбъс\" разбира, че политическият процес трябва да продължи, като отговорен бизнес настояваме за незабавно предоставяне на подробности относно прагматичните стъпки, които трябва да се предприемат за конкурентна работа\", изтъкна изпълнителният директор на \"Еърбъс\" Том Уилямс.Уилямс допълни, че \"Еърбъс\" спешно се нуждае от яснота от британското правителство относно Брекзит \"през следващите няколко седмици\", тъй като за компанията е \"твърде опасно да процедира\" при настоящите обстоятелства.Шефът на \"Еърбъс\" добави, че приблизително 14 хил. работни места са изложени на риск.Великобритания все още не е взела окончателно решение относно бъдещето си споразумение с Европейския съюз, особено във връзка с излизането от единния отворен пазар и митническия съюз, тъй като британското правителство все още оценява различни варианти при преговорите за Брекзит.Междувременно представители на британските управляващи отговориха на изпълнителния директор на \"Еърбъс\". Консервативният депутат Стивън Каб посочи, че изказването на Уилямс трябва да се разглежда като предупреждение, тъй като фабриката на \"Еърбъс\" в Северен Уелс е един от най-важните стълбове на британското производство.\"Прагматичен, разумен Брекзит, който защитата търговията и работните места, е жизненоважен\", добави той.", "date": "2018.06.22", "title": "Airbus се гласят да бягат от Великобритания, британците притеснени"}
{"url": "https://news.bg/crime/sgs-ostavi-futbolniya-huligan-ranil-politsayka-za-postoyanno-v-aresta.html", "text": "Софийски градски съд остави в ареста Йордан Исаев, обвинен, че е  по време на мача ЦСКА - Левски от 18 април.Състав на СГС не уважи искането на защитата за промяна на мярката за неотклонение \"задържане под стража\" на подсъдимия Исаев.По време на днешното съдебното заседание 25-годишният хулиган отново заяви, че съжалява за постъпката си и се извини на пострадалата полицайка. Той поиска да бъде променена мярката му за неотклонение \"задържане под стража\" с по-лека, за да помага на родителите си.По думите на адвокат Васил Крумов, защитник на подсъдимия, мярката за неотклонение е нецелесъобразна и прекалено тежка. Според защитата, Исаев лично е признал вината си пред разследващите органи. Той обяснил, че е хвърлил самоделното устройство към стадиона, а не към полицейския служител. Крумов изтъкна, че няма доказателства, които да установят нанасяне на тежка телесна повреда на повече от една лицеСпоред адвоката му, Исаев се е предал сам в полицията, направил е пълни самопризнания и по този начин е облекчил хода на досъдебното производство. Не съществуват рискове за неговото укриване или извършване на повторно деяние, тъй като самоличността му е установена, липсват каквито и да било криминални регистрации или образувани досъдебни производство срещу него.От държавното обвинение счетоха, че искането на защитата за по-лека мярката за неотклонение, трябва да бъде оставено без уважение. Според прокуратурата към настоящия момент съществува реална опасност Исаев да извърши повторно деяние, а по делото се съдържат и медицински експертизи, които установяват нанасянето на тежката телесна повреда.Припомняме, Йордан Исаев беше , след като сам се предаде. Първоначално той беше задържан за срок до 72 часа. На 23 април Софийският градски съд реши да не освободи 25-годишния Исаев срещу по-лека мярка за неотклонение. Така той остана за постоянно в ареста.", "date": "2018.06.22", "title": "СГС остави футболния хулиган, ранил полицайка, за постоянно в ареста"}
{"url": "https://news.bg/world/taym-slozhi-na-koritsata-si-tramp-s-revyashto-dete-i-zaglavie-dobre-doshli-v-amerika.html", "text": "Президентът на САЩ Доналд Тръмп винаги гордо е парадирал, че често е на корицата на авторитетното списание \"Тайм\", но последният такъв случай вероятно няма да отиде на стената в голфклуба Мар-а-Лаго, пише \"Гардиън\".Тази седмица списанието излезе с корица, на която държавният глава гледа надолу към 2-годишно момиченце, което плаче, а над него \"Тайм\" пише \"Добре дошли в Америка\".Момичето е снимано на американската граница с Мексико от фотографа на \"Гети\" Джон Мур през тази седмица. На снимката детенцето плаче, докато майка му е претърсвана и арестувана от граничните власти. Снимката се превърна в символ на борбата срещу наложената от Тръмп имграционна политика на \"нулева толерантност\" - разделяне на родителите от децата на границата.\"Като фотожурналист, който отразява тази история от години и като баща на три деца, включително и на малко дете, лично за мен беше много трудно да снимам\", коментира Мур пред \"Гардиън\".Тръмп редовно се хвали, че е на корицата на \"Тайм\"и че е постигнал рекорд, което се отхвърля от списанието. През юни 2017 г. \"Тайм\" поиска от американския лидер да свали фалшива корица на списанието от стена в голфклуба си.На пресконференцията в Сингапур след срещата с Ким Чен-ун през миналата седмица Тръмп се обърна към репортера на списанието Браян Бенет. \"Тази седмица отново ли съм на корицата\", попита президентът риторично. \"\", добави той.", "date": "2018.06.22", "title": "„Тайм” сложи на корицата си Тръмп с ревящо дете и заглавие „Добре дошли в Америка”"}
{"url": "https://news.bg/crime/mvr-pri-navodnenie-idete-na-gorniya-etazh.html", "text": "При наводнения хората да се качват на горните етажи на къщите си, да звънят на спешния телефон 112. Това призова началникът на сектор \"Оперативна дейност\" главен инспектор Стефан Стефанов на пресконференция. Той поиска гражданите да не се опитват да спасяват потънали или носени от пороя коли. Оказа се, че за да бъде понесен един автомобил са необходими само 15 см вода.Над 100 сигнала за паднали дървета, наводнени мазета, сутерени, подлези и улици са получени в специализираните звена на \"Пожарна и аварийна безопасност\". Това съобщи главен комисар Никола Николов, директор на националната пожарна.Специални писма са изпратени до областните администрации на Видин, Ловеч, Монтана и Враца заради задаващия се дъжд. Заради прогнозата за обилни дъждове в събота се очаква цялата страна да е в код \"Жълто\" с изключение на градовете Добрич, Силистра, Перник, София област и София град.За радост няма пострадали и ранени хора, обясни Николов. Никъде не е обявявано бедствено положение, допълни той след проливните дъждове от последните дни.От НИМХ прогнозите за метрологичната обстановка за идните дни е, че се очакват силни ветрове и дъждове. За това са изпратени писма до областните управители да вземат допълнителни мерки като наблюдават критичните участъци на речните корита, шахтите, ВиК системите. Доброволните отряди да са в готовност, са поискали от спасителните звена на МВР.Те са посъветвали полицейските структури да са внимателни и готовността им да остане на високо ниво. Съоръженията, предназначени за гасене и отводняване да са в готовност и в кратък срок да се притекат на помощ, обясни гл. комисар Николов.", "date": "2018.06.22", "title": "МВР: При наводнение идете на горния етаж"}
{"url": "https://news.bg/int-politics/severna-i-yuzhna-koreya-se-dogovoriha-razdeleni-semeystva-da-se-sreshtnat.html", "text": "Процесът по разведряване на разделения Корейски полуостров достигна до още един пробив днес, след като Южна и Северна Корея се договориха да организират среща на членовете на семействата, разделени по време на Корейската война в началото на 1950-те години.Пак Кюн-сео, който е ръководител на Корейския Червен кръст и който ръководи делегацията на Южна Корея за преговорите, постигна споразумение с представители на Северна Корея, чиято делегация е ръководена от заместник-председателя на Комитета за мирно обединение на страната, съобщава южнокорейската агенция \"Йонхап\".За последно преди три години се състоя събиране на разделени семейства, като плановете за такива събирания бяха отменяни, след като напрежението се засили в кризата, свързана с ядрените активности и ракетните изпитания, провеждани от режима в Пхенян.Вождът на Северна Корея Ким Чен-ун и южнокорейският президент Мун Дже-ин се договориха през април на първата среща между тях да се заемат с въпроса, както и с други хуманитарни проблеми.Събирания на семействата ще бъдат организирани за членове на 100 семейства от 20 до 26 август близо до източното крайбрежие и северно от границата между двете страни.", "date": "2018.06.22", "title": "Северна и Южна Корея се договориха разделени семейства да се срещнат"}
{"url": "https://news.bg/world/sotsialdemokratite-v-germaniya-se-podgotvyat-za-novi-izbori.html", "text": "Германската социалдемократическа партия, коалиционен партньор на консерваторите на Ангела Меркел, се подготвя за предсрочни избори, пише германското списание \"Шпигел\", което обаче не се позовава на източници.В материала се отбелязва, че партията е провела три срещи през миналата седмица и по-рано тази седмица, за да се подготви евентуално за нови избори. Допълва се, че партията е обсъдила възможни дати за нов вот, началото на септември се разглежда като най-вероятната дата.Германската коалиция се разклати, след като Християндемократическият съюз и Християнсоциалният съюз не могат да постигнат съгласие по сложния въпрос за миграцията.", "date": "2018.06.22", "title": "Социалдемократите в Германия се подготвят за нови избори"}
{"url": "https://news.bg/world/sprete-da-si-gubite-vremeto-s-imigratsiyata-prizova-tramp-republikantsite.html", "text": "Републиканците трябва да \"спрат да си губят времето с имиграцията\". Това призова президентът на САЩ Доналд Тръмп със съобщение в профила си в \"Туитър\", пише \"Гардиън\".Вестникът отбелязва, че коментарът на Тръмп е на фона на опитите на Републиканската партия в Камарата на представителите да постигне единна позиция по въпроса за имиграцията, който разкъсва редиците на републиканците.Републиканските лидери на два пъти бяха принудени да отложат окончателно гласуване на умерен проектозакон за имиграцията - първо за петък, а после за следващата седмица.Те се опитват да убедят консервативен блок да одобри законопроект, който предвижда 25 милиарда долара за исканата от Тръмп стена по границата с Мексико - предизборно обещание на американския лидер, който настоява съседката да плати за издигането на стената, и път към предоставяне на гражданство на \"мечтателите\" - незаконни имигранти, които са пристигнали в САЩ като деца.Вчера не мина законопроект без отстъпки, който не включва въпроса за \"мечтателите\".Партията трябва да спре да работи върху имиграционната реформа, \"докато не изберем повече сенатори и конгресмени/жени през ноември\", написа Тръмп и добави: \".\"Гардиън\" пише, че всъщност повечето прогнози са за \"синя вълна\" на частичните избори през ноември, което означава, че демократите ще си върнат Камарата на представителите и вероятно Сената.", "date": "2018.06.22", "title": "Спрете да си губите времето с имиграцията, призова Тръмп републиканците"}
{"url": "https://news.bg/health/obsazhdat-regulatsiya-na-marketinga-na-nezdravoslovnite-hrani-na-nivo-es.html", "text": "Нуждата от регулация на насочения към децата маркетинг на нездравословни храни беше акцент на Съвета по заетост, социална политика, здравеопазване и потребителски въпроси, който се проведе в Люксембург с председател българският здравен министър Кирил Ананиев.Ананиев изтъкна, че все пак Европа има причини да се е гордее, че е еталон за качество на живот. \"Добра регулаторна рамка, защитаваща интересите на потребителите\", посочи министъра на здравеопазването.Необходимо е повече сътрудничество между държавите-членки. Около тази идея са се обединили всички делегати. Обмен на добри практики и контрол върху процесите в сектора на европейско ниво е възможен път за постигането на по-добро сътрудничество.Обсъдена беше и темата за храненето при децата. Това беше от приоритетите на българското европредседателство.На заседанието си министрите приеха и Заключения на Съвета за храненето при децата.\"В този политически документ има много повече от хранене и храни: има послания за нуждата от сътрудничество при борбата с хроничните незаразни болести, за значимия принос на здравеопазването като сектор, инвестиращ в здравето на хората, за децата и младите хора като уязвими потребители, но и като носители на новото, на потенциала, на бъдещето\", обясни Ананиев и добави, че по време на срещата здравните министри на ЕС са откроили нуждата от междусекторно сътрудничество. \"Общата селскостопанска политика осигурява принос към целите на здравната политика\", заяви Кирил Ананиев.Относно регламента за Оценката на здравните технологии Ананиев заяви, че има много държави, които са възразили на задължителния елемент. \"Много малко делегации заявиха безусловна подкрепа за предложеното задължително прилагане на оценките\", коментира той.\"ЕС има нужда от повече видимост на политики, които работят в полза на хората: здравната политика е сред тях. Здравеопазването следва да осигурява добър баланс между здраве и търговия - присъща функция на регулаторна рамка на ЕС, която е в полза на хората и гарантира качеството на живот на нашия континент\", категоричен е министър Ананиев.", "date": "2018.06.22", "title": "Обсъждат регулация на маркетинга на нездравословните храни на ниво ЕС"}
{"url": "https://news.bg/health/bolnitsata-v-lovech-e-s-novo-rakovodstvo.html", "text": "Ловешката болница е с ново ръководство, избрано на общо събрание на акционерите на лечебното заведение. Избраният нов Съвет на директорите, се очаква , съобщава БНР.В Съвета на директорите е д-р Цветолюба Генкова, която дълги години е директор на Регионалната здравна инспекция в Ловеч и познава проблемите и персонала на болницата.В Съвета на директорите влизат и досегашният прокурист на болницата д-р Ченко  в последните месеци с протести на медици за неизплатени заплати. В Съвета на директорите, като изпълнителен директор, влиза и д-р Румяна Нановска, досегашен зам.-директор на болницата и ще е .Задълженията на болницата са намалели, през последния месец, като текущите задължения от 7 милиона и 800 000 лева са 4 милиона лева.", "date": "2018.06.22", "title": "Болницата в Ловеч е с ново ръководство"}
{"url": "https://news.bg/int-politics/demokratsiyata-v-upadak-po-tseliya-svyat-vklyuchitelno-v-sasht.html", "text": "Една трета от населението на света живее в страни, където демокрацията е в отстъпление, включително в Индия, Турция, Бразилия, Полша, Русия и САЩ, изтъкват изследователи, цитирани от \"Франс прес\".\"Въпреки че повечето хора по света все още живеят в демократични страни през 2017 г., демокрацията е в упадък в 24 страни, в които живеят 2,6 млрд. души\", посочват анализаторите.Движението към автократично управление, при което отслабва контрола върху изпълнителната власт, се случва главно в демократични региони, особено в Западна и Източна Европа и САЩ.\"Автономността на медиите, свободата на словото и върховенството на закона претърпяха най-голям упадък\", изтъква водещият автор на изследването Ана Лурман, която е политолог от Университета в Гьотеборг в Швеция.\"Тази тревожна тенденция прави изборите по-малко смислени в целия свят\", допълва тя.Хората в страните, които отстъпват от либералната демокрация, далеч надхвърлят онези, които живеят в страни, които отбелязват напредък, отбелязва Ана Лурман.Единственият регион, който върви против глобалната тенденция, е Африка, която показа частичен, но забележителен ръст на демокрацията.През последното десетилетие 20 страни, включително четири в Европейския съюз - Унгария, Полша, Литва и Словакия, са били понижени от \"либерални\" на \"избирателни\" демокрации.Израел, Мавриций и Южна Африка също са се отдалечили от демократичните идеали.", "date": "2018.06.22", "title": "Демокрацията в упадък по целия свят, включително в САЩ"}
{"url": "https://news.bg/world/demagozite-i-sharlatanite-podklazhdat-strah-po-sveta-predupredi-dzho-baydan.html", "text": "Бившият вицепрезидент на САЩ Джо Байдън обвини \"демагозите и шарлатаните\" в подклаждане на страх, както го направиха през 30-те г. на XX век, докато проблемът с миграцията разтърсва политиката от двете страни на Атлантическия океан, пише \"Гардиън\".Байдън, разглеждан като потенциален кандидат на Демократическата партия срещу президента Доналд Тръмп на изборите през 2020 г., не спомена името на американския президент, но направи паралел между антиимиграционната му политика и европейските популисти и фашистите през 30-те г. на миналия век, които с изкупителна жертва превзеха властта.Бившият вицепрезидент смята, че като през 30-те г. на ХХ век разочаровани избиратели може да се обърнат към авторитарни личности.\"\", предупреди Байдън на конференция в Копенхаген.Той подчерта, че е предприета атака срещу институциите и свободите със задача концентриране на властта в ръцете на отделни личности.Според него по целия свят репресивни правителства се копират, атакувайки медийната свобода, независимата съдебна система и гражданското общество с репресивни закони.Взети заедно те заплашват демократичните идеали, превърнали се в основа на западния свят, допълни той.Байдън разкритикува \"фалшивя национализъм\" на Републиканската партия при Тръмп.", "date": "2018.06.22", "title": "Демагозите и шарлатаните подклаждат страх по света, предупреди Джо Байдън"}
{"url": "https://news.bg/int-politics/kakvo-se-ochakva-ot-delegatsiyata-na-sasht-v-rusiya.html", "text": "Какво се очаква от посещението на делегацията на Конгреса на САЩ в Русия. През следващите седмици американските депутати ще посетят Москва и Санкт Петербург. Един от тях се надява да се срещне с руския президент Владимир Путин, съобщава ТАСС.\"За мен това е много важно, че те идват в Москва. Това е много важен сигнал\", коментира посланикът на Русия в САЩ Анатолий Антонов, на фона на продължаващата криза в отношенията между Москва и Вашингтон. Освен сенатори и конгресмени, пристига и Джон Болтън, помощник на американския президент за национална сигурност.Кой ще пристигне в Русия?Според руския посланик в Съединените щати делегацията на САЩ ще включва и членове на Камарата на представителите и Сената. Известно е, че четирима републикански сенатори ще пристигнат в Москва и Санкт Петербург:Ричард Шелби (от Алабама) - председател на Комитета по бюджетните кредити на Сената на САЩ;Джон Кенеди (от Луизиана) - член на пет комисии (включително за бюджета и бюджетните кредити);Джон Хууен (Северна Дакота) - председател на Комисията по индийски въпроси;Стив Данес (Монтана) е член на няколко комисии, включително по въпросите на националната сигурност и правителствените дела.В същото време всеки от тях говори за Русия и нейната външната политика изключително негативно. Например, сенатор Шелби коментира, че ще продължи да защитава \"родината и съюзниците си от руската агресия\".Сенаторът Кенеди твърди, че Вашингтон трябва да се бори срещу кампанията на Москва, за която се твърди, че е насочена към \"дестабилизиране на западната демокрация\".Кога ще се проведат срещите?Анатолий Антонов все още не е обявил точните дати, но коментира, че програмата предвижда посещения на депутати в Москва и Санкт Петербург в края на юни и началото на юли.Американският телевизионен канал CNN съобщава, че посещението ще започне следващата седмица.Каква е програмата на посещението?\"За да опознаем Русия, разбира се, трябва да отидем в Санкт Петербург. Още повече, че времето е сега - белите нощи. И ако успеят да посетят някои мач (от Световното по футбол), надявам се, че те ще разберат всички \"истории на ужасите\" разпространявани от Държавния департамент на САЩ, че в Русия не трябва да се пътува\", коментира руският посланик в Съединените щати.Както казва сенатор Кенеди, по време на посещението се надява да се срещне с президента Владимир Путин и руските държавници, за да \"говорим за общи интереси и да говорим за общи проблеми\".Сенаторът също така коментира, че ще повдигне въпроса за предполагаемата намеса на Москва в изборите в САЩ през 2016 г. въпреки многократните опровержения от страна на Русия.\"Не искам да правя нищо, което да предизвика международен инцидент, но се надявам честно да поговорим за тези неща\", заключи Кенеди.Дали това означава затопляне в отношенията между Русия и САЩ?Предвид текущата политика със санкциите на САЩ, контрамерките на Русия и разногласията по редица външнополитически въпроси, отношенията между двете страни остават напрегнати.В същото време американският президент Доналд Тръмп многократно заяви желанието си да установи отношения с Русия. И на 21 юни официален представител на Съвета за национална сигурност на САЩ (NSC) Гарет Марк коментира, Болтън пристига в Москва във връзка с консултации за евентуална среща Тръмп - Путин.Освен това Дмитрий Песков не изключи възможността Болтън да се срещне с руския президент.Междувременно, руският посланик в САЩ обясни, че посещението на американски сенатори и конгресмени ще им помогне да се избавят от стереотипите наложени в САЩ за Русия и е надежда за възстановяване на междупарламентарните взаимоотношения.", "date": "2018.06.22", "title": "Какво се очаква от делегацията на САЩ в Русия"}
{"url": "https://news.bg/world/oon-rusiya-da-se-iztegli-ot-pridnestrovieto.html", "text": "ООН призова Русия да изтегли войските си от Приднестровието, предаде РИА Новости.Резолюция беше приета от Общото събрание на световната организация.Документът изразява \"дълбока загриженост за продължаващото разполагане на оперативната група от руските сили и въоръжения на територията на Република Молдова без съгласието на тази държава-членка на ООН\".Проекторезолюцията призовава Русия да \"приключи без резерви и допълнително закъснение\" изтеглянето на оперативната група от войски.Резолюцията беше подкрепена от 64 държави, 14 бяха \"против\" и 83 са се въздържали.По-рано министерството на външните работи на Приднестровието заяви, че никой не може да вземе решение за изтеглянето на руски войски от Приднестровието, без да вземе предвид мнението на Тираспол.", "date": "2018.06.22", "title": "ООН: Русия да се изтегли от Приднестровието"}
{"url": "https://news.bg/int-politics/212-ubiti-pri-antipravitelstveni-protesti-v-nikaragua.html", "text": "Най-малко 212 са били убити при антиправителствените протести в Никарагуа. Повече от 1300 души са били ранени, предаде АП.Агенцията се позова на Американската комисия по правата на човека в петък. Латиноамериканската страна е разтърсвана от протести, които продължават втори месец.Никарагуа не е изпълнила своите международни задължения за зачитане, защита и гарантиране на правата на човека в контекста на социалните протести, които започнаха на 18 април, се посочва в доклад на влиятелната организация.Напротив, Американската комисия по правата на човека установи, че реакцията на държавата се характеризира с репресия и криминализиране на демонстрантите и социалното движение, което те представляват. Тези действия доведоха до сериозни нарушения на правата на човека.Демонстрациите са се провели в различни градове на страната, включително и в столицата Манагуа.", "date": "2018.06.22", "title": "212 убити при антиправителствени протести в Никарагуа"}
{"url": "https://news.bg/int-politics/frantsiya-i-bahreyn-sa-v-obtegnati-otnosheniya.html", "text": "Франция се опита да успокои Бахрейн в петък след рядката критика на посланика си в кралството за правата на човека, съобщи Ройтерс.Франция, една от петте членки на Съвета за сигурност на ООН, има близки връзки с арабските държави от Персийския залив, в частност със Саудитска Арабия и Обединените арабски емирства, рядко публично критикува вътрешнополитически въпроси.Френският посланик Сесил Лонг обаче изтъкна на 7 юни, че Париж е дълбоко загрижен от \"отношението към защитниците на човешките права и политическите опоненти в страната\" и конкретно разкритикува потвърждението на петгодишна присъда затвор за член на опозицията Набеел Раджаб.Раджаб беше осъден на пет години затвор през февруари, заради критиките срещу управлявана от Саудитска управляваща коалиция в Йемен и обвинения за изтезанията в Бахрейн.Източниците твърдят, че позицията на Париж е накарала бахрейнците да отложат официално посещение на краля в Париж, което трябваше да се проведе в края на юни.", "date": "2018.06.22", "title": "Франция и Бахрейн са в обтегнати отношения"}
