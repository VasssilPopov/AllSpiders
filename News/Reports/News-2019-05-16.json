{"url": "https://news.bg/world/protestirashti-kam-ruskiya-patriarh-kiril-izvini-se.html", "text": "Протестиращи окачиха на оградата на резиденцията на руския патриарх Кирил плакат \"Извини се за Екатеринбург\" заради комерсиален проект на руската църква. Става дума за строеж на храм в Екатеринбург, заедно с който се предвижда изграждане на хотелски и спа комплекс.Проектът предизвика бурно обществено недоволство, протести и арести на десетки хора в руския град.На днешната акция в столицата възмутените московчани хвърлиха димки до резиденцията на Кирил. Участници в акцията се оплакаха, че полицията е употребила сила.\"Уважаваме чувствата на вярващите от всички вероизповедания, но срасналата се с властта \"Руска православна църква\" вече няма нищо общо с идеите на Христа и стана де факто комерсиална структура и аналог на идеологическия отдел на Централния комитет на Комунистическата партия на Съветския съюз.\" - се казва в публикация на организаторите на акцията от Асоциацията за народна съпротива.Кремъл оправда полицейското насилие. Президентът на Русия предложи да се проведе допитване за реализирането на проекта.", "date": "2019.05.16", "title": "Протестиращи към руския патриарх Кирил: Извини се!"}
{"url": "https://news.bg/politics/ivanka-mizova-veche-ne-e-zam-direktor-na-dfz.html", "text": "Иванка Багдатова-Мизова е освободена от поста заместник- изпълнителен директор на Държавен фонд \"Земеделие\". Това съобщиха от Министерството на земеделието, храните и горите.Управителният съвет на Държавен фонд \"Земеделие\" гласува освобождаването на Мизова. Управителния съвет избра Евдокия Кръстева за заместник-изпълнителен директор на ДФЗ. Тя има две магистратури - по право и по аграрна икономика от Университета за национално и световно стопанство.В периода февруари 2001 г.- юни 2008 г. е била главен секретар на Изпълнителната агенция по лозата и виното. От октомври 2012 г. до юли 2015 г. е съветник по кохезионната политика в постоянното представителство на България в Брюксел.От юни 2008 г. до момента работи в Министерски съвет като държавен експерт в дирекция \"Централно координационно звено\" и началник отдел в дирекция \"Мониторинг на средствата от ЕС\".Припомняме, че на 30 април бившият вече земеделски министър Румен Порожанов  на зам.-изпълнителния директор на Държавен фонд \"Земеделие\"(ДФЗ) Иванка Багдатова-Мизова.Оставката беше поискана вследствие на разпореждане на министър-председателя Бойко Борисов. Причината бе, че телефонът й е обявен в сайт за резервации(www.hoteliinfo.com) на къща за гости \"Тара\" в село Юндола.На 14 май  с мотив, че не желае атаката срещу него да влияе на работата на правителството.По този повод премиерът Бойко Борисов заяви, че не бърза с оставките, но е категоричен, че след като има нарушител и нарушения - компромис няма да се прави с никого.Тогава Борисов два пъти повтори, че ясно и точно се е разпоредил, че при нарушения трябва да се отстраняват хората от постовете. Това, което се е случило обаче, е че , чийто телефон е на сайта на къщата за гости, още е на работа и реално не е отстранена. Порожанов бил обяснил, че е така, тъй като не се е събрал съвета, за да се приеме решението. Ако някой иска да си пази някого, да си го пази, посочи Борисов и допълни, че компромис няма да се прави с никого. Нарушителите или там, където има нарушение, да си носят последствията.Ден по-късно след като , тя се Иванка Багдатова - Мизова, за която стана ясно, че ", "date": "2019.05.16", "title": "Иванка Мизова вече не е зам.-директор на ДФЗ"}
{"url": "https://news.bg/world/tereza-mey-obyavyava-prez-yuni-koga-se-otteglya-ot-vlastta.html", "text": "Премиерът на Великобритания Тереза Мей получи още време, след като Комитет 1922 се съгласи да й позволи да съобщи датата на оттеглянето си от властта след гласуването на сделката с ЕС за Брекзит в британския парламент в началото на юни, съобщава \"Гардиън\".По-рано днес Мей се срещна с Комитет 1922, оглавяван от председателя сър Греъм Брейди.Министър-председателят ще обяви датата на оттеглянето си след гласуването на законопроекта за напускане на ЕС, без значение дали ще бъде приет, или депутатите ще го отхвърлят. Доскоро тя не желаеше да обсъжда оставката си в случай, че планът й за Брекзит не мине през долната камара.В съобщение на Комитет 1922 се казва, че премиерът е решен да осигури Брекзит и се ангажира да си осигури второ четене на законопроекта за напускане на ЕС в първата работна седмица на юни, и прокарване на това споразумение, и последващо излизане на Великобритания от ЕС до лятото.Ние се съгласихме да се срещнем след второто четене на законопроекта, за да постигнем споразумение за датата на избор на нов лидер на Консервативната партия, пише Греъм Брейди.Самият Брейди заяви, че разговорите са били \"много откровени\". Той потвърди, че Мей се очаква да обяви оставката си, ако изгуби гласуването за Брекзит в началото на юни.По-рано днес бившият външен министър Лейбъристите предупредиха, че ще , ако не бъде постигната сделка с правителството. Опозицията и кабинетът продължават преговорите за намиране на изход от политическата криза около Брекзит.Комитет 1922 е парламентарната група на Консервативната партия в Камарата на общините. В него участват всички депутати от партията. Той координира и обсъжда политическите позиции независимо от кабинета. Той има роля при избирането на партиен лидер. Групата е сформирана през 1923 г., но придобива важност след 1940 г.", "date": "2019.05.16", "title": "Тереза Мей обявява през юни кога се оттегля от властта"}
{"url": "https://news.bg/int-politics/walmart-predupredi-amerikantsite-che-visokite-mita-oznachavat-i-visoki-tseni.html", "text": "Walmart предупреди американците, че  ще доведат до по-високи цени, съобщава АП.\"Ние наблюдаваме дискусиите за митата и се надяваме, че може да се постигне споразумение. Повишените мита ще доведат до повишаване на цените за нашите клиенти\", коментира главният финансов директор Брет Бигс. Walmart отказва да коментира какви ценови скокове да очакват купувачите и кои продукти ще са с най-голямо увеличение.Призракът на по-високите цени е повторен и от главния изпълнителен директор на Macy's Джеф Генет, който коментира пред инвеститори, че ако влезе в сила нов кръг от мита, това може да означава по-високи цени на дребно за магазини и за национални марки.Големите търговци на дребно до голяма степен са невредими от първите няколко кръга мита, тъй като се фокусират повече върху промишлени и селскостопански продукти. Tова се промени миналата седмица, когато администрацията на Тръмп удари с 25% мита вноса на стоки като мебели.Администрацията разширява митата от 25% за почти всички китайски стоки, включително играчки, ризи, стоки за бита и маратонки. Това са продукти на стойност около 300 млрд. долара, в допълнение към 250-те милиарда долара, по-рано.Големите търговци на дребно се възползваха от продължаващата силна икономика и ниска безработица, но купувачите продължават да търсят добри сделки.По-специално, основните клиенти, които живеят от заплата на заплата, ще бъдат особено чувствителни към всяко увеличение на цените. ", "date": "2019.05.16", "title": "Walmart предупреди американците, че високите мита означават и високи цени"}
{"url": "https://news.bg/world/razsledvat-mateo-salvini-za-izpolzvane-na-sluzheben-samolet.html", "text": "Италиански прокурор започна разследване дали вътрешният министър Матео Салвини е прахосал обществени пари за пътуване в страната със самолет на полицията по време на предизборната кампания на крайнодясната партия \"Лига\", пише \"Гардиън\".Вестник \"Република\" твърди, че Салвини е прекарал само 17 дни зад бюрото в силовото ведомство от началото на годината. Изданието отбелязва, че е използвал превоз на държавата до предизборни мероприятия в цялата страна през последните месеци, за да подкрепи кандидати на \"Лига\" на местните, регионалните и европейските избори.Финансовият прокурор Андреа Лупи от Лацио коментира, че са запознати с разпространяваната информация и сега ще установят дали е използван служебен самолет по време на кампаниите.Такъв тип разследване не е необичаен. Ние направихме същото и с бившия премиер Матео Ренци, добави прокурорът.Салвини, който също е вицепремиер, отрича обвиненията и отбелязва, че е летял със служебен самолет само по официални причини.\"Няма злоупотреби или нередности. Предизвикам всеки да докаже противното. Разследван съм за всичко - за отвличане, за расизъм. Мисля, че италианците оценяват работата, която върша. В историята на вътрешното министерство аз мисля, че съм министърът, който е изхарчил най-малко\", защити се Салвини.\"Република\" пише още, че вицепремиерът е посетил 211 политически събития през тази година. Той често казва, че предпочита да бъде сред поддръжниците вместо във ведомството.", "date": "2019.05.16", "title": "Разследват Матео Салвини за използване на служебен самолет "}
{"url": "https://news.bg/regions/gradushka-udari-nova-zagora-i-rayona-na-karlovo.html", "text": "Градушка с големината орех удари Нова Загора и района на Карлово, съобщи bTV.Пострадали са още селата Певците, Каравелово и Богдан.Очаква се още бури и краткотрайни валежи до полунощ. Утре сутринта валежите почти навсякъде ще спрат. През следващото денонощие над по-голямата част от страната облачността ще се задържи значителна.Утре след обяд и привечер отново на много места в страната ще има краткотрайни валежи и гръмотевици, в отделни райони са възможни нови интензивни валежи и бури.", "date": "2019.05.16", "title": "Градушка удари Нова Загора и района на Карлово"}
{"url": "https://news.bg/energy/knsb-osporvat-tezite-na-rabotodatelite-za-pazara-na-tok.html", "text": "От КНСБ в открито писмо до премиера Бойко Борисов, вицепремиера Томислав Дончев и до енергийния министър Теменужка Петкова оспорват критиките към  (НЕК).За недостига на ток, предлаган от НЕК, синдикалистите припомнят, че има лицензирани производители, които не търгуват на борсата - централите Марица З-Димитровград; Русе бл.4; Свищов; Варна; Биовет.\"\", пишат синдикатите в отговор на твърденията на работодателите.Синдикатите не приемат искането за преструктурирането на НЕК ЕАД чрез разделяне на дейностите по обществена доставка и по производство и търговия с електрическа енергия. Те дават примери и с други страни, където има подобни структури - Енел в Италия, ЕВН в Австрия, ЕДФ във Франция и др.Структурата на НЕК ЕАД със съответните дейности по обществена доставка, по производство и търговия не е в противоречие с европейското законодателство, има лицензи и осчетоводява всичко, пишат синдикатите.\"Бихме искали да напомним на АОРБ, че в нашата страна има специализирани органи, които определят дали се извършват престъпления и от какъв характер са. Всяко обвинение, че  е манипулативно и е недопустимо по този начин да се правят внушения за държавните дружества в частност и за електроенергийния отрасъл като цяло\", отговарят от КНСБ на твърденията на Васил Велев.Синдикатите твърдят, че от едрия бизнес в писмата си до горепосочените трима (Борисов, Дончев и Петкова) избирателно се анализират само високите ценови нива на електричеството, а се мълчи за периодите на постигнати ниски цени. В своето писмо синдикатите цитират други дни от борсовата търговия на ток \"Ден напред\", където цените са драстично ниски (според тях - б.р.). Синдикатите припомнят и че има частни дружества, които произвеждат ток, но не го предлагат на енергийната борса.Те съпоставят количествата електроенергия, търгувани при високите ценови нива за двата дни - . Това количество представлява 1,8 % от средномесечното количество електроенергия за свободния пазар (2 299 443 МВтч) за регулаторния период 01.07.2018 - 30.06.2019 г. Според синдиката твърденията на АОРБ за пагубното влияние на борсовите цени на тока върху индустрията е неоснователно.От КНСБ оспорват и твърдението, че цените на енергийната ни борса са по-високи от цените на борсите в \"целия европейски съюз\". Средните цени на борсата в България от 01 май 2019 г. до 10 май 2019 г. са по-високи само на 08 и 09 май (които се цитират от работодателите - б.р.), докато в останалите дни са по-ниски.\"Съзнателно или не се атакуват държавните дружества в енергетиката и се обвиняват в манипулиране на пазара на електроенергия\", пишат синдикатите и изтъкват, че въгледобивната промишленост, производството на електроенергия, преноса. и снабдяването с ток също създават брутен вътрешен продукт.От КНСБ уточняват твърдението на работодателите, че те създават 86 % от брутната добавена стойност в страната, че икономиката в България е: . като в Стара Загора размерът на добавената стойност от индустрията на човек от населението е най-висок - 9 985 лв. Той идва от енергийните предприятия в Раднево и Гълъбово, а на територията на Враца е АЕЦ \"Козлодуй\", продължават със защитата си на енергийните предприятия от КНСБ.Настояваме да се отчита и факта, че електроенергийния сектор заема значително място в икономиката на страната, в бругния вътрешен продукт и е основен фактор за сигурността на страната, пишат от синдикатите до премиера, вицепремиера и енергийния министър.За обвинението от АОБР, че НЕК предоставя малки количества ток на енергийната борса, от КНСБ твърдят, че становището е непрофесионално. \"Недопустимо е, големите ВЕЦ да бъдат приравнявани към ., в зависимост от състоянието на съоръженията, климатичните условия, промените в потреблението и , уточняват от синдикатите.\"Преди да се отправят необосновани атаки е необходимо да се знае, че . Участието им в резервирането и предоставянето на системни услуги е подчинено на изключително много ограничителни условия: приоритетност на електропроизводството съгласно Закона за водите; ; необходимост от балансиране, регулиране и резервиране на електроенергийната система\", пишат от КНСБ и изтъкват, че ВЕЦ-овете могат да работят без външно захранване., допълват от синдиката.С откриването на енергийната борса дружествата от БЕХ имат нарастващ ангажимент към Европейската комисия да доставят от 300 МВт до 800 МВт на час на платформата \"ден напред\". Токът се осигурява солидарно от АЕЦ Козлодуй, ТЕЦ Марица изток 2 и ВЕЦ на НЕК и те спазват ангажимента си.С тези аргументи от КНСБ отричат твърденията на работодателите и ги определят като нападки. Ние твърдим, че , пишат от синдиката.От КНСБ изтъкват и мерките за оптимизиране на разходите на държавните предприятия, които произвеждат ток.Изтъкват, че 92,3 % от разходите на НЕК се формират от законови задължения, като най-голям дял заемат разходите за закупуване на електрическа енергия от обществения доставчик, които са 92,3 % от общите оперативни разходи. Дейността на НЕК е регулирана и закупуването на електрическа енергия не е по договорни цени, а по цени, определяни от Комисията за енергийно и водно регулиране (КЕВР).Според КНСБ, . При приблизително 33 500 000 МВтч електроенергия, потребена в страната, това представлява 2,90 лв/МВтч, дават пример те.Синдикатите питат как да се намалят тези разходи, при условие, че са за .От КНСБ оспорват и твърдението на едрия бизнес, че проблемите на енергетиката се прехвърлят към индустрията. Индустриалците получават значителна държавна помощ, която им се гарантира от Фонд \"Сигурност на електроенергийната система\". Те плащат ,. Битовите потребители, дребния и част от средния бизнес плащат 36,75 лв/МВтч. Отстъпката за едрия бизнес е от 5,36 лв/МВтч до 36,75 лв/МВтч.158,5 млн. лв. е предвидената държавна помощ от Фонд \"Сигурност на електроенергийната система\" за периода от 01 юли 2018 до 30 юли 2019 г.Ако индустриалните потребители разчитат основно на пазар \"ден напред\" това е спекулативен подход и не отговаря на претенциите им за бизнес планиране, пишат от КНСБ. Всяка една външна намеса в определянето на борсовата цена само в полза на потребителите води до разрушаване на електроенергийния сектор, категорични са синдикатите.", "date": "2019.05.16", "title": "КНСБ оспорват тезите на работодателите за пазара на ток "}
{"url": "https://news.bg/world/turtsiya-obvini-gartsiya-v-ukrivane-na-teroristi.html", "text": "Министерството на външните работи на Турция обвини Гърция в укриване на терористи, след като гръцки съд оправда деветима турци, всички етнически кюрди, които са обвинявани, че са членове на терористична организация, пише \"Катимерини\".\"Оправдаването разкрива защо тези терористи са приети в Гърция\", каза говорителят на ведомството Хами Аксой, цитиран от Анадолската агенция.Представителят допълва, че решението на гръцкия съд пречи на усилията в борбата срещу тероризма в Европа и пояснява, че Турция е обезпокоена от това, че Гърция се е превърнала в убежище за терористични организации.Заподозрените бяха арестувани и оставени в ареста преди посещение на турския лидер Реджеп Ердоган в Гърция през декември 2017 г. по подозрение във връзки с турска крайнолява организация, обвинявана в атаки и самоубийствени атентати в Турция от 1990 г. В сряда съдът ги оправда заради липса на доказателства.Не за първи път Анкара обвинява Гърция в подкрепа на тероризъм. През 2017 г. гръцкият съд реши да даде убежище на 8 турски войници, които избягаха след опита за преврат през юли 2016 г. и отхвърли многократните молби на Турция за екстрадирането им. Съдът постанови, че ако бъдат върнати, войниците няма да получат справедлив процес и ще станат обект на нехуманно отношение.Атина се опитва да поддържа комуникация с Анкара въпреки напрежението в Източно Средиземно море и в Егейско море, където турски изтребители са нарушили гръцкото въздушно пространство 65 пъти в сряда, пише \"Катимерини\".", "date": "2019.05.16", "title": "Турция обвини Гърция в укриване на терористи"}
{"url": "https://news.bg/politics/desislava-taneva-nyamala-kashti-za-gosti.html", "text": "\"Нямам къща за гости. Аз съм си декларирала всичко, което трябва да се декларира по закон.\" Това заяви пред bTV новият земеделски министър Десислава Танева.Тя поясни, че влизането ѝ в политика е през 2007 г. и оттогава се въздържала от придобивания.\"Декларирала съм си средствата от самото начало. Това е съзнателен мой избор\", подчерта тя.По повод проверката на къщите за гости Танева посочи, че в повечето къщи хората работят семейно в райони, подходящи за този вид дейност.По думите ѝ при проверките субективния подбор е изключен, става софтуерно.Танева припомни, че всички къщи за гости се проверяват. \"Последният сключен договор за къщи за гости е от септември 2014 година. Тогава аз още не бях встъпила като министър в първия си мандат\", уточни тя.Новият министър на земеделието коментира и някои от проблемите в сектора. По думите й проблемът при пчеларите е, че не се спазват няколко мерки за защита на пчелите - за предварително уведомяване и за задължителни часови пояси при пръскане с препарати.Десислава Танева потвърди, че се удължава срока за подаване на заявленията за подпомагане с директни плащания за Кампания 2019 до 23 май включително, без санкция.Припомняме, че  след като Румен Операцията се проведе съвместно с полицията и ДАНС на територията на София, Пловдив, Сливен, Карнобат и Бургас.Преди това пък  на всички проекти с предмет изграждане на жилищни сгради (къщи) за гости на територията на цялата страна.Повод за това бяха извършените проверки на бившия зам.-министър на икономиката  по изнесени твърдения за злоупотреби с евросредства, както и на депутата от БСП  за три къщи за гости на морето, финансирани със средства на ЕС.От прокуратурата увериха, че ще търсят По повод започналите проверки бившият земеделски министър Мехмед Дикме заяви, че те, тъй като те са контролиращият орган, който обаче не си е свършил работата.По-късно стана ясно, че проверките ще обхванат не само бенефициентите, но и Дни преди това земеделският министър поиска  Иванка Багдатова-Мизова, тъй като телефонът й бил обявен в сайт за резервации на къща за гости в село Юндола.Името на Порожанов като ръководител на Държавния фонд също бе замесено и . ", "date": "2019.05.16", "title": "Десислава Танева нямала къщи за гости"}
{"url": "https://news.bg/world/tramp-obsazhda-s-shveytsariya-otvaryane-na-kanal-za-komunikatsiya-s-iran.html", "text": "Президентът на САЩ Доналд Тръмп ще обсъди установяване на канал за комуникация с Иран, когато се срещне с швейцарския си колега в Белия дом днес, съобщава Си Ен Ен.Наскоро американският лидер обяви, че иска да проведе разговори с Иран, но иранските лидери са категорични в позицията си - няма преговори със САЩ.Тъй като САЩ и Иран нямат дипломатически отношения, швейцарското посолство в Техеран представлява американските интереси в страната. Швейцария домакинства преговорите за финализиране на ядреното споразумение.Междувременно иранският външен министър Мохамед Джавад Зариф повтори, че \"не е възможно\" да се проведат преговори със САЩ за намаляване на напрежението, съобщава японската агенция \"Киодо\", цитирана от АФП.\"Не, няма възможност за преговори\", каза той пред журналисти в Токио, където проведе среща с японските власти.Зариф е казал още, цитиран от NHK, че натискът на САЩ върху Иран е \"самоубийствен акт\". Министърът отхвърли твърдението на Тръмп, че Иран скоро ще поиска преговори.\"Не знам защо президентът Тръмп е уверен, но напълно греши\", отбеляза той.По-рано Зарафи, който се срещна с японския премиер Шиндзо Абе, обвини Вашингтон в \"недопустима\" ескалация на напрежението и че Техеран ще покаже \"максимална сдържаност\".", "date": "2019.05.16", "title": "Тръмп обсъжда с Швейцария отваряне на канал за комуникация с Иран"}
{"url": "https://news.bg/education/sazdavat-gimnaziya-po-informatika-vav-varna.html", "text": "Създават средно училище по информатика във Варна, съобщи БНР, позовавайки се на ректорът на Икономическия университет проф. Пламен Илиев.Инициативата за новото училище е съвместна с Техническия университет в морската столица, а идеята е на образователния министър Красимир Вълчев.\"Това ще бъде една идея, за която ще имат ангажименти колеги от университета. По този начин ще можем да слезем и под равнище \"университет\", а с този капацитет ще можем да изведем Варна още по-напред в това отношение\", подчерта проф. Пламен Илиев.", "date": "2019.05.16", "title": "Създават гимназия по информатика във Варна"}
{"url": "https://news.bg/world/gratskiyat-vanshen-ministar-badeshteto-na-turtsiya-e-v-es.html", "text": "Външният министър на Гърция Йоргос Катругалос иска Брюксел да остави отворена вратата за Турция да се присъедини към Общността.Министърът вярва, че бъдещето на Турция е в ЕС, въпреки че страната се насочи към авторитаризъм.\"Ние сме сред малкото европейски държави, които все още вярват в това\", каза той в интервю за \"Политико\", като има предвид застоя в преговорите за присъединяване на Турция към ЕС.Но Катругалос добави: \"Те първо трябва да изпълнят задълженията си\". Той уточни, че Анкара трябва да спазва \"не само международното право, но и върховенството на закона и правата на човека\".Държави като Австрия са категорични, че ЕС трябва \"незабавно\" да прекрати преговорите с Турция за еврочленство.Йоргос Катругалос вярва, че действията на Турция произхождат от изолацията й, като подчерта, че Кипър търси енергиен съюз с Гърция и други държави в Източно Средиземно море като Израел и Йордания.\"Те се чувстват изолирани, но изолацията е в резултат на техен избор, а не наш, искаме да имаме много добри отношения с Турция..., но базирани на международното право\", каза гръцкият външен министър.Той също призова ЕС да започне преговори за еврочленство с други балкански държави.\"Определено, ако Албания е готова, Албания трябва да бъде на борда, но няма съмнение за Северна Македония\", отбеляза Катругалос.", "date": "2019.05.16", "title": "Гръцкият външен министър: Бъдещето на Турция е в ЕС"}
{"url": "https://news.bg/crime/nad-10-signala-za-sledi-ot-izdirvaniya-stoyan-zaykov-ot-kostenets.html", "text": "Над 10 сигнала са получени в МВР за това, че граждани са видели или знаят къде се намира издирваният за убийство Стоян Зайков от Костенец. Това съобщи пред БНР старши комисар Николай Спасов, директор на Областната дирекция на МВР-София.По-рано през деня полицаите претърсиха село Очуша край Костенец, след сигнал, че се той е забелязан в района и използваха светлинно-звукова граната. От МВР категорично опровергаха появилите се информации за изстрели в района.Зайков се издирва вече шести ден, по подозрение, че е убил майката на сина си. От МВР не могат да потвърдят кой е извършил второто убийство - на съсед и братовчед на Зайков, открит застрелян вчера.Според главния секретар на МВР Ивайло Иванов издирването не е приключило и не изключват нито една версия - не отхвърлят възможността извършителят на двете убийства да е един и същ.\"Нямаме категорични данни назад, преди много години те (Зайков и убитият - б.р.) са били съседи. Имаме информация, че заподозреният е извършвал обири в неговата къща, но в последно време за пряк конфликт между двамата, нямаме никакви данни\".Престъпленията са извършени с различни оръжия. \"Най-вероятно убийството е извършено с огнестрелно оръжие, ловен патрон, има попадение от сачми, но след приключване на съдебно-медицинската експертиза ще имаме яснота\".От полицията призовават хората, които имат информация за издирвания, да подадат сигнал на тел 112. Анонимността им е гарантирана.", "date": "2019.05.16", "title": "Над 10 сигнала за следи от издирвания Стоян Зайков от Костенец"}
{"url": "https://news.bg/society/shveytsariya-premahva-ogranicheniyata-za-pridvizhvane-i-rabota-na-balgari-i-rumantsi.html", "text": "Гражданите на България и Румъния ще имат пълна свобода на придвижване, работа и установяване в Швейцария от 1 юни. Това съобщиха от Министерството на външните работи.Така те ще имат същите права като останалите граждани на Европейския съюз (с изключение на Хърватия) и ще могат да пребивават свободно в страната при условие, че имат работно място.Това стана възможно, след като федералното правителство прие на 15 май решение за отмяна на квотите за пребиваване на граждани от България и Румъния на територията на Швейцария.С решението се променя регламентът за изпълнението на Споразумението за свободно движение на хора между Швейцария и ЕС. Протоколът към споразумението, който предвиждаше за гражданите от България и Румъния преходен период максимум от 10 години, беше в сила от 1 юни 2009 г. и изтича на 31 май 2019 г.По данни на миграционните служби на Швейцария към края на 2018 г. в страната пребивават постоянно около 11 600 българи.", "date": "2019.05.16", "title": "Швейцария премахва ограниченията за придвижване и работа на българи и румънци"}
{"url": "https://news.bg/crime/balgarin-e-ubit-v-polsha.html", "text": "Българин е убит показно в Полша, съобщи bTV. Все още няма информация коя е жертвата. Мъжът на 32 години.При нападението е ранена и 26-годишна наша сънародничка, която е в критично състояние.Двамата са били нападнати на улицата в полския град Костшин над Одрон.Според записи на охранителни камери, нападателите били 5 или 6, и слезли от две коли с българска регистрация.По думите на говорител на полицията Марчин Малуди, нападателите са в неизвестност.Той обясни, че мъжът е бил намушкан с нож няколко пъти и загинал на място. Младата жена също има сериозни прободни рани, но е откарана в болница. Лекарите се борят за живота й.", "date": "2019.05.16", "title": "Българин е убит в Полша"}
{"url": "https://news.bg/world/fiaskoto-s-ruskiya-petroloprovod-druzhba-zashto-es-ne-reagira.html", "text": "За поскъпването на горивата в Германия и много други страни в Централна Европа си има дежурно обяснение: то се дължи на американското петролно ембарго срещу Иран, както и на напрежението в района на Персийския залив. Малцина обаче предполагат, че може да има и друга причина за поскъпването: прекратяването на доставките на петрол от Русия за страните от ЕС през тръбопровода \"Дружба\".Мнозина на Запад дори не са чували, че подобен тръбопровод съществува. Точно в това е проблемът! В ЕС, чийто най-голям енергиен доставчик е Русия, от години насам се води дебат за сигурността на доставките. От месеци горят страстите около \"Северен поток-2\", а Брюксел дори промени някои закони, за да се защити от реалните или предполагаеми опасности, произтичащи от строящия се руски газопровод.Но ето, че временно отпадна най-важният път за доставките на руски петрол за редица страни в Европа - Германия, Полша, Унгария, Словакия и Чехия. А какво прави Европа? Нищо! Изглежда никой не се вълнува особено от тази тема. Вярно е, че някои водещи медии пуснаха кратки съобщения, когато в края на април се разбра, че по тръбата тече замърсен с отровни хлориди петрол, и че тези съединения ускоряват корозионните процеси, в резултат на което доставките бяха спрени. Много бързо след това обаче темата беше напълно забравена.Единствено агенция Ройтерс продължи да следи случващото се около най-голямата катастрофа в историята на руската петролна индустрия, която може да има сериозни последици също и за европейските енергийни доставки. Междувременно Русия обяви, че е възстановила подаването на петрол по тръбопровода \"Дружба\", но докато той стигне до страните от Централна и Западна Европа ще трябва да име още време.След проведена в Братислава среща на европейските фирми-оператори на тръбопровода агенция Ройтерс съобщи на 14 май, че не е ясно кога доставките на суровината ще се възстановят в пълен обем. Няма яснота и за това каква ще бъде съдбата на огромните количества замърсен петрол, които са задръстили хиляди километри от тръбопровода - между другото един от най-дългите в света.Тези няколко цифри дават по-ясна представа за мащабите на катастрофата: в тръбопровода \"Дружба\" са проникнали до 5 милиона тона, (около 37 милиона барела) замърсен суров петрол, колкото е капацитетът на целия тръбопровод за един месец. За сравнение: унгарската петролна компания MOL се ангажира да изхвърли 100 хиляди тона от негодната суровина, а украинският енергиен доставчик Ukrtransnafta твърди, че ще са му нужни между 4 и 6 месеца време, за да изпомпа около 350 хиляди тона от замърсения петрол към Унгария и Словакия, където да бъдат складирани или унищожени. А трябва да се има предвид, че южното разклонение на петролопровода - до тези две страни и до Чехия, е по-маловажното в случая.Северния участък на тръбата преминава през Беларус и Полша, за да стигне до Германия, която е третият най-голям купувач на руски петрол в света. В полския участък от тръбопровода, по информация на Ройтерс, има 1,2 милиона тона замърсен петрол. И докато те блокират тръбата, германските рафинерии в Шведт и Лойна, които снабдяват с горива източните германски провинции и столицата Берлин, ще трябва да внасят суровина с кораби - през пристанищата Гданск и Росток.Това, разбира се, ще увеличи драстично разходите им и възниква въпросът дали те няма да бъдат прехвърлени върху последния във веригата - крайните потребители на горива. И още въпроси: ще породи ли тази извънредна ситуация недостиг на горива в Полша и трите балтийски републики? От белоруската рафинерия в Новополоцк, която снабдява въпросните страни с горива, съобщават, че заради замърсяването на тръбопровода са в състояние да произвеждат само половината от договорените количества суровина. Не е ясно и каква ще бъде съдбата на най-малко 10-те танкера, превозващи от руското балтийско пристанище Уст-Луга замърсен петрол, който никой не иска да вземе? Три от тези танкери вече се намират в пристанището в Росток.Както се вижда, темата има много аспекти и поражда все повече въпроси. Но изглежда натискът върху политиката и бизнеса не е достатъчно силен, за да ги принуди да отговорят на всички тези въпроси. Петролната индустрия, която прилича на затворено общество от взаимно свързани фирми, засега мълчи и прави всичко по силите си да отклонява всички журналистически въпроси. А политиката повтаря мантрата си, че снабдяването с горива било сигурно. Експертите също предпочитат да си мълчат и да не отварят дума за възможните последици от това, че по старите железни тръби на \"Дружба\" текат отровни съединения.Човек остава с впечатлението, че никой в Европа в момента не желае да се захване с тази парлива тема. Ако обаче Германия или ЕС наистина са така загрижени за сигурността на енергийните доставки, както твърдят, е крайно време да се занимаят с проблема за нефтопровода \"Дружба\".", "date": "2019.05.16", "title": "Фиаското с руския петролопровод \"Дружба\" – защо ЕС не реагира? "}
{"url": "https://news.bg/society/obyaviha-novi-160-mesta-za-voennosluzheshti.html", "text": "За първите четири месеца за вакантни длъжности в армията са кандидатствали 554 души - най-много от тях за сухопътни войски, съобщи bTV23% от кандидатите са отпаднали поради заболявания. Големия брой кандидати обаче отговарят на условията, затова са разкрити допълнително 164 места.От 554 кандидати за войници - 77% са годни за военна служба.Статистиката показва, че недостигът на войници е средно 20%. Стартовата заплата в армията е 840 лв., плюс допълнителни възнаграждения и социален пакет.Кандидатите трябва да са български граждани до 28 години, с чисто съдебно минало, да издържат теста за обща култура и изпита за физическа годност.Според доклада за състоянието на отбраната преди шест години за едно място са кандидатствали по петима души, в последните няколко години обаче се явяват по-малко кандидати от вакантните места.Според заместник-командира на Сухопътните войски Валери Цолов, интересът към армията до голяма степен се дължи на информационната кампания, която се провежда. Освен информация за реда за постъпване на служба във Въоръжените ни сили, присъстващите се запознават и с част от техниката и оборудването на българската армия. Информационната кампания \"Бъди войник\" ще продължи до есента.", "date": "2019.05.16", "title": "Обявиха нови 160 места за военнослужещи"}
{"url": "https://news.bg/society/slovenskiyat-poslanik-kam-patriarh-neofit-vie-predstavlyavate-nay-drevnata-kultura-v-evropa.html", "text": "\" и за мен е особено важно това как обществото ви приема и какви са вашите взаимоотношения с останалите християнски изповедания в страната\".Това заяви посланикът на Словения в София Негово Превъзходителство Анжей Франгеш по време на среща с Негово Светейшество българският патриарх Неофит. Двамата имаха официална среща в сградата на Софийската Св. Митрополия.По думите на посланик Франгеш за Словения е било изключително важно да открие посолство в България и да има добри отношения с Българската православна църква, тъй като двата народа са братски и имат общо минало.\"За мен  . Заради това ще сме ви винаги признателни\", заяви словенският посланик и изрази желание за сътрудничество в различни области.\"Имаме огромно уважение към това, което прави БПЦ за България. Изразяваме нашата готовност да помогнем на Българската църква в служението й\", допълни Негово Превъзходителство и поясни, че има желание за подпомагане на българската общност в Словения.От своя страна патриарх Неофит каза, че .По време на срещата бе поставен и въпросът с посещението на папа Франциск в България. Според духовния лидер на България тези контакти помагат да бъдем едно общество, което е изповядвало добрите взаимоотношения с другите. \"Стараем се този процес да бъде поддържан за обща полза\", допълни патриарх Неофит.\"\".На срещата участваха Негово Преосвещенство Белоградчишки епископ Поликарп, викарий на Софийския митрополит, архимандрит Василий, протосингел на Софийска св. Митрополия, иконом Николай Георгиев - началник на отдел \"Връзки с обществеността\" при Св. Синод.Ден по-рано патриарх Неофит се срещна и с Негово Високопреосвещенство митрополит Евлогий от Руската православна църква.Митрополит Евлогий разказа спомените си за покойния патриарх Максим. Той изрази радостта си от канонизацията на Свети Серафим Софийски - светец едновременно на България и на Русия. Руският духовник подари на патриарх Неофит издания от своята митрополия.На срещата с митрополит Евлогий участваха Негово Високопреосвещенство Ловчански митрополит Гавриил, Мелнишки епископ Герасим и архимандрит Михаил, игумен на Чекотинския манастир.Митрополит Евлогий е на посещение в България по покана на Ловчанския митрополит Гавриил и празника на Свети Кирил и Методий, които са патрон на катедралния храм в Ловеч. ", "date": "2019.05.16", "title": "Словенският посланик към патриарх Неофит: Вие представлявате най-древната култура в Европа"}
{"url": "https://news.bg/world/yunker-es-ne-zabranyava-shnitsela-i-parzhenite-kartofi.html", "text": "ЕС не забранява шницела и пържените картофи.Това увери председателят на Европейската комисия Жан-Клод Юнкер, който отговори на критика на австрийския канцлер Себастиан Курц, пише \"Гардиън\".Запитан от австрийския вестник Der Standard да коментира твърдение на Курц, че ЕС има \"мания за регулация\" и че се е опитал да забрани шницела и чипса с директива с цел намаляване на нивата на карциногенните вещества в храните, Юнкер отговори: \"Това е директива, която е подкрепена от Австрия...И очевидно директивата не забранява шницела и чипса\".Той се включва в дневния ред на тези, които реално не оспорват действията и пропуските на Европа, а се оплакват от всичко. Не мисля, че е добре, че той, който подкрепя Европа, трябва да се присъединява към хора от антиевропейски гласове, продължи Юнкер в интервю за австрийския вестник.Бившият премиер на Люксембург коментира и Брекзит. Той изрази съжаление, че не е опровергал твърденията по време на кампанията преди референдума за Брекзит, че Великобритания ще спестява повече от 300 милиона британски лира всяка седмица, ако напусне ЕС. Юнкер допълва, че не може да разбере защо не се е обадил.Кампанията в подкрепа на Брекзит излезе с лозунг преди референдума \"Ние даваме на ЕС по 350 милиона британски лири на седмица: нека вместо това финансираме Националната здравна служба\". Оттогава информацията многократно беше опровергавана от различни институции, включително и от Бюрото за национална статистика.Юнкер смята, че Комисията е трябвало да се намеси в кампанията срещу опитите да се заблудят британските избиратели.Как се случи Брекзит? Виждам, че Комисията и ЕС са обвинявани за това положение. Истината е, че повече от 40 г. на британския народ се заявява, че те са в ЕС, но само по икономически причини и че останалото, съюзът се основава на ценности, не ги интересува, така че не трябва да се възприема като изненада, че британският народ гласува така. Но разбирам, че от моя страна сгреших като се съобразих с желанията на Великобритания и не участвах в кампанията за Брекзит. Толкова много лъжи бяха изказани, ние, като Комисия, трябваше да се обадим. Сгрешихме като не отвърнахме на твърдението, че Великобритания всяка седмица плаща на Брюксел по 300 милиона паунда без никакви ползи, обясни Юнкер.", "date": "2019.05.16", "title": "Юнкер: ЕС не забранява шницела и пържените картофи"}
{"url": "https://news.bg/crime/zadarzhaha-dvama-mladezhi-za-krazhba-ot-doma-na-pensioner.html", "text": "Районна прокуратура-Хасково привлече като обвиняеми и задържа двама мъже за грабеж от дома на пенсионерМ.М., на 21 г., и Г.М., на 25 г., са обвинени в съучастие за това, че на 14 май са откраднали 1000 лв. моторен бензинов трион, верига за моторен трион, мобилен телефон, телевизор, пластмасови фенерчета, нож с 20 см острие, \"швейцарско\" ножче и ръчен часовник от дома на 83-годишен мъж в землището с. Узунджово, обл. Хасково.Двамата ударили възрастния мъж и го заплашили, че ще му отрежат главата. Пострадалият е бил със завързани със сезал ръце и крака.Установено е, че двамата обвиняеми са извършили престъплението в изпитателния срок на предходни осъждания. Предстои да им бъде наложена мярка \"задържане под стража\". В хода на проверката е установено, че има и трети извършител С. С., на 21 г., спрямо когото предстои да бъде повдигнато обвинение за грабеж и да му бъде наложена мярка за неотклонение от наблюдаващия прокурор.До момента е установено, че тримата извършители - Г.М., М.М., които са братя, и С.С., отишли в дома му на дядото, хванали го за ръцете и кръста, съборили го на земята и го придърпали към фургона, в една от стаите. Там му завързали ръцете и краката със сезал, нанесли му удари в областта на главата и тялото и го оставили седнал на земята.След това го заплашили с нож и отнели от дома му горепосочените вещи. Разследването по случая продължава.", "date": "2019.05.16", "title": "Задържаха двама младежи за кражба от дома на пенсионер"}
{"url": "https://news.bg/politics/simeonov-se-oplakva-ot-karadaya-i-v-tsik-i-v-sem.html", "text": "Председателят на НФСБ Валери Симеонов сигнализира Централната избирателна комисия и Съвета за електронни медии за нарушение на Изборния кодекс и правилата за провеждане на предизборната кампания.В свое писмо до институциите той посочва, че на 14 май по телевизия \"Канал 3\" между 22.35 ч. и 22.55 ч. е бил излъчен предизборен репортаж от митинг на ДПС с тема \"Карадайъ от Вълнари: В края на май ще направим заявка за управление на страната\".Симеонов подчертава, че в репортажа неколкократно са били показвани видеокадри с присъствието на деца между 7 и 10 години на митинга.\"На митинга присъстваше и произнасяше речи цветът на ръководството на ДПС - Мустафа Карадайъ, Йордан Цонев, Хамид Хамид и др. - т.е. кандидати за евродепутати и депутати, които би следвало да са съвсем наясно с изборното законодателство\", посочва партийният лидер в сигнала си.Според него по този начин ДПС и \"Канал 3\" са нарушили Изборния кодекс, поради което настоява за санкции.Симеонов изтъква, че това не е първото и едва ли ще е последното нарушение от страна на ДПС на Изборния кодекс.Не е имало досега предизборна кампания, на която Карадайъ да не говори на турски език, въпреки че това изрично е забранено, или да се използват религиозни символи, или както е в случая - деца, негодува той.Според него това са умишлени провокации, които показвали съгласувана политика за провокиране на българското обществено мнение и опити за противопоставяне между българския и турския етнос.Стратегията на ДПС - още от самото създаване на тази антибългарска партия е, да разделя българското общество, отсече Симеонов пред медии.Той обаче призна, че не очаква санкционирането на ДПС да спре партията от бъдещи прояви в разрез с българското законодателство.Това е поредната жалба до ЦИК за предизборни нарушения.По-рано днес  - кандидат за евродепутат от КП \"Демократична България - Обединение, заради качен предизборен клип, съдържащ фигуративна марка на ПП \"Съюз на демократичните сили\" и графичните знаци на Организацията на обединените нации и ПП \"Съюз на демократичните сили\".Преди дни пък  до ЦИК и СЕМ за използването на държавен ресурс за водене на предизборна кампания.В жалбата до ЦИК левицата настоя  по време на предизборната кампания, ако ще бъде председател на Предизборен щаб, или да се оттегли като такъв.Ден по-късно Равноотдалечен съм от всички партии, но не мисля, че трябва да се води предизборна кампания с пари от държавния бюджет, коментира Румен Радев.Самият  в използване на държавни пари за агитация в полза на БСП. Той бе категоричен, че няма намерение , тъй като според него обвиненията на БСП и държавния глава били неоснователни.Въпреки че  от страна на Борисов и сигналът срещу премиера беше оставен за сведение, от  в Комисията.", "date": "2019.05.16", "title": "Симеонов се оплаква от Карадайъ и в ЦИК, и в СЕМ"}
{"url": "https://news.bg/regions/kmetat-na-plovdiv-se-yadosa-na-protestirashtite-v-zashtita-na-parka.html", "text": "Пловдивчани отправиха нови искания към общината в защита на парка зад хотел \"Санкт Петербург\", предаде БНР.Те присъстваха на сесията на Общинския съвет, а веднага след нея представителите на Инициативния комитет пресрещнаха кмета Иван Тотев. Председателят на Инициативния комитет Асен Костов обясни, че протестиращите настояват за едно УПИ за озеленяване на терена.Той показа вариант, който разделя терена на две УПИ-та, като вътрешното е без изход. Според хората обаче това противоречи на законовите разпоредби.От своя страна кметът Тотев заяви, че има решение на Експертен съвет към Община Пловдив за озеленяване на имота и това е указание към изработващите Общия устройствен план.\"С вас четвърти месец една и съща тема я дъвчим по сто пъти. Цялата администрация работи за вас и аз не мога да разбера какво искате. Имам чувството, че почвате да защитавате частника\", ядоса се Тотев.Той изрази мнение, че протестиращите \"прекаляват\" с исканията си, още повече при положение че лично премиерът Бойко Борисов им е обещал, че паркът няма да се застроява.Ако смятате, че така ще ни преследвате всяка седмица и да ми давате всеки път ново листче с нова картинка и с някакви печати на някакви, които изобщо не съм чувал, и да се обяснявам за нещо, което никога не съм чувал - няма да стане, отсече той.Припомняме, от месеци зад хотел \"Санкт Петербург\", който може да бъде застроен. Преди дни лично премиерът, че е разпоредил в плана на Пловдив въпросният все още незастроен терен, който е частна собственост, да остане парк и да бъде озеленен.", "date": "2019.05.16", "title": "Кметът на Пловдив се ядоса на протестиращите в защита на парка"}
{"url": "https://news.bg/world/evropol-i-sasht-obyaviha-za-razbita-kiberbanda-otkradnala-milioni-dolari.html", "text": "Разбита е международна престъпна банда, която използва злонамерен софтуер, за да открадне 100 милиона долара от повече от 40 000 жертви. Сложна полицейска операция провежда разследвания в САЩ, България, Германия, Грузия, Молдова и Украйна, съобщава БиБиСи.Бандата е заразявала компютри със зловреден софтуер GozNym, който улавя данните за онлайн банкиране и достъп до банкови сметки. Бандата се е събрала, след като престъпници, рекламират уменията си в онлайн форуми.Подробностите за операцията са разкрити в централата на европейската полицейска агенция . Те заявяват, че разследването е безпрецедентно, особено по отношение на трансграничното сътрудничество.Десет членове на мрежата са обвинени в Питсбърг, САЩ за редица престъпления, включително кражба на пари и изпиране на тези средства чрез американски и чуждестранни банкови сметки.Петима руски граждани все още се издирват, включително този, който е разработил софтуера GozNym и е контролирал неговото развитие и управление, включително отдаването му под наем на други киберпрестъпници.Различни други членове на бандата сега са изправени пред съдебно преследване в други страни, включително: Лидерът на мрежата, заедно със своя технически помощник, е изправен пред обвинения в Грузия. Друг член, чиято роля е да поеме различни банкови сметки, е бил екстрадиран в САЩ от България, за да се изправи пред съд. Член на бандата, който криптира зловредния софтуер на GozNym, за да се увери, че не еоткрит в мрежата, е изправен пред съдебно преследване в Молдова.Едно от нещата, които стават ясни с операцията, е колко често се разпространява продажбата на престъпни кибер-умения, обяснява проф. Алън Удуърд, компютърен учен от Университета в Съри.\"Разработчиците на този зловреден софтуер рекламират своя \"продукт\", така че други престъпници да използват услугата за извършване на банкови измами. Това, което е известно като \"престъпление като услуга\", е нарастваща характеристика през последните години, което позволява на организираните престъпни групировки да преминат от традиционните наркотици към много по-доходоносни кибер-престъпления.\"Това е хибрид от две други зловредни софтуера, Nymaim и Gozi.Първият от тях е, че е известен като \"капкомер\", софтуер, който е предназначен да вкара друг злонамерен софтуер в устройство и да го инсталира. До 2015 г. Nymaim е използван предимно за получаване на рансъмуер за устройства.Вторият съществува от 2007 г. През годините той се появи отново с нови техники, всички с цел кражба на финансова информация. Той е използван при съгласувани атаки срещу американски банки.Комбинирането на двата създава това, което един експерт определя като \"двуглаво чудовище\".", "date": "2019.05.16", "title": "Европол и САЩ обявиха за разбита кибербанда, откраднала милиони долари"}
{"url": "https://news.bg/society/zabranyavat-klimatitsite-po-fasadite-v-sofiya.html", "text": "Наредба задължава всички, които са поставили външните тела на климатиците си по фасадите на сградите, да ги премахнат, съобщи БНР.Документът, който ще се отнася и до преместваемите обекти и рекламата, регламентира и проблема с капещите по тротоарите климатични системи и отвеждането на конденза от инсталациите, както и вдигания от тях постоянен шум.При обсъждането на Наредбата стана ясно, че нискочестотният шум и вибрации водят до безсъние и разразнителност у хората, като често се стигало и да саморазправа. Според експертите освен за конденза и оттичането му, собствениците и фирмите, монтиращи климатични системи, трябва да са задължени да вземат необходимите мерки, свързани с избора, монтажа, експлоатацията и профилактиката на съоръженията, така че шумът и вибрациите от работата им да не бъдат доловими от живущите в съседни жилища.Очаква се наредбата да бъде гласувана до края на тази година и да влезе в сила от началото на следващата. Всеки собственик ще трябва да приведе сградата в съответствие с изискванията до определен срок и за своя сметка.Главният архитект на София Здравко Здравков обясни, че наредбата за градската среда е пилотна за София, а в последствие ще бъде направена подобна Наредба за цяла България. В нея ще бъдат посочени съответните цветови решения, начина за разполагане на рекламата, местата за фасадно осветление, местата за разполагане на климатици и елементи по тези сгради.По думите му първоначално стандартите ще бъдат приложени на улиците \"Граф Игнатиев\", \"Шишман\", и \"6-ти септември\".Здравков отбеляза, че целта е сградите да върнат автентичния си образ.Главният архитект на София допълни още, че е създаден и \"шрифт на София\", наречен \"София санс\". Той ще се използва за надписването на всички рекламни и информационни елементи.Той поясни също така, че ще се зададат и стандарти за настилките и градската мебел. За целта ще бъде въведено зониране. По време на отчета си главният архитект на София Здравко Здравков подчерта, че от 2 години не се издават разрешения за строеж без да са приключили процедурите по отчуждаване и даряване на улицата.По думите му вследствие на тази политика през 2017 г. има дарени над 50 хил. кв. м. дарени, а през 2018 г. те са 73 хил. кв. м. До момента през 2019 г. са дарени около 15 хил.кв.м.Ахт. Здравков изтъкна още, че от началото на годината са премахнати над 100 рекламни елемента.\"До края на годината имаме задачата да приключим темата за незаконните рекламни елементи в София\", поясни той.Здравков отбеляза, че само за миналата седмица са премахнати 20 рекламни елемента.\"От началото на моя мандат са премахнати над 500 рекламни елемента\", уточни Здравков.Той подчерта, че темата с архитектурния конкурс на св. \"Неделя\" е изключително важна, като вече има 14 кандидата.", "date": "2019.05.16", "title": "Забраняват климатиците по фасадите в София"}
{"url": "https://news.bg/world/nay-dalgo-sluzhiliyat-leybaristki-premier-v-avstraliya-pochina-na-89-g.html", "text": "Почина 23-ият премиер на Австралия и дългогодишен лидер на Австралийската лейбъристка партия Робърт Хоук, пише \"Гардиън\".Хоук е починал в дома си на 89-годишна възраст два дни преди парламентарните избори в страната, които той предрече, че няма да доживее да ги види. Бившият премиер имаше проблеми със здравето от месеци.Бил Шортън, лидер на опозицията и на Австралийската лейбъристка партия, се закани да победи на изборите в памет на Хоук.Боб Хоук беше премиер от 1983 до 1991 г., което гo прави най-продължително служилият премиер от лейбъристите.Той е роден през декември 1929 г. в Бордъртаун в Южна Австралия.", "date": "2019.05.16", "title": "Най-дълго служилият лейбъристки премиер в Австралия почина на 89 г. "}
{"url": "https://news.bg/crime/obviniha-fen-na-loko-plovdiv-prebil-vazrasten-mazh-predi-macha.html", "text": "Районната прокуратура в София повдигна обвинение на 38-годишен фен на \"Локомотив\" Пловдив за нанасяне на средна телесна повреда на възрастен мъж.Мъжът е задържан вчера, след края на пловдивския сблъсък на финала за Купата на България на Националния стадион \"Васил Левски\".Според събраните до момента доказателства същият е нанесъл побой на възрастен мъж по хулигански подбуди. Той е арестуван след подаден сигнал, според който двама мъже нанасят побой на човек.Полицаите установили самоличността на нападателя и след края на мача го задържали за срок до 24 часа в Първо района управление в столицата.Униформените безспорно доказали, че 38-годишният пловдивчанин е извършител на нападението. Той бил и криминално проявен.Впоследствие мярката за неотклонение на мъжа е била увеличена за срок до 72 часа.Вследствие на нападението 84-годишният мъж е откаран в болнично заведение с фрактура на рамото.", "date": "2019.05.16", "title": "Обвиниха фен на \"Локо\" Пловдив, пребил възрастен мъж преди мача"}
{"url": "https://news.bg/crime/shofyorat-ubil-baletista-martin-obzhalva-6-godishnata-si-prisada.html", "text": "Неправоспособният шофьор, отговорен за смъртта на варненския балетист Мартин Чикалов, обжалва присъдата си, съобщиха от прокуратурата.За катастрофата, причинила смъртта на балетиста, подсъдимият Петър Здр. получи 6 години затвор по дело в Окръжен съд - Варна.Припомняме, на 10 септември 2018 г. във Варна подсъдимият шофирал без книжка в населено място с висока скорост с алкохол и канабис в кръвта. Той шофирал със 114,6 км в час а в момента на удара в тялото на балетиста скоростта на автомобила му е била 77 км в час в населено място. Смъртта на Мартин е следствие от тежка черепно-мозъчна травма. След катастрофата Петър избягал от местопроизшествието и е открит чрез общодържавно издирване.От Варненския апелативен съд припомнят, че Петър е съден по съкратеното производство, което гарантира по-кратка присъда. Пред първата съдебна инстанция той призна вината и фактите, посочени в обвинителния акт.Съдът му присъди наказание 9 години лишаване от свобода, което редуцира с една трета. Именно това наказание от 6 години затвор при първоначален общ режим Петър Здр. обжалва пред Варненския апелативен съд.Според жалбата на Петър, шофирал пиян, дрогиран и без книжка и убил една от балетните надежди на България, присъдата му е неправилна, незаконосъобразна и явно несправедлива.Делото е насрочено за .Припомняме, че Варненският окръжен съд  Петър Здравков.и поиска делото да се гледа по съкратената процедура.На 11 септември Петър Здравков блъсна с колата си балетиста Мартин Чикалов. .Според съдебно-химическата експертиза в", "date": "2019.05.16", "title": "Шофьорът, убил балетиста Мартин, обжалва 6-годишната си присъда"}
{"url": "https://news.bg/crime/shefat-na-vas-ne-se-pritesnyava-ot-politicheski-izbor-na-glaven-prokuror.html", "text": "Шефът на ВАС Георги Чолаков не вижда как изборът на главен прокурор може да бъде политически и заяви категорично, че никога не е бил в нито един политически кабинет. Изявлението си пред журналисти Чолаков направи след срещата си с президента Румен Радев.Разговорът е част от поредица срещи, които държавният глава инициира във връзка с критериите за избор и правомощията на следващия главен прокурор.Според председателя на ВАС Чолаков новият главен прокурор трябва да бъде човек от прокуратурата, защото по-бързо може да започне да работи.Президентът подчерта, че кандидатите за главен прокурор трябва да са добре аргументирани и да отговарят стриктно на законовите изисквания. По думите му обществото очаква ясни измерители в прилагането на критериите за независимост на кандидатите. Чолаков посочи, че подкрепя идеята за временно отстраняване на някои от тримата големи, защото, ако се повдигне обвинение на един от тях, той не може да остане и да изпълняват функциите си, а следва да бъде отстранен временно, докато тече производството.В момента няма предвидена хипотеза за временно отстраняване на тримата големи, но трябва да се предвиди, защото има празнина, според Чолаков.Той обясни, че идеята е не за отстраняване по НПК, а по Закона за съдебната власт.По думите му в закона се предвижда възможност за предсрочно прекратяване на мандата на тримата големи. Тази възможност била разписана както по Конституцията, така и в Закона за съдебната власт, но ако се предлагат нови основания, следва да бъдат обсъдени, за да се види какви са те.На въпрос дали трябва да има изменения в Конституцията, свързани с ограничаване на правомощията на главния прокурор, Чолаков отбеляза, че темата върви отдавна, но и в момента прокурор няма законова забрана да образува производство срещу главен прокурор.\"Някак си, фактически, това трудно би могло да се случи\", констатира Чолаков и добави, че ако се търси промяна в правомощията на главния прокурор трудно може да се реализира наказателна отговорност. Следва да се извърши такава промяна от друг независим орган, който да проведе процедурата.На срещата беше обсъдена също така бързината и ефективността на административното правораздаване, както и натовареността на съдилищата, като аспекти от съдебната реформа.Предстои държавният глава да разговаря с представляващия Висшия съдебен съвет Боян Магдалинчев.Припомняме, че до сега президентът се срещна , с който обсъдиха новите правомощия на новия главен прокурор.Според Цацаров тези обсъждания са прибързани, от една страна, и от друга, за промяна на правомощията трябва да се говори след встъпването в длъжност на новия главен прокурор.След това държавният глава . На излизане от президентството той заяви, че  а започването на консултации по избора на нов главен прокурор били навременни.Вчера Радев се  Данаил Кирилов.", "date": "2019.05.16", "title": "Шефът на ВАС не се притеснява от политически избор на главен прокурор"}
{"url": "https://news.bg/world/svarsheno-e-sas-sledvoenniya-red-obyavi-merkel-i-postavi-sasht-do-rusiya-i-kitay.html", "text": "Свършено е със следвоенния ред. Европа трябва да се обедини, призова германският канцлер Ангела Меркел в интервю за всекидневника \"Зюддойче цайтунг\" и постави САЩ до Русия и Китай.Меркел призова Европа да се обедини и да се изправи срещу САЩ, Русия и Китай.На фона на продължаващите пререкания с Вашингтон в сферата на търговията и ядрената сделка с Иран, един от най-влиятелните политици на Стария континент подчерта, че \"старата сигурност на следвоенния ред повече не се прилага\" и отбеляза, че \"Европа трябва да се препозиционира в един променящ се свят\".Тя признава, че Европа изглежда слаба след изтеглянето на САЩ от споразумението с Иран и поясни, че еврото среща проблеми при противопоставянето си със санкциите на Вашингтон, защото не е водеща валута в света. Канцлерът на Германия обаче похвали факта, че Европа не е разделена по казуса с Техеран за разлика от Иракската война.Меркел обясни, че Германия, Франция и Великобритания имат различен подход от САЩ и призна, че споделят общи интереси с Русия и Китай.По отношение на Китай, Русия и САЩ, Ангела Меркел постави Европа в опозиция с тях и отбеляза, че те \"принуждават\" европейците да обединят позициите си.Според нея политическата власт на ЕС все още не съвпада с икономическите възможности на Общността. Тя смята, че европейците се движат в тази посока постепенно.\"Трябва да имаме реалистична оценка за възможностите ни и трябва да ги укрепим за бъдещето. Що се отнася до военното сътрудничество, ние постигаме добър напредък\", добави тя.Меркел обяви, че няма да заема висш пост в ЕС след изтичането на четвъртия и последен мандат през 2021 г.Няма да заемам политически пост, дори и в Европа, стана ясно от думите й по време на пресконференция с холандския премиер Марк Рюте в Берлин.Тя предизвика нова вълна от спекулации, след като говори пред вестника за \"отговорността\" си за бъдещето на Европа.Много хора се безпокоят за Европа, включително и аз. Това ми дава дори още по-голямо чувство на отговорност да се погрижа за съдбата на Европа заедно с другите, отбеляза тя пред \"Зюддойче цайтунг\". Тя поясни, че ще продължи да се бори за добра и просперираща Европа.", "date": "2019.05.16", "title": "Свършено е със следвоенния ред, обяви Меркел и постави САЩ до Русия и Китай"}
{"url": "https://news.bg/world/boris-dzhonsan-obyavi-che-shte-se-bori-za-posta-na-tereza-mey.html", "text": "Бившият външен министър на Великобритания Борис Джонсън обяви, че планира да се бори за лидерския пост в Консервативната партия, информира Би Би Си.Разбира се, ще участвам, съобщи Джонсън, ключова фигура в кампанията за Брекзит, на събитие в Манчестър.През април Джейкъб Рийс-Мог, председател на Европейската група за изследвания (Тhe European Research Group), фракция сред консерваторите, която твърдо поддържа Брекзит, коментира, че Джонсън e водещият кандидат да смени премиера Тереза Мей като лидер на торите.Мей обеща да се оттегли, ако сделката й за Брекзит бъде прокарана в парламента, но медии съобщават, че тя може да се изправи пред вот на доверие, ако не подаде оставка преди лятото, без значение от резултата в парламента.Джонсън беше фаворит за лидер на торите и премиер на Великобритания след оставката на Дейвид Камерън през 2016 г., но реши да не участва в битката. Борис Джонсън има 28% шанс да е следващият премиер. Той подаде оставка от кабинета на Мей през юли 2018 г., тъй като не одобряваше политиката на правителството за Брекзит.", "date": "2019.05.16", "title": "Борис Джонсън обяви, че ще се бори за поста на Тереза Мей"}
{"url": "https://news.bg/int-politics/germaniya-sryaza-sasht-za-prirodniya-gaz-ne-sme-koloniya-na-vashington.html", "text": "Германия отхвърля изявление от САЩ за природния газ, допълвайки, че не е колонията на Вашингтон. Изявлението на германските депутати идва след като американските сенатори Тед Круз и Жаина Шахин представиха законодателство за налагане на , участващи в полагането на дълбоководни тръбопроводи за руски енергийни проекти, като специално внимание е отделено на \"Северен поток 2\", съобщава \"Спутник\".Клаус Ернст, председател на комисията по икономическите въпроси и енергетиката на Бундестага, заяви, че санкциите на САЩ срещу руски и германски компании са неприемливи.Няколко часа по-рано германският канцлер Ангела Меркел коментира, че новата Газова директива на ЕС няма да бъде в състояние да спре изграждането, съобщава NSN. \"Новата газова директива дава на ЕК повече възможности за протести. Това обаче няма да попречи на проекта\", обясни тя.\"Сегашните действия на американския посланик в Германия са просто неприемливи, изглежда така, сякаш сме колония на САЩ\", обяснява той, добавяйки, че Вашингтон иска да продава газ на Европа, така че се опитва да отмъсти за сътрудничеството между Русия и ЕС.Той също така подчерта, че има не само икономически, но и екологични проблеми с американския втечнен газ - LNG.\"Първият проблем е втечненият газ. В Германия се дискутира дали фракингът е приемлив като метод за производство на газ в САЩ. Руският газ е по-изгоден за нас от втечнения газ поради екологични съображения. Второ, американският газ не е конкурентен по отношение на цената в сравнение с руския газ\", допълва депутатът.Посланикът на САЩ в Германия Ричард Гренел преди това писа писмо до група корпорации, участващи в \"Северен поток 2\", заплашвайки ги със санкции, ако продължат да участват в проекта, позовавайки се на американски закон от 2017 г. - Закона за противодействие на противници на САЩ със санкции.\"Северен поток 2\", проект за 11 млрд. долара за енергийна инфраструктура, който ще бъде завършен в края на следващата година, е съвместно предприятие на руския \"Газпром\" и пет западноевропейски енергийни компании - австрийската OMV, германската Uniper и Wintershall, френската Engie и англо-холандската Shell.Миналата семица  \"Северен поток-2\", по думите на министърът на икономиката Маргарет Шрамбок. Виена подкрепя проекта, за да бъдат подсигурени дългосрочните енергийни доставки за Европа. Австрия също така подкрепя и други канали за транспортиране на синьо гориво, включително доставката на втечнен природен газ (LNG) от САЩ.Държавният секретар на САЩ Майк  на 8 май, часове преди да пристигне в Берлин. По време на посещението си в Германия, Помпео се очакваше да повдигне въпроса за газопровода. САЩ многократно изразиха възражения срещу \"Северен поток 2\", изтъквайки, че строителството му е средство за натиск от страна на Москва към ЕС. ", "date": "2019.05.16", "title": "Германия сряза САЩ за природния газ: Не сме колония на Вашингтон"}
{"url": "https://news.bg/world/tramp-de-blazio-e-smeshnik-nyu-jork-go-mrazi.html", "text": "Президентът на САЩ Доналд Тръмп използва \"Туитър\", за да опише кмета на Ню Йорк Бил де Блазио като \"смешник\", който допуска \"високи данъци и престъпления\".Малко след като Де Блазио обяви, че се кандидатира за президент на САЩ, Тръмп коментира, че демократите имат \"още един красавец, който се присъединява към групата\".\"Демократите имат още един красавец, който се присъединява към групата им. Бил де Блазио от Ню Йорк, възприеман като най-слабия кмет в САЩ, се очаква да обяви днес, че се кандидатира за президент. Той е смешник, но ако обичате високи данъци и престъпления, той е вашият човек. Ню Йорк го мрази\", написа Тръмп в \"Туитър\".Доналд Тръмп трябва да бъде спрян. Побеждавал съм го и ще го направя отново, обяви Бил де Блазио във видео, в което съобщи, че се кандидатира за президент. ", "date": "2019.05.16", "title": "Тръмп: Де Блазио е смешник, Ню Йорк го мрази"}
{"url": "https://news.bg/crime/vas-othvarli-zhalbata-na-mareshki-za-zabranenite-ot-tsik-broshuri.html", "text": "ВАС отхвърли жалба на Весерин Марешки и на Коалиция Воля - Българските родолюбци срещу решение на ЦИК за спиране разпространението на 300 хил. брошури.Решението на ЦИК е от 11 май. С него е постановено да бъде спряно разпространението на 300 000 броя брошури със заглавие \"Аптеки Марешки\" от коалиция \"ВОЛЯ -Българските Родолюбци\" и Веселин Марешки, кандидат за евродепутат.Съдът отбелязва, че в разпространените брошури, представляващи агитационни материали, не се съдържат информация, че купуването и продаването на гласове е престъпление. Тази информация трябва задължително да заема не по-малко от 10 % от лицевата площ (корицата на брошурата) на агитационния материал и да е разположена в обособено поле.Липсата на визираната задължителна информация е съществено нарушение на разпоредбата на чл. 183, ал. 2 от Изборния кодекс", "date": "2019.05.16", "title": "ВАС отхвърли жалбата на Марешки за забранените от ЦИК брошури"}
{"url": "https://news.bg/society/lekarite-vazmuteni-ot-strelbata-po-burgaski-psihiatar.html", "text": "Безусловна подкрепа към бургаския психиатър, нападнат в кабинета си, изразяват от Българския лекарски съюз в своя официална позиция.Припомняме, снощи , който стрелял по него с газов пистолет. По това време психиатърът е , но за щастие никой не е пострадал.\"Докога ще търпим да ни обиждат, бият, а сега и да стрелят срещу нас?\", негодуват от Българския лекарски съюз. Те подчертават, че многократно са осъждали всяка форма на агресия и са настоявали за работещ механизъм, който да защити лекарите на работното им място.Лекарите призовават отговорните институции да оказват дисциплиниращ ефект, да бъдат максимално строги и да не се взимат предвид смекчаващите вината обстоятелства.", "date": "2019.05.16", "title": "Лекарите възмутени от стрелбата по бургаски психиатър"}
{"url": "https://news.bg/world/ek-nalozhi-solidni-globi-na-pet-top-banki-za-organizirane-na-karteli.html", "text": "Регулаторите на Европейския съюз глобиха пет големи банки с общо повече от 1 милиард евро за монопол. Банките са се договорили да търгуват големи суми чужда валута, информира АП.Европейската комисия обяви, че разследващите са установили, че някои банкови служители, отговарящи за търговията с 11 валути, са \"разменили чувствителна информация и планове за търгуване\". Те понякога са координирали стратегиите си чрез професионални чат румове онлайн.Комисията глобява Barclays, Royal Bank of Scotland (RBS), Citigroup и JPMorgan с над 811 милиона евро за организиране на картел за търговия на чужда валута, наречен \"Forex - Three Way Banana Split\".Също се глобяват Barclays, RBS и MUFG Bank с над 275 милиона евро за отделен картел.UBS не е глобена, тъй като е разкрила картелите пред Европейската комисия.", "date": "2019.05.16", "title": "ЕК наложи солидни глоби на пет топ банки за организиране на картели"}
{"url": "https://news.bg/politics/ep-da-ima-zakonodatelna-initsiativa-za-da-mozhem-da-zashtitavame-po-dobre-interesite-si.html", "text": "Европейският парламент трябва да има законодателната инициатива и повече правомощия, за да може интересите на българските граждани да бъдат защитавани по-добре. За \"Движение 21\" е важно вземането на решения да се случва в институцията, пряко избирана от европейските граждани, по-демократично и прозрачно. В момента важните за Европа решения се случват зад кулисите на заседанията на Съвета на ЕС, след преговори и договорки между държавните и правителствени лидери.Това обяви по време на предизборен диспут водачът на листата на \"Движение 21\" Данаил Георгиев. По думите му увеличаването на правомощията на европейските депутати ще ограничи възможностите да се вземат такива решения за развитието на ЕС, които облагодетелства повече големите нации като Германия и Франция.\"Движение 21\" ще работи затова да съхрани и развие европейския проект, като такъв който осигурява просперитет не само за държавите в ЕС, но и за неговите граждани. Затова представители в ЕП трябва да са хора, които са достатъчно компетентни, имат знанията и уменията и могат да свършат работата, за която са избрани. Данаил Георгиев бе категоричен, че влизането на партията в изборите е за да опонира на настоящия политически модел и статуквото, както в България, така и в ЕС, доминиран от двете големи европейски политически семейства. Участието на \"Движение 21\" ще даде на българския избирател алтернатива чрез нови различни лица, които са почтени, компетентни и независими.Партията, чиито председател е Татяна Дончева, иска държавите-членки на ЕС самостоятелно да решават въпросите за имиграцията. Според Данаил Георгиев Дъблинският регламент не работи и трябва да бъде променен. \"Не може да задължаваме различните държави на Европейския съюз да приемат и издържат мигранти, за които нямат ресурс и финансови възможности. За нас България не може да бъде превръщана в територия за нежелани от Западна Европа мигранти\", каза по време на дебата Данаил Георгиев.Според него обаче миграцията и имиграция са един солиден подход за решаване на проблеми, свързани с демографската криза и липсата на работна сила у нас. За справянето с проблема той заяви, че държавата трябва да работи за връщането на близо 2 млн. българи, които в последните години са заминали да работят в чужбина.Създаването на единна независима европейска прокуратура би могло да бъде ефективна мярка за решаване на проблема с кражбите на средства от еврофондове у нас. България усвоява значителен процент от отпуснатите от ЕС фондове, но в същото време има много малка полезност от тези средства, тъй като голяма част от тях се използват за обогатяване на една тясна клика близки до властта политически дейци, фирми и поставени лица. Това е и основният проблем България да изостава в постигането на резултати за повишаване на качеството на живот и жизнения стандарт на своите граждани, допълни още водачът на листата на \"Движение 21\".", "date": "2019.05.16", "title": "ЕП да има законодателна инициатива, за да можем да защитаваме по-добре интересите си"}
{"url": "https://news.bg/society/promenyat-naredba-za-obshtinskite-zhilishta-v-blagoevgrad.html", "text": "Променят наредба за общинските жилища в Благоевград, съобщи БНТ. Промените в наредбата трябва да бъдат гласувани от Общинския съвет в края на юни месец, след което ще започне настаняването на нуждаещите се в новоизградените блокове. Към тях ще бъдат обособени и места за отдих.Родителите, които не пускат редовно децата си на училище и детска градина или не спазват изискванията на общината ще бъдат санкционирани и договорите им ще бъдат прекратявани.Общината разполага с около 700 жилища, като 180 от тях са нови и изградени по проект. Новите апартаменти са едностайни, двустайни и тристайни, като има и специално пригодени за трудноподвижни хора.В новите жилища с напълно оборудвани електроуреди ще бъдат настанени млади семейства, самотноживеещи майки и хора в неравностойно положение. От общината заявяват, че ще се извършва строг контрол на състоянието, в което се поддържат.Зорница Кралева, заместник-кмет на община Благоевград поясни, че вече има видеонаблюдение в цялата сграда и допълни, че ще бъде осигурена 24 часова охрана във всяка една от сградите.Служители на общината проверяват дали всички, които са настанени вече в по-стари общински жилища отговарят на необходимите условия.По думите на кмета на Благоевград Атанас Камбитов, има жилища, които се наследяват и не се спазват изискванията на наредбата.Той отбеляза, че се ревизира абсолютно всичко и данните от проверката ще бъдат изнесени.", "date": "2019.05.16", "title": "Променят наредба за общинските жилища в Благоевград"}
{"url": "https://news.bg/society/edva-45-ot-mladezhite-u-nas-biha-glasuvali-na-evrovota.html", "text": "В навечерието на изборите за Европейски парламент едва 44.7% от младежите в България възнамеряват да гласуват. Това показват данни от проучване на Института за \"Иновации в политиката\" и агенцията за маркетингови проучвания и консултации Bluepoint, проведено през месец февруари сред младежи на възраст между 18 и 29 години. Изследването проучва политическите нагласи и активност на младежите. Точният брой на респондентите в извадката не се посочва.Спрямо данните младежите у нас са най-склонни да гласуват на президентски избори. 69.3% биха отишли до урните, за да избират държавен глава, а 65.3% - на парламентарни избори.Отчита се сравнително висока политическа ангажираност на младежите у нас, които имат профил поне в една социална мрежа.Според изследването отговорът за ниската избирателна активност сред младежите също може да се търси в социалните мрежи. Отбелязва се, че това е така заради неподходящата комуникационна стратегия на българските политици в социалните медии и слабата им активност там.По думите на официалния представител и учредител на Института за иновации в политиката в България Александър Дурчев днешното поколение далеч не е аполитично. Едва 8% от младежите заявявали, че въобще не се вълнуват от политически теми, докато за близо 60% сочели, че за тях е важно какво се случва в политическия живот на държавата.\"Едва 25% от младите следват профилите на политици и партии. Като резултат се заражда бездна от недоверие към всички политически формирования\", тълкува Дурчев.Като други причини за пасивността на младежите проучването констатира липсата на партия, която покрива техните очаквания, липсата на вяра като цяло в политическия модел и апатията към силата на техния глас, \"който едва ли ще промени нещо в България\".Относно политическите възгледи на младите граждани изследването показва, че 65% от анкетираните споделят, че симпатизират на платформи, без да са свързани с конкретна политическа сила, а близо 80% смятат, че идеологиите на политическите партии не отговарят на това, което всъщност заявяват.Голяма част от анкетираните споделят, че не следят целенасочено политически теми. Младите тепърва изграждали своите предпочитания, а всеки втори не можел да определи на коя партия симпатизира.Отношение на младите към социалните мрежи и използването им като канал за комуникация на политически възгледиСпоред изследването социалните мрежи и интернет са основни инструменти за комуникация с младата аудитория и в същото време адекватен инструмент за прокламация на политически теми.73.7% от младежите са на мнение, че социалните медии са информативни, 56.3 - забавни и 50% - интересни.Като цяло младите хора у нас заявяват, че са готови да се включат по-активно в политически теми чрез социалните мрежи - около 44% от тях декларират, че мрежи като Facebook, Twitter и други могат да окажат влияние върху поведението им.\"Сред младото българско население е налице потенциал за активизиране на политическата им активност, което би трябвало да се вземе предвид от политическите партии както и фактът, че социалните мрежи са новият категоричен инструмент в тази посока. Младежите биха се ангажирали с политически идеи, ако те са представени по креативен и ангажиращ начин в онлайн пространството. Важен резултат от изследването е, че младите предпочитат интерактивната форма на комуникация в социалните медии, където могат да участват открито в дискусии и да споделят пълноправно своето мнение по дадена политическа тема\", пишат от института.", "date": "2019.05.16", "title": "Едва 45% от младежите у нас биха гласували на евровота"}
{"url": "https://news.bg/world/sauditska-arabiya-obvini-iran-za-atakite-sreshtu-neftoprovod.html", "text": "Заместник-министърът на отбраната на Саудитска Арабия Халид бин Салман обвини Иран, че е издал заповед за извършване на атаки с безпилотни самолети срещу две петролни помпени станции, съобщават агенции.Отговорност за атаката срещу станциите поеха хусите в Йемен, които са подкрепяни от Ислямската република.Извършената във вторник \"атака от подкрепяните от Иран милиции хуси срещу две помпени станции на Aramco доказва, че тези милиции са просто инструмент, който иранският режим използва, за да налага експанзионистичния си дневен ред в региона\", написа принцът в \"Туитър\".Днес бойни самолети от арабската коалиция бомбардираха хуси в йеменската столица Сана, след като преди два дни бунтовниците поеха отговорност за атаките с безпилотни самолети, които спряха работата на ключов нефтопровод в монархията.Бунтовниците се аргументираха, че Държавният министър за външните работи на Саудитска Арабия Адел ал Джубейр написа в \"Туитър\", че хусите \"пожертват нуждите на йеменския народ в полза на Иран\".\"Хусите са неразделна част от Революционната гвардия на Иран и получават нареждания от гвардията. Това е потвърдено от атаките на хусите срещу обекти в монархията\", продължи той.", "date": "2019.05.16", "title": "Саудитска Арабия обвини Иран за атаките срещу нефтопровод"}
{"url": "https://news.bg/finance/tazi-godina-danachnata-svoboda-idva-na-18-may.html", "text": "През 2019 г. се планира в държавната хазна да постъпят 43,9 млрд. лв. приходи. Средно за един календарен ден българите ще изработват по 319 млн. лв., съобщават от Института за пазарна икономика. Ще са необходими 138 дни, за да се попълни хазната, което означава, че Денят на данъчна свобода през тази година ще настъпи на 18 май. Тогава гражданите ще спрат да работят за държавата и ще започнат да работят за себе си.Датата е символична и показва кога държавната хазна ще се попълни, ако всичко изработено бъде незабавно изземвано. Въпросните 138 дни отразяват общите приходи в консолидираната фискална рамка за 2019 г. От ИПИ посочват, че има някои специфични моменти, които следва да се отчетат.На първо място живеещите в България отново ще получат помощ от европейските данъкоплатци, които ще ги \"отменят\" за малко над 8 дни работа към държавата. Това отразява заложените в бюджета близо 2,7 млрд. лв. помощи от ЕС. Местните данъкоплатци ще работим до 9 май за държавата, а в дните до 18 май ще бъдем отменени от европейските данъкоплатци.Трябва да се отчетат и , които отразяват заложения дефицит от 600 млн. лв. по консолидираната фискална програма. През последните три години заложеният в бюджета дефицит не се реализира, поради което се очаква и през 2019 г. в бюджета да има излишък, така че да няма дни за отработване;Общо 34 дни ще отделим, за да попълним приходите от ДДС. За приходите от акцизи ще са ни нужни близо 17 дни. За осигуровките ще ни е нужен малко над месец - . Приходите от подоходните данъци ще попълним за близо 12 дни, а тези от корпоративни данъци - за малко над 8 дни. Други почти 7 дни ще работим, само за да платим държавните и общински такси.През последните години се наблюдава устойчива тенденция дните, нужни на българските данъкоплатци да попълнят тяхната част от бюджета, да бъдат все повече и денят на данъчна свобода да идва все по-късно през годината. Това означава, че реално данъчната тежест в страната нараства.Планира се преразпределението през приходната част на бюджета да достигне 37,7%, което е най-високата стойност за последните 10 години. Пример за покачването на данъците са осигурителните вноски за държавното обществено осигуряване, за които отделяме все повече през последните години - през 2017 и 2018 г. имаше покачване на вноската за пенсия с по 1% на година, а през 2019 г. беше покачен максималният осигурител праг.Сметката разпределя данъчното бреме върху абсолютно всички български граждани, но работещите понасят в най-голяма степен тежестта на хазната. За работещите българи данъчната тежест е близо 50%, тоест за тях Денят на данъчна свобода идва чак в края на юни.Всеки може да изчисли своя Ден на личната данъчна свобода на специализираната страница \"Моите данъци\" - www.kolkodavam.bg.", "date": "2019.05.16", "title": "Тази година данъчната свобода идва на 18 май"}
{"url": "https://news.bg/crime/otkriha-obyaveno-za-izdirvane-16-godishno-momiche-ot-burgas.html", "text": "Откриха обявеното за издирване 16-годишно момиче от Бургас , съобщи БНР.То беше обявено за издирване от бургаската полиция, но се е върнало у дома. Това потвърдила майката на момичето и директорът на помощното училище, където е ученичка.Патрисия е напуснала дома си снощи около 20 часа и не се е прибрала. Родителите ѝ подали сигнал в полицията.", "date": "2019.05.16", "title": "Откриха обявено за издирване 16-годишно момиче от Бургас"}
{"url": "https://news.bg/politics/knsb-tarsi-i-evropodkrepa-za-kolektivnoto-trudovo-dogovaryane.html", "text": "КНСБ иска от всички членове на партии-кандидати за евродепутати да подкрепят идеята за .Затова се обяви президентът на КНСБ Пламен Димитров по време на среща на синдикалната организация с кандидатите за евродепутати от БСП за България за предстоящите избори за Европейски парламент.Манифестът на КНСБ за предстоящите европейски избори е \"За възраждане и развитие на европейските ценности и Европейския социален модел\".От синдикалната организация настояват да се гарантира правото на стачка като неотменимо право, гарантиране правото на колективните права и колективното трудово договаряне. \"Ако не се договори колективното трудово договаряне, няма как да се борим срещу неравенствата\", акцентира президентът на КНСБ.КНСБ настоява да бъде насърчена , което да очертае основните принципи на договаряне на такива споразумения и препоръчителна нормативна рамка или тристранно рамково споразумение на ниво ЕС за представителството на наемните работници в надзорните или управителните органи на компаниите.Другите искания, които поставя синдикалната организация пред кандидатите за евродепутати, са финализиране на Директивата за прозрачни и предвидими условия на труд в Европейския съюз, развитие на функциите на Европейския орган по труда в контекста на защитата на трудовите права на всички работници, , политики за подобряване безопасността и здравето на хората при работа.За синдикалната организация от основните проблеми в Европа са , които водят до непредвидими последствия в обществено-политически план, както и за бъдещето на европейските проекти.Другият основен проблем за КНСБ е свързан с , които трябва да се коментират, а именно - бъдещето на демократичния процес сам по себе си. В тази връзка всички говорители на крайния популизъм и национализъм поставят под съмнения елементите и структурите на представителите на демокрацията.Припомняме, първата среща на КНСБ с кандидат-евродепутатите бе с представителите на ГЕРБ.", "date": "2019.05.16", "title": "КНСБ търси и европодкрепа за колективното трудово договаряне"}
{"url": "https://news.bg/world/kmetat-na-nyu-jork-bil-de-blazio-se-kandidatira-za-prezident-na-sasht.html", "text": "Кметът на Ню Йорк Бил де Блазио, безкомпромисен прогресивен демократ, който често критикува политиките на администрацията на президента на САЩ Доналд Тръмп, реши да се кандидатира за президент на Съединените щати, информира \"Ройтерс\".Днес 57-годишният Де Блазио ще обяви кандидатурата си за президент на САЩ, потвърди говорител на кампанията му след месеци на спекулации дали ще включи името си в дългия списък с демократи, които са жадни да победят президента Доналд Тръмп на изборите през 2020 г.Кметът, който няма право да търси трети четиригодишен мандат през 2021 г., се появи през 2013 г. като водещ глас на разрастващото се ляво крило, което промени Демократическата партия. Но той изпитва трудности при изграждането на национален профил и рейтингът му на одобрение в Ню Йорк започна да пада след няколко политически грешки.Де Блазио ще публикува видео преди да се появи в предаването Good Morning America в ABC, в което ще обяви кандидатурата си. Той се очаква да започне кампанията си в Айова и Южна Каролина още този уикенд.\"Доналд Тръмп трябва да бъде спрян. Побеждавал съм го и ще го направя отново\", обяви кметът във видеото.Кметът на Ню Йорк ще трябва да се пребори с повече от 20 демократи, които се кандидатираха за президент на САЩ. Сред тях са основните претенденти на демократите бившият вицепрезидент на САЩ Джо Байдън и либерални икони като сенаторите Бърни Сандърс и Елизабет Уорън.", "date": "2019.05.16", "title": "Кметът на Ню Йорк Бил де Блазио се кандидатира за президент на САЩ"}
{"url": "https://news.bg/regions/vandali-posegnaha-na-peshtera-magurata.html", "text": "Вандали посегнаха на пещера \"Магурата\", съобщи bTV.Върху скала в природната забележителност се появиха надписи. Посегателството е извършено в галерията с праисторическите рисунки, които са датирани от 5 и 4 хилядолетие пр. Хр. Самите рисунки не са засегнати.Заради липса на видеонаблюдение в пещерата, извършителите няма как да бъдат установени.Драсканиците вече са заличени.За вандалската проява се разбра от социалните мрежи, където беше публикувана снимка с надрасканите в пещерата имена. Нейният автор Андрей Шурелов посочва, че надписите са издраскани на повърхността и могат да бъдат заличени лесно. Проблемът според него е в контрола.Доказателство за това е и фактът, че подобни вандалски прояви в пещерата е имало и преди.От своя страна директорът на музея в Белоградчик Ивайло Крумов призова хората да пазят културното наследство на страната ни.По информация на БНР обаче новината, че са унищожени самите скални рисунки в пещерата е фалшива. Кметът на Белоградчик Борис Николов посочи, че проверката, която е направил директорът на Историческия музей в града Ивайло Крумов в пещерата по повод съобщения в медии, че върху рисунки са изписани две лични и едно фамилно име, доказва, че вандалски акт няма. ", "date": "2019.05.16", "title": "Вандали посегнаха на пещера \"Магурата\""}
{"url": "https://news.bg/crime/ministerstvoto-na-pravosadieto-dovolno-ot-npk-gpk-i-apk.html", "text": "Законите ни гарантират условия за , според анализ на Министерството на правосъдието, изготвен в изпълнение на проект \"Ефективен достъп до правосъдие\", финансиран по Оперативна програма \"Добро управление\".Условията за подобно правосъдие са създадени с разпоредбите на Гражданскопроцесуалния кодекс, Наказателно процесуалния кодекс и Административно наказателния кодекс, информират от МП.Резултатите от изследването ще бъдат внесени за разглеждане от Съвета по прилагане на съдебната реформа. Методологията ще бъде въведена със заповед на министъра на правосъдието като постоянен механизъм за оценка на ефекта от прилагането на процесуалните кодекси.Според зам.-министъра на правосъдието Евгени Стоянов с този пилотен анализ и разработената методология може да се оцени дали е нужна промяна в процесуалните закони. Първо да се оцени тяхното прилагане, призова Стоянов. Той подчерта, че една от целите на проекта е създаване на постоянен механизъм за оценка на прилагането на ГПК, НПК и АПК, включително чрез проучване на общественото мнение.По време на представянето на изводите от доклада бяха отправени .Резултатите и изводите от анализа бяха представени в сряда, 15 май, по време на . На събитието присъстваха магистрати, представители на Висшия съдебен съвет, Националния институт на правосъдието, адвокатурата, МВР и членове на Съвета по прилагане на Актуализираната стратегия за продължаване на реформата в съдебната система.", "date": "2019.05.16", "title": "Министерството на правосъдието доволно от НПК, ГПК и АПК "}
{"url": "https://news.bg/politics/sds-se-zhali-ot-stefan-tafrov-v-tsik.html", "text": "ПП \"Съюзът на демократичните сили\" подаде сигнал в ЦИК срещу Стефан Тафров, кандидат за евродепутат от КП \"Демократична България - Обединение\". Това стана ясно от съобщение на СДС на официалния сайт на партията.От СДС алармират за качен предизборен клип, съдържащ фигуративна марка на ПП \"Съюз на демократичните сили\" и графичните знаци на Организацията на обединените нации и ПП \"Съюз на демократичните сили\".От партията подчерта, че от 2002 г. те са носители на правата върху фигуративната марка с рег. №18216 , като нейната защита е до 26 юли 2021 г.В сигнала си те посочват, че правилата за водене на предизборна кампания забраняват извършването на заблуждаваща агитация и използването на символи/графични знаци на други политически партии, участващи в изборите.От СДС са категорични, че не са давали съгласието си за използването на регистрирана и притежавана от тях марка, поради което считат това за незаконно.От демократичните сили настояват ЦИК да задължи КП \"Демократична България - Обединение\" да премахне от агитационния клип фигуративната марка на СДС - лице на лъвче с две вдигнати ръце, както и графичните знаци на Организацията на обединените нации и ПП \"Съюзът на демократичните сили\".От СДС искат и да бъде наложена глоба за допуснатото нарушение.Вчера от \"Съюза на демократичните сили\" публикуваха и отворено писмо към Стефан Тафров , в което отправят запитване към него дали не вярва в идеите на \"Демократична България\", че се налага да използва символи на СДС в свой предизборен клип.Те призоваха Тафров да не започва евентуално евродепутатство с кражба, защото в Европа не се толерира това.От СДС му припомнят, че отдавна няма нищо общо с тяхната партия. Те изтъкват, че Тафров вече се е \"превърнал от политически номад в политически джебчия\".По думите им водачът на листата Радан Кънев също си позволявал да говори от името на седесарите, като заявявал, че те го подкрепят.В писмото си те подчертават, че тези личности нямат право \"да се пришиват нито към СДС, нито към седесарите\".Според СДС действията на \"Демократична България\" са безпомощни и жалки.", "date": "2019.05.16", "title": "СДС се жали от Стефан Тафров в ЦИК"}
{"url": "https://news.bg/int-politics/huawei-obyasni-na-tramp-che-zabranata-mu-shte-navredi-na-amerikanskite-potrebiteli.html", "text": "Huawei отвърна на администрацията на Тръмп, след като президентът на САЩ обяви извънредно положение за защита на телекомуникационните мрежи на от  от \"чуждестранни противници\", а министерство на търговията смята  за заплаха за националната сигурност на САЩ, съобщава \"Гардиън\".Издадена от американския президент заповед, обяви национална икономическа извънредна ситуация, която дава право на правителството да забрани технологията и услугите, считани за \"неприемливи рискове\", включително от кибер-шпионаж и саботаж.Заповедта не посочва конкретни страни или компании, но идва след месеци натиск на САЩ върху Huawei и отразява опасенията на правителството, че оборудване от китайските доставчици може да представлява заплаха за шпионаж в интернет и телекомуникационната инфраструктура на САЩ.В изявление в държавната медия на Китай \"Глобал Таймс\", Huawei коментира: \"Ако САЩ ограничат Huawei, това няма да направи САЩ по-безопасни, нито ще направи САЩ по-силни. Това само ще принуди САЩ да използват по-лошо и скъпо алтернативно оборудване, изоставайки от другите страни ... и в крайна сметка ще навредят на американските компании и потребители.\"Компанията заявява, че е склонна да \"общува със САЩ, за да гарантира сигурността на продуктите\", като повтаря уверенията, дадени на Обединеното кралство.Изпълнителната заповед на Тръмп се позовава на Международния закон за извънредните икономически правомощия, който дава право на президента да регулира търговията в отговор на национална извънредна ситуация, която заплашва САЩ.Заповедта насочва търговският департамент, работещ с други държавни агенции, да изготви план за изпълнение в рамките на 150 дни.САЩ добавят Huawei и 70 помощници към своя \"списък на лицата\", забранявайки на компанията да придобива компоненти и технологии от американски фирми без одобрение от правителството.Двете най-големи икономики в света повишиха митата си в търговската война, която според американските власти е заради ​​нелоялни търговски практики на Китай. Преговорите между Вашингтон и Пекин на практика са спрели, което води до нестабилност на фона на опасенията за глобална търговска война.Гао Фен, говорител на китайското министерство на търговията, коментира: \"Китай многократно е подчертавал, че не трябва да се злоупотребява с концепцията за националната сигурност и че тя не трябва да се използва като инструмент за търговски протекционизъм\".Говорител на министерство на външните работи описва действията на САЩ срещу конкретни китайски компании като позорни и несправедливи. \"Призоваваме американската страна да спре да подтиска китайските компании под претекст за опасения за сигурността и да осигури справедлива и недискриминационна среда за нормална инвестиция и експлоатация\".Търговският секретар на Тръмп, Уилбър Рос заяви, че заповедта, която се преразглежда повече от година, е насочена към защита на веригата за доставки от \"чуждестранни противници на националната верига за доставки на информационни и комуникационни технологии и услуги\".\"Под ръководството на президента Тръмп американците ще могат да бъдат сигурни, че нашите данни и инфраструктура са сигурни\", допълва той.По-рано американските власти обявиха Huawei за заплаха и обясниха на съюзниците си да не използват мрежовото оборудване на Huawei в 5G мрежи от следващо поколение, наричайки го ненадеждно.Пекин обеща да предприеме необходимите контрамерки срещу действията на САЩ, като обяви плановете си за увеличаване на митата за почти 60 млрд. долара на вноса от САЩ от 1 юни, в отговор на наложените от Вашингтон мита върху китайски стоки на стойност 200 млрд. долара.Наблюдателите твърдят, че други мерки биха могли да включват допълнителни регулаторни пречки за американските компании, опериращи в Китай.Лу Кан, говорител на китайското външно министерство коментира, че \"китайското правителство, естествено, се грижи за правата и интересите на китайския бизнес и правителството ще предприеме необходимите мерки за защита на техните права. Що се отнася до чуждестранните фирми в Китай, доколкото тяхната работа е законна, те не трябва да се притесняват.\"Очаква се Тръмп да се срещне с президента на Китай Си Дзинпин в Япония следващия месец.Huawei категорично отрече твърденията на САЩ, че оборудването може да се използва от китайската държава за шпионаж.През февруари, основателят и изпълнителен директор на компанията, Жън Чжънфей заяви, че Huawei ще отхвърли всякакви възможности за събиране на разузнавателни данни чрез свои продукти, дори ако китайското правителство поиска това да се направи.\"Ние никога не участваме в шпионаж и не позволяваме на никой от нашите служители да прави подобно действие. И ние никога не инсталираме задни вратички\", коментира той пред CBS News.По същото време, той обясни, че .През август Тръмп подписа законопроект, който забранява на американското правителство да използва оборудване от Huawei и друг китайски доставчик, ZTE Corp.Ограничението на износа е \"тежка ескалация с Китай, което влошава перспективата за продължаване на търговските преговори\", твърдят анализатори от група \"Евразия\".\"Ако не се подхожда много внимателно, тази ситуация вероятно ще постави американските и китайските компании пред нови рискове\", допълват анализаторите.", "date": "2019.05.16", "title": "Huawei обясни на Тръмп, че забраната му ще навреди на американските потребители"}
{"url": "https://news.bg/regions/masovi-narusheniya-na-zabranata-za-stroitelstvo-vav-varnenskite-kurorti.html", "text": "Не се спазва забраната за строителство в курортите край Варна, предаде БНР.Въпреки че ограничението вече е в сила и ще продължи до 1 октомври, строителите масово го нарушават.Целта на временната забрана е да се гарантира спокойствието и комфорта на първите туристи, които вече са на почивка по Северното ни Черноморие.Оказва се обаче, че в курорта \"Св. Константин и Елена\" продължава изграждането на търговски център. Обектът дори не е ограден, а около мястото е прашно и осеяно с дупки.До плажната ивица пък строителна фирма изгражда тротоари и пътеки, и реновира откритите пространства. По тази причина в района непрекъснато се движи тежкотоварна техника, въпреки че това вече е забранено.До момента са проверени над 10 строителни обекта във варненските курорти. Заместник-кметът в Община Варна Тодор Иванов обясни, чезасега инспекторите не са написали актове, а само констативни протоколи и са направили предупреждения. Той посочи, че целта е гражданите да се дисциплинират.Проверките ще продължат през целия летен сезон, а глобите за нарушителите могат да достигнат до 50 000 лева.", "date": "2019.05.16", "title": "Масови нарушения на забраната за строителство във варненските курорти"}
{"url": "https://news.bg/politics/glasuvame-s-mashini-made-in-taiwan.html", "text": "В Централната избирателна комисия (ЦИК) представиха машините за гласуване. Веселин Тодоров, изпълнител на поръчката за машинния вот, обясни, че 3300 машини са доставени с ден по-рано в София. Машините вече имат актуализиран софтуер и са готови за изборния процес. Произведени са в Тайван. На 24 май ще бъдете експедирани в страната., подчерта Тодоров. Той е убеден, че ако сега фирмата се справи с машинния вот, ще се справи и с машини за цялата страната. Едва ли има българин, който да каже, че изборите у нас са честни, изтъкна Тодоров, но допълни, че същото време няма такива нарушения, които да окажат влияние върху изборни резултати. , поясни още Тодоров.Техниката на неговата фирма гарантира честен вот. . Ще има последващи проверки за оптимизиране на машинното гласуване. Одиторите пък обещават защита на машините и запазване тайната на вота.Говорителят на ЦИК Александър Андреев, поясни, че комисията няма съмнение за провеждането на честни и прозрачни избори и вярва в успеха на машинното гласуване.С картата за гласуване може да се подаде вот само веднъж. На машината бюлетината е с две страници. В първа страница са партиите и коалициите до номер 18.Избирателят трябва да обърне втора страница, ако в номерацията, изтеглена от жребия на ЦИК, е неговият избор. След подаден вот, машината издава разписка. Тя се сгъва на две и се пуска в урната за машинен вот и е различна от урната за хартиен вот. Избирателят устно заявява пред СИК как ще гласува - на хартия или чрез машина.", "date": "2019.05.16", "title": "Гласуваме с машини made in Taiwan"}
{"url": "https://news.bg/regions/20-godishen-podpali-kashta-za-da-prikrie-krazhba-na-dzhanti.html", "text": "20-годишен мъж е задържан за палеж на къща с цел да се прикрие кражба, съобщават от Областната дирекция на МВР във Враца.На 13 април в полицията бил получен сигнал, че между декември 2018 г. и април 2019 г. от къща и гараж в частен имот в село Лесура, неизвестен е откраднал 8 алуминиеви джанти с гуми от лек автомобил, компресор за въздух и газов инжекцион за лек автомобил. За да прикрие следите си крадецът умишлено запалил спалнята в къщата. Нанесената щета в имота е за около 4000 лева.При последвалото разследване служителите на реда установили, че извършителят е 20-годишен столичанин, криминално проявен за кражби и наркотици.", "date": "2019.05.16", "title": "20-годишен подпали къща, за да прикрие кражба на джанти"}
{"url": "https://news.bg/world/v-rusiya-zashtitiha-alen-delon-ot-totalitarnata-ideologiya-na-sasht.html", "text": "Руският сенатор Алексей Пушков се застъпва за известния френски актьор Ален Делон, след като в интернет се появи петиция с искане да не се връчва на артиста почетна \"Златна палма\" за цялостно творчество на фестивала в Кан заради политическите му възгледи и критиките му към хомосексуализма, информират руски медии.Американска петиция призовава да не се връчва на 83-годишния Ален Делон Почетна палма на филмовия фестивал в Кан заради политическите му възгледи. От Съединените щати искат да диктуват на света кои възгледи са правилни и кои не. Тоталитарна идеология, «made in USA» (произведена в САЩ - Бел. ред.), написа Пушков в \"Туитър\".В средата на април стана ясно, че Делон ще получи почетната \"Златна палма\" за цялостно творчество на фестивала в Кан през 2019 г. Организаторите на фестивала нарекоха Делон \"гигант, жива легенда и световен символ\".Но решението на организаторите на фестивала предизвика критика. Организирана е и петиция срещу награждаването на Делон, която към 16 май събра повече от 22 хиляди подписа. Авторите на петицията обвиняват актьора във физическо насилие към жените и напомнят, че той поддържа френската крайнодясна партия \"Национален фронт\".Организаторите на фестивала са решили да не се отказват от плана си да наградят Делон, тъй като не връчват Нобелова награда за мир, а за приноса му като артист към киноиндустрията, което не е свързано с политическите възгледи на актьора.Кинофестивалът се провежда от 14 до 25 май.", "date": "2019.05.16", "title": "В Русия защитиха Ален Делон от „тоталитарната идеология” на САЩ"}
{"url": "https://news.bg/regions/otvaryame-poveche-gisheta-po-granitsata-s-turtsiya-prez-lyatoto.html", "text": "Представители на турските и българските митници са се договорили да бъдат увеличени гишетата за обслужване на пътниците през активния пътнически сезон, предаде bTV по информация на турския заместник-министър на търговията Ръза Туна Турагай. Очаква се трафикът да се засили през втората половина на юни.През лятото е турските граждани, живеещи в европейските държави, масово се завръщат в Турция, за да прекарат там ваканцията си. По тази причина през този период се образуват големи задръствания по митниците на ГКПП Капъкуле-Капитан Андреево, Хамзабейли-Лесово и Дерекьой-Малко Търново.Според турската митническа дирекция към средата на юни се очаква около един милион турски гурбетчии да пътуват за Турция, т.е. на ден в южната ни съседка ще влизат по около 1000 автомобила. През уикендите цифрата се увеличава двойно, посочват от турската митница.\"Капъкуле за нас е много важен и е най-големият по суша граничен и митнически пункт. Той се нарежда сред най-натоварените в света. Осигуряването на пътуване през него без излишно чакане е важно както за регулирането на търговския трафик, така и за осигуряване правото на хората да пътуват, да посещават страната си безпроблемно и възможно при най-добри условия\", заяви Ръза Туна Турагай.", "date": "2019.05.16", "title": "Отваряме повече гишета по границата с Турция през лятото"}
{"url": "https://news.bg/politics/deputatite-se-otkazaha-da-davat-politseyski-funktsii-na-armiyata.html", "text": "Депутатите се отказаха да дават полицейски функции на армията. Това стана след приемането на второ четене на промените в Закона за отбраната и въоръжените сили.Текстът не беше добре формулиран, обясни в кулоарите на парламента председателят на комисията по отбрана генерал Константин Попов. Според него текстът е нямал необходимата конкретност и е създавал двусмислие. , както стана ясно от думите на Попов.Депутатите са . На въпрос няма ли разнобой между Министерския съвет и Народното събрание, Попов, който е бивш началник на отбраната, отговори: \"\".С гласуваните днес промени се решава въпросът с изхранването на армията. .Настоящият началник на отбраната генерал Андрей Боцев е доволен от приетите изменения. От 4 години заради обжалвания армията не получава доставки на храна по Закона за обществените поръчки. Законовите поправките за храната ще облекчат командирите, смята той.Началникът на отбраната също иска да се изчисти темата за полицейските функции на армията. Текстът не беше догледан, подчерта ген. Андрей Боцев.", "date": "2019.05.16", "title": "Депутатите се отказаха да дават полицейски функции на армията"}
{"url": "https://news.bg/world/mesetsi-po-kasno-kitay-potvardi-za-arestuvani-kanadtsi.html", "text": "Няколко месеца по-късно Китай потвърди, че властите са арестували двама канадци за кражба на държавни тайни, съобщават CBC и други медии.Министерството на външните работи на азиатската държава обяви, че двама канадски граждани, Майкъл Ковриг и Майкъл Спавор, са официално задържани.Говорителят на ведомството поясни, че бившият дипломат Ковриг е арестуван по подозрение в \"събиране на държавни тайни и разузнавателна информация\", а Спавор е заподозрян в \"кражба и незаконно предлагане на държавни тайни\" в чужбина.Китай се надява, че Канада няма да се намеси в случаите.Двамата са задържани от декември.Канадците са задържани, след като полицията в Канада - вицепрезидент и финансов директор на китайската компания Huawei Technologies, на 1 декември 2018 г. по молба на САЩ заради нарушаване на санкциите срещу Иран. Арестът вбеси Пекин.", "date": "2019.05.16", "title": "Месеци по-късно Китай потвърди за арестувани канадци"}
{"url": "https://news.bg/politics/initsiativa-prizovava-evrodeputatite-da-zastanat-zad-pochtenostta.html", "text": "Международната антикорупционна организация \"Трансперънси Интернешънъл\" постави началото на инициатива \"Застанете зад почтеността - ангажимент за европейските избори през 2019\". Тя е по повод предстоящите избори за Европейски парламент, които ще се проведат на 26 май.Целта на инициативата е да ангажира кандидатите за евродепутати с мерки, които гарантират повече прозрачност и отчетност в работата на институциите на ЕС.Асоциация \"Прозрачност без граници\", като национално представителство на международната антикорупционна организация, отправи призив към участниците в изборите да се присъединят към инициативата и да подкрепят декларацията, която предвижда ангажименти в четири насоки:- прилагане върховенството на закона в ЕС чрез създаване на постоянна система за наблюдение на върховенството на закона, която да включва оценки на риска за всички държави членки въз основа на показатели на нивата на системна корупция, независима съдебна система, свободни медии и свобода на сдружаване, както и чрез ефективна защита на лицата, сигнализиращи за корупция;- предотвратяване на влизането на корумпирани лица и незаконно придобити пари в ЕС чрез въвеждане на европейски стандарти за програмите \"Златна виза\", прилагане на мерки за гарантиране на ефективността от публичните регистри на имуществото на получателите на средства от европейските фондове, промени в директивата за конфискация на незаконно придобито имущество;- създаване на орган, който осъществява независим надзор върху спазването на етичните стандарти в дейността на европейските институции, като публикува своевременно информация в отворен формат за членовете на ЕП, комисарите и служителите на ЕС, и издава обвързващи етични препоръки за членовете на ЕП и ЕК;- прилагане на мерки за осигуряване на прозрачност в законодателния процес на ЕС.Документът е публикуван на сайта на представителството на \"Трансперънси Интернешънъл\" в ЕС в Брюксел, на адрес: .Кандидатите за членове на Европейския парламент могат да се присъединят към инициативата на адрес: .Документът е публикуван и на сайта на Асоциация \"Прозрачност без граници\" на адрес: .", "date": "2019.05.16", "title": "Инициатива призовава евродепутатите да застанат зад почтеността"}
{"url": "https://news.bg/crime/patsient-prisastval-na-strelbata-po-burgaskiya-psihiatar.html", "text": "Пациент е станал очевидец на нападението срещу бургаския психиатър, съобщиха от МВР-БургасПрипомняме, вчера - 15 май, около 17:50 часа бургаският психиатър д-р Андрей Стоянов (името е цитирано от \"24 часа\") стана обект на нападение с газов пистолет в кабинета си.Докторът е преглеждал пациент, когато вратата на кабинета се отворила и в помещението влязъл непознат мъж, облечен в спортен гащеризон и с мотористка каска на главата и стрелял три пъти с газов пистолет.Гилзите са открити при допълнителен оглед. Докторът и пациентът са невредими от стрелбата в частния кабинет, уточниха от МВР.Криминалисти са убедени, че не става дума за опит за грабеж, а по-скоро за конфликт, свързан с работата на психиатъра, пише \"24 часа\".Стрелецът все още не е задържан и се издирва. Иззети са записи от видео камериТова е първи подобен инцидент в Бургас. Д-р Стоянов е с над 20 годишен стаж и работи в регионалния център за психично здраве.", "date": "2019.05.16", "title": "Пациент присъствал на стрелбата по бургаския психиатър"}
{"url": "https://news.bg/world/radioaktivno-zamarsyavane-zatvori-uchilishte-s-nad-300-uchenitsi-v-sasht.html", "text": "Средно училище в Охайо е затворено за остатъка от учебната година, след като властите са открили радиоактивно замърсяване, съобщава БиБиСи.Длъжностни лица твърдят, че детектор е открил обогатен уран и нептуний-237 в средното училище Зан в Пикетон, южен Охайо. В училището има над 300 ученици и 25 души.Близката адрена централа обогатявала уран за оръжия за Министерство на енергетиката до закриването й през 2001 г. \"Няма наръчник за начина, по който да се справим с това\", коментира училищният мениджър Тод Бъркит пред местната телевизия.Местният училищен окръг заявява, че училището ще остане затворено, докато \"източникът, степента на замърсяване и потенциалните въздействия върху общественото здраве и околната среда не могат да бъдат определени\".Според тяхното писмо, обогатеният уран и нептуний са \"замърсители, които предизвикват загриженост\" в близката газова фабрика в Портсмут.Заводът е произвеждал ядрени материали за Министерството на енергетиката на САЩ и американската програма за ядрени оръжия между 1954 и 2001 година.\"След Студената война беше прекратено обогатяването на уран за оръжия и производствените мощности бяха отдадени под наем в частния сектор. През 2001 г. на обекта бяха преустановени дейностите по обогатяване\", пише на уебсайта на Министерството на енергетиката. В момента се извършват операции за извеждане от експлоатация и обеззаразяване на обекта.СиЕнЕн съобщава, че учени от университета на Северна Аризона са взели проби от въздуха, водата и почвата в района, тъй като властите са започнали да изграждат съоръжение за изхвърляне на отпадъци наблизо.Докладът на учените, комбиниран с годишната оценка на Министерството на енергетиката убеждават да се затвори училището.Местната съветничка Дженифър Чендлър коментира пред СиЕнЕн, че пет деца в областта са диагностицирани с рак през последните пет години, три от които са починали.\"Как е причинено това, дали това е генетичен рак или от околната среда. Аз не съм медицински специалист. Но това не е игра, това животът на хората\", допълва тя", "date": "2019.05.16", "title": "Радиоактивно замърсяване затвори училище с над 300 ученици в САЩ"}
{"url": "https://news.bg/world/tramp-pomilva-bivsh-medien-magnat-koyto-go-hvali-v-biografiya.html", "text": "Конрад Блек, бивш медиен магнат, който притежаваше Daily Telegraph и Spectator преди да бъде вкаран в затвора за измами, е помилван от президента на САЩ Доналд Тръмп малко след издаване на книга, в която хвали държавния глава на Съединените щати, пише \"Гардиън\".Роденият в Канада британски гражданин беше известен с екстравагантния си начин на живот, докато управляваше международна медийна империя, която включваше също Chicago Sun-Times и Jerusalem Post. Но в крайна сметка той се оказа в затвора, след като беше осъден на три години и половина през 2007 г. за източване на милиони долари от продажбата на вестници, притежавани от компанията, която той контролираше.От излизането си от затвора той се опитва да си изчисти името. През миналата година той публикува книгата Donald J Trump: A President Like No Other, в която пише, че американският лидер не е расист, сексист, подстрекател към война, луда глава, човек, който насърчава насилие. Авторът на книгата отбелязва, че президентът е погрешно разбиран.Тръмп лично се е обадил на Блек, за да му съобщи, че получава пълно помилване от президента, като го нарече \"големият лорд Блек\".Говорител на Белия дом поясни, че решението е взето заради \"огромния принос към бизнеса, както и към политическата и историческата мисъл\". Представителят добави, че лобиране от бившия държавен секретар Хенри Кисинджър, сър Елтън Джон и други e допринеслo за решението на Тръмп, който има право да помилва осъдени в САЩ.Блек, който закупи Daily Telegraph през 1986 г., е член на Камарата на лордовете от 2001 г.", "date": "2019.05.16", "title": "Тръмп помилва бивш медиен магнат, който го хвали в биография"}
{"url": "https://news.bg/regions/dvama-postradaha-pri-katastrofa-na-avtobus-na-gradskiya-transport-v-sofiya.html", "text": "Автобус на градския транспорт и лек автомобил се сблъскаха в София, предаде bTV.Пътният инцидент е станал около 8.30 часа днес на кръстовището между булевардите \"България\" и \"Иван Гешов\".Двама от пътниците в автобуса са леко пострадали - 48-годишна жена е с контузия в областта на лицето, а мъж на 27 години е с контузия на ръката. Те са прегледани на място от екип на Спешна помощ.Към момента движението в района се извършва нормално. Двете превозни средства са с леки щети.", "date": "2019.05.16", "title": "Двама пострадаха при катастрофа на автобус на градския транспорт в София"}
{"url": "https://news.bg/regions/puskat-bezplaten-internet-na-obshtestvenite-mesta-v-nedelino.html", "text": "Община Неделино спечели конкурса на Европейската комисия за безжичен iнтернет, съобщи БНР.Тя е една от 3400-те общини получили ваучер на стойност 15 000 евро от над 10 000 участвали в съревнованието.Със средствата ще бъде предоставена безплатна интернет връзка на обществени места - градският площад и бъдещият Градски парк \"Акад.Николай Кауфман\".", "date": "2019.05.16", "title": "Пускат безплатен интернет на обществените места в Неделино"}
{"url": "https://news.bg/regions/zatvoriha-plovdivsko-uchilishte-zaradi-nadvisnala-skala.html", "text": "Отмениха занятия в пловдивско училище заради надвиснала огромна скала, съобщава bTV.60-тонният скален масив може всеки момент да рухне върху сградата на Професионалната гимназия по дървообработване. По тази причина се е наложило учебните занятия да бъдат прекратени, за да се извърши обрушването му.В момента работници са на мястото. Предвижда се част от скалата да бъде премахната, за да не рухне върху училището. Обрушването ще продължи в следващите десетина дни.", "date": "2019.05.16", "title": "Затвориха пловдивско училище заради надвиснала скала"}
{"url": "https://news.bg/crime/i-v-s-ochusha-politsiyata-ne-otkri-stoyan-zaykov.html", "text": "Акция в село Очуша по сигнал, че Стоян Зайков е забелязан там, съобщи bTV. Претърсват се къщи.Малко по-късно от bTV уточниха, че заподозреният за убийството не е открит в селото. Заподозреният за убийството на млада жена в Костенец се издирва от седмица. Вчера на метри от дома си.Полицията е обсадила Костенец и претърсва всяка къща. Една от версиите е, че Зайков се е укривал в къщата на втората жертва.Пред общественото радио главният секретар на МВР Ивайло Иванов поясни, че издирването продължава, като се извършват претърсвания в района на населеното място.Той отбеляза, че все още няма да резултати от съдебно-медицинската експертиза и до този момент се отхвърля версията, че извършителят на двете убийства може да е един и същ.\"Нито една версия не изключваме. Имаме информация, че заподозреният е извършвал обири в неговата къща, но в последно време за пряк конфликт между двамата, нямаме никакви данни\", допълни още Иванов.По-рано днес на брифинг главният секретар заяви, че още По думите му престъпленията са извършени с различни оръжия.\"Най-вероятно убийството е извършено с огнестрелно оръжие, ловен патрон, има попадение от сачми, но след приключване на съдебно-медицинската експертиза ще имаме яснота\".Районът на Костенец продължава да бъде блокиран от полицията.Припомняме, на 10 май 38-годишната Милена Шишкова беше до дома си. До момента предположенията на полицията са, че убиецът е бившият й партньор Стоян Зайков., като до момента са  в града, но без успех.", "date": "2019.05.16", "title": "И в с. Очуша полицията не откри Стоян Зайков"}
{"url": "https://news.bg/crime/fermerat-pregazil-kradets-e-bil-politsay-v-rodinata-si.html", "text": "Фермерът, който в своя имот прегази крадец, е бил полицай. Димитракис Пирилис от Кипър, който от години живее и работи в България, 10 години е бил полицай в родината си, пише \"\".За делото пристигна негов роднина - Андреас. По думите му, Димитракис се е грижил за 4-ма по-малки братя в Кипър и помагал на майка си в отглеждането на картофи.\"Родителите му се разведоха, когато той бе на 14 г. Димитракис не позна майчина обич\", обясни Андреас.На заседанието присъства и жената, с която фермерът от 10 г. живее на семейни начала. Тя заяви, че имотът им от години е обект на кражби.Прегазеният Петър Гаджанов от Белозем, който е от ромски произход, преди преди години откраднал 8 коня от Пирилис. За това бил осъден на 7 г. затвор.", "date": "2019.05.16", "title": "Фермерът, прегазил крадец, е бил полицай в родината си"}
{"url": "https://news.bg/world/es-se-razpada-do-20-g-vyarvat-povecheto-evropeytsi.html", "text": "Повечето европейци вярват, че Европейският съюз най-вероятно ще се разпадне в рамките на едно поколение, въпреки че подкрепата за Общността достигна връх, невиждан от повече от 25 г., пише \"Гардиън\".В Германия, Франция, Белгия, Италия, Холандия, Австрия, Словакия, Румъния, Гърция, Чехия и Полша мнозинството от анкетираните са на мнение, че разпадане на ЕС е \"реалистична възможност\" през следващите 10-20 г.Проучването, поръчано от Европейския съвет за външна политика, показва, че 58% от хората във Франция вярват, че ЕС е много вероятно или вероятно да не съществува до 20 г. Пред Франция е само Словакия, където 66% споделят тази позиция.От 14-те държави (повече от 70% от местата в Европейския парламент), които са анкетирани от YouGov, само в Швеция (44%), Дания (41%) и Испания (40%) по-малко от 50% прогнозират край на Общността.Всеки трима на десет души казват, че конфликт сред страните членки на ЕС е реалистична възможност. 1/3 от анкетираните във Франция и Полша вярват, че може да избухне война в Общността.Европейците също се притеснени за колебливия просперитет. Проучването е установило, че само 1/3 от германците и ¼ от италианците и французите имат пари в края на месеца за несъществени разходи като ваканции и луксозни стоки.В Европа ¾ мислят, че политиката е разбита на национално и на европейско ниво. Във Франция само 15% са на мнение, че политическата система работи добре.Сондажът разкрива още, че почти 92% от анкетираните смятат, че ще изгубят, ако ЕС се разпадне.Иначе подкрепата за еврочленството е на най-високото си ниво от 1983 г.", "date": "2019.05.16", "title": "ЕС се разпада до 20 г., вярват повечето европейци"}
{"url": "https://news.bg/world/frantsiya-nyama-da-blokira-huawei-obyavi-makron.html", "text": "Президентът на Франция Еманюел Макрон заяви, че страната няма да блокира Huawei, няма да започва и някаква форма на технологична война, информира \"Ройтерс\".Той направи коментара след, който е включен в \"черен\" списък.\"Нашата перспектива е да не блокираме Huawei или друга компания, да защитим националната си сигурност и европейския суверенитет. Но аз мисля, че сега да се започне технологична война или търговска война...не е уместно\", каза Макрон на събитието VivaTech в Париж.", "date": "2019.05.16", "title": "Франция няма да блокира Huawei, обяви Макрон"}
{"url": "https://news.bg/regions/zhena-otkri-zhalti-paveta-v-dvora-si.html", "text": "Жена откри складирани 6 кв. м жълти павета в двора на имота си в столичния кв. \"Гео Милев\", предаде Нова телевизия.По думи на зам.-кметът на София Дончо Барбалов гражданите са открили паветата при ремонт на новозакупен имот. Той благодари за подадения сигнал - на мястото веднага са били изпратени хора, които са ги описали и паветата са били предадени за съхранение. Зам.-кметът обясни, че вече е невъзможно да се намерят стари жълти павета, тъй като те са произведения на 110 години.Барбалов добави, че вече са направени проучвания как биха могли да бъдат произведени новите жълти павета. Той увери, че организирането на производството им е въпрос на време и изрази надежда, че качеството на новите павета ще бъде като на оригиналните.Припомняме, в края на 2018 г. общинският съветник Иво Божков подаде сигнал в прокуратурата за лот ремонтираните столични улици. По случая започна и ", "date": "2019.05.16", "title": "Жена откри жълти павета в двора си"}
{"url": "https://news.bg/regions/avariral-tir-zatrudnyava-dvizhenieto-v-dupnishki-tunel.html", "text": "Движението по АМ \"Струма\" в посока София в \"Дупнишки тунел\" временно се осъществява само в изпреварващата лента, съобщава Агенция \"Пътна инфраструктура\".Причината е аварирал на пътя ТИР.", "date": "2019.05.16", "title": "Аварирал ТИР затруднява движението в \"Дупнишки тунел\""}
{"url": "https://news.bg/society/kandidatstvaneto-za-initsiativata-opoznay-es-izticha-dnes.html", "text": "Срокът за участие в програмата \"Опознай ЕС\" изтича днес.Всички младежи, родени между 2 юли 2000 година и 1 юли 2001 година, могат да кандидатстват за участие в инициативата на Европейския съюз.В кампанията ще бъдат възнаградени 30 000 младежи от всички държави членки. Те ще могат да пътуват безплатно до 30 дни между 1 август тази година и 31 януари 2020 година.От България към ЕС ще тръгнат 275 младежи.Инициативата започва през миналата година и е с бюджет от 16 млн. евро. Целта е младите хора да получат възможност да посетят други европейски страни и да научат повече за европейското културно многообразие и общите ценности.Кандидатстването става през Европейския младежки портал.", "date": "2019.05.16", "title": "Кандидатстването за инициативата \"Опознай ЕС\" изтича днес"}
{"url": "https://news.bg/health/bum-na-grip-nyama-uveryava-parviyat-zdraven-inspektor.html", "text": "Бум на грип у нас няма. В близко бъдеще не се очаква грипна епидемия. Това заяви пред БНТ главният здравен държавен инспектор доц. д-р Ангел Кунчев.Той успокои, че в момента сред населението се срещат леки респираторни заболявания. В повечето случаи за лечението им не се налагала лекарска намеса. Тези заболявания протичали бързо и леко, с болки в гърлото и кашлица.По думите на експерта децата не бива да се задържат вкъщи от родителите си, нормалният начин на живот за тях не бива да е в стерилна среда. Според него едно дете, което е попаднало в колектив, ще се срещне с подобни вируси, ще преболедува, ще натрупа антитела и ще изгради имунната си система.Друга тема, която Кунчев обсъди, беше свързана с зачестилите ухапвания от кърлежи. Той изтъкна, че в повечето случаи кърлежът може да се махне не от лекар, но трябва да се направи със защитена ръка. По думите му, колкото по-скоро се махне кърлежът, толкова по-добре. Това става с въртеливи движения, но кърлежът не бива да се мачка и деформира. Ако кърлежът е стоял впит дълго време, трябва да се обърнем към лекар.Не всяко охапване е опасно. Въпреки това, хората, намерили кърлеж по себе си, трябва да се следят за повишаване на температурата и друга сипмптоматика, допълни докторът.", "date": "2019.05.16", "title": "Бум на грип няма, уверява първият здравен инспектор"}
{"url": "https://news.bg/politics/bezlov-ne-ochakva-razkrivane-na-ofshorki-na-polititsi.html", "text": "Няма да има разкриване на офшорни сметки на политици. Това мнение изрази анализаторът Тихомир Безлов пред bTV по повод  службите да му предадат цялата налична информация за парите на властта в чужбина.Смятам, че господин Цацаров е много добре запознат с модела на офшорните зони, коментира още той.Според него случващото се трябва да се разглежда в предизборен контекст, тъй като двете водещи политически сили говорят за офшорките на конкурентната.Безлов изрази мнение, че е възможно в седмицата преди изборите да се извадят такива информации и да се подадат сигнали в ДАНС за някакви политици.Не факти и данни, а сигнали, уточни той. Според него проблемът е как се проверяват тези сигнали.В България, ако искате да създадете проблем на конкурента, подавате сигнал, за да го вкарате в една спирала от проблеми и проверки, посочи анализаторът.Той напомни, че за офшорните сметки на политиците се е заговорило малко след За да се иска подобна информация за сметки от офшорни страни, трябва да има някакво основание, като например престъпление или тероризъм, което е да е заявено в искането, отбеляза той.Според него не можело просто да се попита дали политиците имат сметки.Припомняме, че вчера главният прокурор  за всички банкови сметки, участие в офшорни компании, притежавани недвижими имоти в чужбина и други инвестиции от лица, заемащи висши публични длъжности и недекларирани по съответния ред.По-късно през деня стана ясно, че ДАНС От своя страна министърът на правосъдието Данаил Кирилов изрази мнение, че ", "date": "2019.05.16", "title": "Безлов не очаква разкриване на офшорки на политици"}
{"url": "https://news.bg/int-politics/yaponiya-zove-iran-da-zapazi-yadrenata-sdelka.html", "text": "Министърът на външните работи на Япония Таро Коно призова Иран да запази Съвместния цялостен план за действие относно ядрената си програма, предаде \"Спутник\".Запазването на споразуменията по Съвместния цялостен план за действие за ядрената програма е от ключово значение за режима на ограничаване на ядрените оръжия, както и за мира и стабилността в Средния Изток, заяви Коно на среща със своя ирански колега Мохамед Йавад Зариф в Токио.От своя страна Зариф увери, че Иран няма да напусне ядреното споразумение и разчита на подкрепата на Япония за запазването на всички ангажименти по него.Дипломатът изрази надежда, че Япония, като важен съюзник на САЩ, ще предприеме мерки за запазването на ценното международно споразумение.Припомняме, миналата седмица Съветът за национална сигурност на  Съвместния цялостен план за действие заради оттеглянето на САЩ от ядрената сделка. Мярката ще влезе в сила след 60 дни, ако не бъде постигнат напредък от европейските страни.През май 2018 г. САЩ оповести оттеглянето си от ядреното споразумение, обвинявайки Техеран в тайно развиване на ядрена програма, въпреки че доклади на Международната агенция за атомна енергия опровергаха това твърдение.През август Вашингтон възобнови санкциите срещу Иран, а през ноември Останалите участници в споразумението полагат усилия, за да запазят ядрената сделка в сила.", "date": "2019.05.16", "title": "Япония зове Иран да запази ядрената сделка"}
{"url": "https://news.bg/int-politics/stotitsi-hilyadi-v-braziliya-na-protest-sreshtu-sakrashtavane-na-razhodite-za-obrazovanie.html", "text": "Стотици хиляди бразилци излязоха на протести в градовете срещу съкращаването на разходите за образование, съобщава \"Гардиън\". Мярката е въведена от правителството на Жаир Болсонару и цели намаляване на общите разходи.Вчера Министерството на образованието в Бразилия обяви, че замразява близо една четвърт от разходите за образование на стойност 1,85 млрд. долара. По тази причина Бразилският национален студентски съюз призова за протести срещу планираните мерки.В над 200 града в страната се проведоха демонстрации, в които се включиха близо 150 000 души. В столицата около 7000 студенти и университетски преподаватели се отправиха към Конгреса с плакати срещу съкращенията. Един от тях гласеше: \"Образованието не е разход, а инвестиция\", а на друг пишеше: \"Без инвестиции няма знание\".Въпреки че протестите бяха предимно мирни, в Рио де Жанейро се стигна сблъсъци - демонстрантите подпалиха автобус и започнаха да хвърлят фойерверки по полицейски служители. Наложи се служителите на реда да използват сълзотворен газ и гумени куршуми, за да разпръснат множеството.", "date": "2019.05.16", "title": "Стотици хиляди в Бразилия на протест срещу съкращаване на разходите за образование"}
{"url": "https://news.bg/politics/nevezhestvo-ili-zhelanie-za-populyarnost-vizhda-harizanov-v-iskaneto-na-radev-za-proverka-na-ofshorkite.html", "text": "\"Офшорната сметка е защитена от банковата тайна на съответната зона. Има държави, в чиято конституция е записано, че банковата тайна е неприкосновена и да си мислим, че с някакви политически ходове и активности тук в България може да се повлияе на този процес и да бъде свалена банковата тайна за потенциални български политици, които са толкова глупави, че да имат офшорни сметки на свое име - пак казвам силно наивна е тази история\". Такова мнение изрази пред БНР Георги Харизанов от Института за дясна политика.Той изрази съмнение, че  ще даде резултат.Според него начинът, по който говори, е странен и може да означава две неща - или желание за продължаваща популярност на всяка цена, или дълбоко непознаване на материята.Харизанов недоумява и защо ако ДАНС са имали данни досега, че някой действащ политик превежда пари към офшорна сметка, все още не е обвиняем.Да си мислим, че с български инициативи на прокуратура, на ДАНС, ако щете и законодателни, можем да повлияем върху съхранението на банковата тайна от държави, които са офшорни зони, е доста наивно и по детски забавно, заключи той.Харизанов не може да си обясни и защо Цацаров проявява такава активност едва в последната година от мандата си, ако действително очаква да бъдат установени подобни парични трансфери и да се повдигнат обвинения.Очевидно стремежът тук е да се отговори на президентския призив и прокуратурата да покаже, че не се дистанцира от желанието на президента да бъдат направени проверки на офшорните сметки в чужбина, което пак казвам, само по себе си е изключително абсурдно, подчерта отново той.Припомняме, че вчера главният прокурор  за всички банкови сметки, участие в офшорни компании, притежавани недвижими имоти в чужбина и други инвестиции от лица, заемащи висши публични длъжности и недекларирани по съответния ред.По-късно през деня стана ясно, че ДАНС От своя страна министърът на правосъдието Данаил Кирилов изрази мнение, че ", "date": "2019.05.16", "title": "Невежество или желание за популярност вижда Харизанов в искането на Радев за проверка на офшорките"}
{"url": "https://news.bg/society/fandakova-obeshtava-da-raboti-za-vazhni-za-stolitsata-kauzi.html", "text": "\"Дими Паница е много тясно свързана с демократичния път на нашата страна и с изграждането на гражданското общество\". Това заяви столичният кмет Йорданка Фандъкова при откриването на едноименната улица, която е разположена между площад \"Народно събрание\" и булевард \"Васил Левски\", успоредна на булевард \"Цар Освободител\".Във времето на тежкия преход градоначалникът Димитрий-Иван Евстатиев Паница проправил пътеките на демократичните ценности и оставил изключителномного последователи.\"За него утвърждаването на демокрацията и осигуряването на качествено образование, са ключът към онази България, за която той си мечтаеш\", изтъкна столичният кмет.Тя посочи, че днес създаденото от него е голямо богатство за столицата - Институтът за изследване на близкото минало, Българското училище за политика, Американският университет в България и други.Фандъкова акцентира, че е имала честта да учи под ръководството на Дими Паница в училището за политика и получила много ценни уроци извън заниманията в училището. Тя поясни, че е получила важен урок от него затова, че политическите спорове и дебати са важни за демократичното общество, но трябва да има каузи и цели, които да обединяват обществото.Една такава цел е образованието на младите хора и то е нещо, за което трябва всички да работим, призова кметицата и обеща, че ще продължи да работи за обединение в името на важни за града и за страната ни каузи.Фандъкова завърши с това, че в навечерието на 24 май - Деня на славянската писменост и култура - страната ни е длъжна да съхрани паметта и да я предадем на децата си.На събитието присъстваха посланикът на Франция Ерик Льобедел, Марина Фон Кристиерсън, племенница на Дими Паница, проф. Минко Балкански, президентът на България в периода 2012-2017 г. Росен Плевнелиев, представилите на Столична община и други.", "date": "2019.05.16", "title": "Фандъкова обещава да работи за важни за столицата каузи"}
{"url": "https://news.bg/finance/976-leva-e-sredniyat-osiguritelen-dohod-za-april.html", "text": "Средният осигурителен доход за страната за март 2019 г. е 976,24 лв., съобщават от Националния осигурителен институт.За периода от 1 април 2018 г. до 31 март тази година средномесечният осигурителен доход възлиза на 912,69 лв. Именно той служи при изчисляването на размерите на новоотпуснатите пенсии през април.", "date": "2019.05.16", "title": "976 лева е средният осигурителен доход за април"}
{"url": "https://news.bg/regions/pozhar-izbuhna-v-bolnichna-staya-v-galabovo.html", "text": "Пожар избухна в болнична стая в Гълъбово, съобщават от полицията.Инцидентът е станал около 8.55 часа днес в болницата в града.На мястото се е отзовал екип от петима огнеборци. Те са установили, че гори дежурната стая на медицинските сестри на втория етаж на болницата.При пожара няма пострадали. 13 пациенти са били изведени от втория етаж на болницата. Пожарът е локализиран.", "date": "2019.05.16", "title": "Пожар избухна в болнична стая в Гълъбово"}
{"url": "https://news.bg/energy/v-balgariya-ima-problem-s-promishleniya-tok-edinstveniyat-konsensus-mezhdu-nek-i-biznesa.html", "text": "\"Господин Дачев каза, че ролята на НЕК е да произвежда толкова ток, колкото трябва на държавата. Има базови мощности, статистика 100 години и той (НЕК - бел. ред.) казвал колко да се произведе.Първо, това са неща, които бяха преди повече от 25 години. Така беше, настина, НЕК беше вездесъщият НЕК и той казваше кой колко да произвежда.Другото, което казаха е, че НЕК казва кое трябва да включим, еди-какво си, и дали да го включим или не.Вижте, НЕК спазва законите в страната, както разпоредбите на Комисията за енергийно и водно регулиране.НЕК няма задължение да продава ток на свободния пазар. Единственото задължение, което има НЕК за свободния пазар, е... това е по делото, което е на Европейската комисия към българската държава за манипулации на свободния пазар.\"Това заяви изпълнителният директор на Националната електрическа компания Петър Илиев, който се впусна в дебат в ефира на Нова с заместник-председателя на Асоциацията на индустриалния капитал в България (АИКБ) Румен Радев.На въпрос обаче как се получава дефицитът - в един ден има 14 хиляди kWh, а на другия 4 kWh - Илиев каза, че НЕК продава излишното си количество на свободния пазар, защото дружеството имало право на това. \"НЕК има задължение да доставя ток на населението, да доставя водни ресурси за напояване\", допълни той.Илиев беше твърдо категоричен, че НЕК не влияе на цената на тока и няма задължение. \"НЕК няма никакви задължения. На НЕК е вменено задължението да доставя ток на население, да го доставя на такива цени, да има сигурно снабдяване. Компанията нямала абсолютно никакви ангажименти за промишления ток\", бяха точните думи на Илиев.Това обаче не е пълната истина според Радев. И той започна подред.\"Естествено, че НЕК има задължение, като част от групата на Българския енергиен холдинг, включваща в този случай като генерации НЕК, АЕЦ \"Козлодуй\" и ТЕЦ \"Марица изток 2\" да изпълняват като минимум поне квотите, които трябва да бъдат заделени за ден напред. Не случайно говорим за минимални количества. Ако трябва да дръпнем назад чертата - откъде се появи този ангажимент? -По наказателно дело. Защо по наказателно дело? -Защото в България свободния пазар се манипулира.Може ли НЕК да влияе на цените? -Естествено, че може. НЕК има всъщност огромна роля в този един процес\", заяви Радев.От своя страна Илиев определи думите му за абсолютно неверни. \"Казаха, че НЕК е монополист. НЕК произвежда под 8% от електроенергията в България. Как ще е монополист\", захапа той.Илиев обясни, че НЕК работи изключително подчинено на нуждите на населението. По думите му през въпросните дни се очаквали сериозни валежи. Тогава НЕК имала задължението по превенция да изпразни язовирите, да няма наводнения.На въпрос дали за днес е било планирано токът да е по-скъп заради днешните валежи, Илиев обясни, че не може да каже. НЕК не отговарял за тока на свободния пазар. \"Имаме задължения, което ЕК, за да не наложи глоба на България, ние подписахме задължение всеки час да пускаме на борсата, за да бъде ликвидна количества, които ние сме задължени даже и по цена - ние го пускаме на цена, която е доста под себестойността.\"Илиев призна, че води комуникация с бизнеса. Призна и че в сектора има проблеми, които не можели обаче да се решат по този начин (с исканата му от бизнеса оставка - бел. ред.).В отговор Радев заяви, че НЕК е един особен казус, който може да повлияе на ценообразуването. \"НЕК е и обществен доставчик, и производство на електроенергия, НЕК е и търговец, в това число и на свободния пазар\", коментира той и направи сравнение с футбола. Ако си представим, че НЕК е реферът в мача, то в случая той имал правото и да отиграва топката, както и да направи асистенция за гол. \"НЕК може да изведе някого и да го направи голмайстор, може да го изведе в силно конкурента позиция по-напред\", обясни той.На въпрос защо все пак сме с най-скъпия ток в Европа, Илиев каза, че става въпрос за 2 дни. България си била избрала този модел. От 2014 година токът се продавал по графици, а от началото на миналата година целият свободен ток се продавал само на борсата.Бизнесът продължава да иска оставката на Илиев, посочи Радев. Всъщност работодателите от всички представителни организации искат \"силни мерки и реформи въобще в енергийната система\". Желанията на работодателите въобще не се изчерпвали с една конкретна физическа оставка.Радев коментира, че поведението на НЕК е неадекватно. По думите му не ставало въпрос само за две конкретни дни при скъпа цена на електроенергията. \"Не веднъж сме свидетели на практически изкуствен дефицит, търговски дефицит на електроенергия, я не за физически дефицит на електроенергия. Ако в един момент сме в дефицит от АЕЦ или НЕК, всъщност този ток го няма. Той е реализиран - някой търговец прави марш - предлагайки същия този ток на вътрешния пазар, отново в ден напред.\"Илиев прекъсна Радев: \"Аз не знам защо върху това да влияе НЕК. НЕК е обществен доставчик, доставя ток на населението. Излишният ток го предлага на свободния пазар. Този, който в даден час не му е необходим. НЕК предлага пикова електроенергия на свободния пазар само в случите, когато има излишна такава, какъвто беше случаят в края на месец април, когато предложи пикова по желание, от понеделник до петък, в светлата част на денонощието. Нито един български участник нямаше. Купиха го чужденци.\"И схватката продължи. Според Радев всичко е станало точно обратното.Радев: \"Вие дадохте пикова енергия, на 19 април организирахте търг с мощност 50 мегавата, с начална цена 95 лева. За какъв период от време? -За Великденските празници, до 30 април. Ясно е, че в този случай голяма част от индустрията не работи, официални празници са, знае се много добре. И на този фон се прави оправданието - \"аз ви предложих пик, а вие не го купувате\". Купиха се 25 мегавата на цена с 2 стотинки отгоре - 95.02 лева, и се разпродава в момент, в който не е нужен.\"Единственият консенсус в дебата беше около това, че в родната енергетика има проблеми с промишления ток.Радев обясни, че всъщност проблем се крие не в това, че цената се определя от пазара, а в това, че на пазара предлагането е ограничено. \"Представете си, че по някаква причина едни 30 мегавата, които са постоянен товар, са изтеглени от този пазар през някаква двустранна уговорка. Пазарът е толкова тънък, че тези 30 мегавата могат да го преобърнат като цена\", коментира зам.-председателят на АИКБ.Дебатът приключи със спор относно това дали поскъпването на тока рефлектира върху цените на стоките, достигащи до потребителите. Според Илиев това не е така - 2 дни токът бил по-скъп, после по-евтин от тока в съседните ни страни. Според Радев тази възможност е съвсем реална, защото всеки търговец после търси начин да реализира по-скъпата си продукция заради по-високата себестойност.", "date": "2019.05.16", "title": "В България има проблем с промишления ток - единственият консенсус между НЕК и бизнеса"}
{"url": "https://news.bg/int-economics/v-narushenie-na-zabranata-na-sasht-iranski-tanker-raztovarva-petrol-v-kitay.html", "text": "Танкер, превозващ ирански петрол в , разтоварва резервоарите за съхранение до китайския град Жушан, според данни от корабното проследяване на \"Рефинитив ейкон\", цитирани от \"Ройтерс\". Разтоварването на около 130 000 тона ирански петрол от танкера \"Маршал З\" е потвърден от представител на терминала за съхранение на петрол и бележи края на одисея с товара, който започва преди четири месеца.На 20 март \"Ройтерс\" съобщава, че ирански петрол е успял да избегне санкциите на САЩ за износ на петрол, като използват трансфери от кораб на кораб, включващи четири различни кораба, включително \"Маршал З\", и използват подправени документи, които маскират товарите като произхождащи от Ирак.Втори представител от оператора на терминала \"Жушан Жинрун Петролеум Трансфер\" коментира, че товарът не може да бъде ирански петрол, тъй като терминалът не е получил официални пратки от Иран поне през последните четири години.Разтоварването е по-малко от две седмици след като администрацията на американския президент Доналд  си по прекратяване на износа на ирански петрол чрез бракуване на отказите, предоставени на големи купувачи на суров петрол, включително Китай.\"Ройтерс\" следи движенията на \"Маршала З\" от януари, като използва данни за проследяване на кораби всеки ден, освен когато корабът е в открито море и извън обхвата на сателитите.От 22 март до пристигането на терминала \"Жинрун\" на остров Лиухен на 8 май, корабът поддържа постоянно водоизместване от 15,9 метра (52 фута), според данните от проследяването. Това показва, че товарът не е освободен преди да стигне до терминала, на около 30 км южно от Жушан, близо до Шанхай.\"Жинрун\", собственост на \"Херун Груп\", предлага складове в терминала, според уебсайта, което означава, че горивото може да се съхранява там без китайските митници и официално влизане в страната. На 12 май корабът завършва разтоварването, както се вижда от промяната на неговото водоизместване до 9 метра, и напуска терминала, показват данните от проследяването. Корабът се насочва към водите извън Сингапур и ще пристигне на 21 май, показват данните.\"Маршал з\" взима товара от по-голям танкер край бреговете на ОАЕ през януари. По-късно същия месец е прехвърлен петрол на втори танкер - \"Либия\", от Малайзийското пристанище Малака.Потенциалните купувачи, предпазливи заради санкциите на САЩ, стоят настрана от товара на \"Маршала З\". До 22 март танкерът изтегля петрола от \"Либия\" и остава край бреговете на Малайзия и Сингапур.През март и април корабът се оттегля от Сингапур и Малайзия, след което отплава за Хонг Конг и накрая до остров Лиухен, в източната китайска провинция Жежиан.\"Прозрачността е трън в корпуса на Маршала З от доста време и поради проблемите, свързани с предполагаемия произход на товара и никой не е успял да го докосне\", коментира Мат Стенли, нефтен брокер в Дубай.\"Ройтерс\" не успява да разбере финансовите условия около разтоварването, но участници в индустрията заявяват, че най-вероятно ще бъде предлаган на по-ниска цена, за да се гарантира продажбата.\"Някой в ​​Китай реши, че отстъпката, която този товар предлага ... е прекалено добра сделка, за да се пропусне\", допълва Стенли.\"Ройтерс\" не успява да потвърди и кой е закупил товара на танкера.Неуспешно е и точното определяне на собствениците на \"Маршал З\". Според доклад на корабособственика от 28 януари, танкерът е продаден на неразкрит купувач и е предназначен за плаващо съхранение.", "date": "2019.05.16", "title": "В нарушение на забраната на САЩ, ирански танкер разтоварва петрол в Китай"}
{"url": "https://news.bg/politics/puskat-tol-sistemata-ot-noemvri-i-bez-magistralna-mrezha.html", "text": "България не е държава, в която има изградена магистрална мрежа, но въпреки това от ноември месец обаче тол системата трябва да заработи. Това е категоричното мнение на министърът на регионалното развитие и благоустройството Петя Аврамова на брифинг в Министерския съвет след среща с премиера Бойко Борисов по темата за въвеждането на тол системата. Така на практика въвеждането на тол системата се отлага с 3 месеца, като бе планирано заплащането за тежкотоварните автомобили и автобуси да започне от средата на август месец.Средствата от АПИ от винетки са крайно недостатъчни и недостигът им е около 600 милиона - това са сметките на МРРБ.Тя обаче отказа да коментира какви са възможностите за тарифи в тол системата, които министерството предстои да обсъжда. Припомняме, че превозвачи се обявиха срещу първоначално обявените и предупредиха, че те ще се отразят на всички цени, включително и на цените на хранителните стоки.На срещата в Министерски съвет обаче всички са се обединили около това, че Зам.-министърът на регионалното развитие и благоустройството Николай Нанков и министърът на финансите Владислав Горанов са обсъдили на срещата с премиера и тестовете на устройствата.От утре започват разговори с Министерство на регионалното развитие и благоустройството, но  В рамките на три месеца ще се извършват тестовете, за да се провери реалната картина на трафика. Междувременно ще се работи и за обхват.Има изготвени , които ще бъдат предоставени на браншовите организации. Аврамова акцентира и върху това, че ще се обсъжда и обхватът на републиканските мрежи.От страна на браншовите организации правителството получава положителни оценки. След проследяване на реалния трафик на автомобили до 12 тона, над 12 тона и на автобусни превози ще бъде готов и окончателният вариант на размера на тол таксите. Аврамова подчерта, че ще се предприемат и действия за промяна в нормативната уредба, така че браншът да е конкурентоспособен, а държавата да има достатъчно приходи от тол такси, с които да ремонтира и изгражда пътища.", "date": "2019.05.16", "title": "Пускат тол системата от ноември и без магистрална мрежа"}
{"url": "https://news.bg/crime/zaloviha-varnenets-i-sofiyanets-pri-sdelka-za-7-kg-marihuana.html", "text": "Органите на реда във Варна заловиха голямо количество марихуана при спецоперация на полицията и Окръжната прокуратура в града.Двама души и канабисът са задържани в крачка - в момента на сделка.Става въпрос за 34-годишен варненец и 41-годишен столичанин. Те са хванати с близо 7 килограма марихуана.Продавач на канабиса бил варненецът, а купувачът бил от столицата. При момента на ареста им униформените открили няколко големи разфасовки с общо тегло 6.925 килограма.При последвалото по-късно претърсване на дома на продавача полицаите намерили още 482 грама от тревистата маса, както и значителна сума пари.Полицаите арестували и купувача - те изчакали той да сложи стоката в личния си автомобил.\"На 15-и май двамата са привлечени като обвиняеми за престъпления по чл. 354а ал.2 от НК - М.М. за разпространение и за държане с цел разпространение на високорискови наркотични вещества в големи размери, а Т.С. за държане с цел разпространение на високорискови наркотични вещества в големи размери и при условията на опасен рецидив.\" Това заяви окръжният прокурор на Варна Радослав Лазаров, цитиран от \"24 часа\".Ако двамата бъдат признати за виновни по повдигнатите им обвинения, те могат да лежат в затвора за голям период от време. Продавачът - от 3 до 12 години, купувачът - от 5 до 15 години.Вероятно и двамата ще получат сериозни финансови глоби.И двамата мъже са задържани за срок до 72 часа. Предстои прокуратурата да поиска срещу двамата да бъде взета мярка постоянен арест.", "date": "2019.05.16", "title": "Заловиха варненец и софиянец при сделка за 7 кг марихуана"}
{"url": "https://news.bg/regions/borisov-obeshta-utre-da-pusnat-vodata-v-general-toshevo.html", "text": "Квартал \"Пастир\" в Генерал Тошево вече 22 дни е без питейна вода, след като на 25 април беше установено, че водата е замърсена. Премиерът Бойко Борисов е поел ангажимент утре в 11 часа водоподаването да бъде възстановено, но само за санитарни и битови нужди. Това съобщи на брифинг след срещата с него в Министерския съвет кметът на Генерал Тошево Валентин Димитров.Пробите на водата продължават. Димитров предупреди гражданите да не използват водата за пиене утре до 11 часа.Проблемът трябвало да бъде решен от Вик и РЗИ-Добрич. Оказало се обаче, че няма лаборатория в България, която да изследва тези показатели под 0,1 микрограма на литър.Припомняме, забраната за ползване на водата за битови нужди и за пиене беше наложена на 25 април, след като се оказа, че във водопреносната мрежа са По тази причина  по случая. Заради продължителната липса на вода обаче н Останалите на сухо над 400 жители подготвиха петиция, с която искат да сезират \"всички държавни и общински институции, които имат пряка и косвена отговорност по настоящия проблем\".", "date": "2019.05.16", "title": "Борисов обеща утре да пуснат водата в Генерал Тошево"}
{"url": "https://news.bg/press/i-sasedat-na-zaykov-valentin-e-zastrelyan-premierat-borisov-nyama-natsionalna-strategiya-za-deteto.html", "text": "42-годишният Валентин от Костенец, който е братовчед и съсед на издирвания за убийство Стоян Зайков, е убит, каза главният секретар на МВР Ивайло Иванов на брифинт през журналисти. Той е бил застрелян с изстрел в брадата, а Зайков е подозиран за смъртта му, но оръжието е различно.Мъжът е бил видян жив за последно около 18 часа вчера. Жертвата не е имала връзка с Милена Шишкова, за чието убийство Зайков е търсен от петък.Национална стратегия за детето 2019-2030 няма. Това заяви премиерът Бойко Борисов преди началото на правителственото заседание. Той определи като лъжи, твърдения на родители, че има приета стратегия, която предвижда деца да се отнемат от родителите им.Към момента работата по проекта е спряна по разпореждане на министър-председателя.Борисов възложи на социалния министър всекидневно да казва, че такъв документ няма, заради подготвяните във фейсбук масови протести на родители срещу него. Той изтъкна, че вече е разпоредил да се вземат под внимание всички мнения и категорично да се защитава детето. Затова се изумявал от лъжите, изречени по тази тема.Около 1 млн. квадрата строежи на жилища, хотели и къщи по морето ще трябва да бъдат спрени преди началото на активния туристически сезон в летните ни курорти.Преобладаващата част от тях са в област Варна, сочат данните на Националния регистър за ново строителство и реконструкции в България. Там все още се работи по започнати през миналата година 740 хил. квадрата проекта. Около 450 хил. кв. м от тях са жилища, което е с 51% повече на годишна база. 117 хил. квадрата са хотелите. В област Бургас общо започналите градежи с РЗП над 1000 квадрата са за 581 хил. кв. м, като е отчетен ръст от 12%. Там обаче ваканционното строителство се възстановява по-бавно и ръстът е само 2 на сто.Най-активно в момента по Черноморието се строят хотели.МВР и ДАНС декларираха пълно съдействие на главния прокурор относно искането му за проверка на офшорки и офшорни сметки на лицата на висши публични длъжности, като депутати, министри, шефове на агенции и т.н.Това гарантира в кулоарите на Народното събрание шефът на спецагенцията Димитър Георгиев.\"Ние сме получили искане от главния прокурор. Ще извършим всичко, което е необходимо, и то в координация с всички държавни институции, които имат отношение по спецификата и тяхната компетентност. Така че, когато сме готови с информацията, ще я представим на вниманието на главния прокурор\", коментира Георгиев. Попитан дали ДАНС ще изчака да минат изборите, той уточни, че няма да се съобразява с тях, а ще действа по проверката.След като в началото на годината Агенция \"Пътна инфраструктура\" (АПИ) тихомълком назначи \"Интелигентни трафик системи\" за \"национален доставчик\" за тол системата, вече има и втора компания със същия статут. Става дума за \"Телетол\" АД. Договорът с новия събирач на електронни пътни такси е подписан на 14 май, съобщиха във вторник от \"Националното тол управление\". На сайта на тол управлението пише, че \"Телетол\" е регистрирана като доставчик на услуги на 18 март. Фирмата е създадена буквално дни преди това - на 22 февруари. Вчера зам.-министърът на регионалното развитие Николай Нанков обяви, че скоро ще има и трети \"национален доставчик\".Икономиката на България е нараснала с 3.4% на годишна база през първото тримесечие на годината, показват експресните данни на НСИ. В основа на растежа стои износът на стоки и услуги, докато при потреблението има известно забавяне на темпа на прираст. Спрямо предходното тримесечие увеличението на БВП е 1.1%. Това са най-високите стойности за последната година като очакванията на анализаторите са 2019 г. да е по-добра от предходната, когато икономиката отбеляза 3.1%Данните сега не са изненада - много икономисти очакваха силно начало на годината. Зад аргументите им стояха по-силните постъпления от ДДС, данните за промишлеността, както и за износа. Продажбите на стоки и услуги зад граница се увеличават по-бързо от вноса, което свива търговския дефицит.\"Инфосистемс интернешънъл\", която е собственост на \"Информикс груп\", зад която преди време е стояла кипърската офшорка \"МГ Октагон инвестмънтс\", е акционер в регистрираното през февруари дружество \"Телетол\", с което АПИ подписаха договор за електронното събиране на тол-таксите.Акционери в \"Телетол\" са компанията \"Нованор\" (70%) и \"Инфосистемс интернешънъл\" ЕАД (30%). Според Капитал \"Инфосистемс\" редовно е печелила поръчките, свързани с електронните услуги в столичния градски транспорт и се е превърнала в монополист.По-късно вчера зам.-министър Николай Нанков отрече, че пари събрани от пътни такси ще изтичат към офшорка, каквито информации имаше. През 2015 г. офшорните дялове в \"Информикс\" са били продадени на частно лице.Компанията \"Телетол\" е избрана като втори национален доставчик за събиране на пътни такси. Това става ясно от съобщение на Националното тол управление. Според него между Агенция \"Пътна инфраструктура\" (АПИ) и специално регистрираното през февруари тази година акционерно дружество \"Телетол\" е подписан договор на 14 май. Така \"Телетол\" АД става вторият национален доставчик на услуги за електронно събиране на пътни такси.", "date": "2019.05.16", "title": "И съседът на Зайков - Валентин, е застрелян, Премиерът Борисов: Няма национална стратегия за детето!"}
{"url": "https://news.bg/bulgaria/nova-direktsiya-v-dnsk-shte-kontrolira-stroitelniya-nadzor.html", "text": "Нова дирекция на ДНСК ще контролира дейността на лицата, упражняващи строителен надзор. Това предвижда приетият от Министерския съвет нов Устройствен правилник на Дирекцията за национален строителен контрол.Дирекция \"Въвеждане в експлоатация и консултанти\" ще подпомага началника на ДНСК при издаване на удостоверения или отказ от издаване на удостоверения за вписване в регистъра за упражняване на дейността \"консултант\", съгласно Закона за устройство на територията, както и при изпълнение на неговите правомощия за предсрочно прекратяване действието на издадените удостоверения.Новият Устройствен правилник запазва общата численост на ДНСК от 401 щатни бройки. От тях 351 щатни бройки са в специализираната администрация. В общата администрация се създават дирекциите \"Административно, информационно и финансово- стопанско обслужване\" и \"Правна\" с общо 45 щатни бройки.В специализираната администрация на ДНСК се създава и Главна дирекция \"Строителен контрол\". Към нея ще бъдат сформирани 28 регионални дирекции след преструктуриране на съществуващите в момента 6 РДНСК с общо 28 отдела към тях.С промените се повишава контролът в строителството с цел недопускане на извършване и въвеждане в експлоатация на строежи в нарушение на Закона за устройство на територията със строителни продукти, които не осигуряват изпълнението на основните изисквания към строежите. Обособяването на 28 РДНСК в областните центрове ще спомогне за подобряване качеството и бързината на административното обслужване на гражданите, юридическите лица в страната, както и на взаимодействието с другите институции и ведомства.", "date": "2019.05.16", "title": "Нова дирекция в ДНСК ще контролира строителния надзор"}
{"url": "https://news.bg/int-politics/helikopter-padna-v-r-hadzan.html", "text": "Хеликоптер падна в р. Хъдзън. Няма загинали в инцидента , съобщи полицията в Twitter. Отбелязва се, че пилотът не е стигнал до площадката за кацане в района на 30-та улица в \"Манхатън\".Пилотът е бил изваден от водата, той е наранил ръката си, съобщи Си Ен Ен. На борда на хеликоптера нямаше други членове на екипажа или пътници.Полицията препоръчва местните жители да не се доближават до мястото на спасителната операция.Властите разследват причините за инцидента.", "date": "2019.05.16", "title": "Хеликоптер падна в р. Хъдзън"}
{"url": "https://news.bg/world/gubernatorat-na-alabama-podpisa-zakona-sreshtu-abortite.html", "text": "Губернаторът на Алабама Кей Айви в сряда подписа противоречивия закон за абортите, който може да накаже лекарите, които извършват аборти с доживотен затвора, предаде Си Ен Ен.\"Днес аз подписах закона за Закона за защита на човешкия живот в Алабама, законопроект, който беше одобрен от преобладаващото мнозинство в двете камари на законодателната власт\", заяви Айви, републиканец, в изявление.\"За многобройните поддръжници на законопроекта това законодателство стои като силно свидетелство за дълбокото убеждение на жителите на Алабама, че всеки живот е ценен и че всеки живот е свещен дар от Бога.\", каза Айви.", "date": "2019.05.16", "title": "Губернаторът на Алабама подписа закона срещу абортите"}
{"url": "https://news.bg/world/tramp-predstavya-nov-plan-sreshtu-migratsiyata.html", "text": "Президентът на Съединените щати Доналд Тръмп ще представи нов план за имиграцията в четвъртък, съобщи CNBC. Медията цитира висши служители от администрацията. Според неназованите служители, планът ще включва изграждането на стена на американско-мексиканската граница, както и \"по-справедлива\" система от точки за имигранти, кандидатстващи за американско гражданство, които ще се основават на умения и ще облагодетелстват по-високообразованите личности. \"Това, което правим, е завършването на първата стъпка \", казва висш служител. \"Ще видим как всички реагират и след това ще видим как изглеждат стъпка втора и трета стъпка\", добави източникът. Длъжностните лица подчертаха, че администрацията на Тръмп ще представи плана на републиканските и демократическите депутати, но подчерта, че няма вероятност предложението да се превърне в закон в сегашната му форма.Тръмп критикува демократите, че отказват да променят имиграционните закони в страната и призовава за по-силни граници, за да предотвратят влизането на нелегалните имигранти в САЩ.", "date": "2019.05.16", "title": "Тръмп представя нов план срещу миграцията"}
{"url": "https://news.bg/world/kitayskiyat-lunohod-izpalni-nova-misiya.html", "text": "Учените представиха резултатите от анализа на пробите, събрани от обратната страна на луната от китайския луноход \"Юйту-2\", съобщи списанието Nature. Устройството, което се приземи в кратер на дъното на басейна на Южен полюс-Ейткен, успя да изследва лунната материя.Според изследователите лунният роувър е открил в мантията пироксини и оливини - минерали с високо съдържание на желязо. Отбелязва се също, че лунната кора се състои главно от плагиоклаз.Според учените потенциално падащите метеорити, които са довели до образуването на големи кратери, могат да пробият кората и да предизвикат появата на материята на повърхността на планетата.", "date": "2019.05.16", "title": "Китайският луноход изпълни нова мисия"}
{"url": "https://news.bg/int-economics/huawei-popadna-v-cherniya-spisak-na-sasht.html", "text": "Американското министерство на търговията постави китайския ИТ гигант Huawei и 70 свързани с него компании в черен списък, съобщи \"Ройтерс\".Черният списък ще създаде пречки за закупуването на компоненти на Huawei от американските компании. Освен това на Huawei ще бъде по-трудно да продава продуктите си в САЩ.Министерството на търговията смята, че  в Съединените щати заплашват националната сигурност на страната.По-рано беше съобщено, че американският президент Доналд Тръмп ограничи сделки в областта на IT-технологиите.Тръмп подписа заповед, с която обявява извънредно положение за защита на телекомуникационните мрежи на САЩ от чуждестранни заплахи.С документа се забранява на американски компании да използват телекомуникационно оборудване, произведено от компании, които са в черния списък на американското министерство на търговията.", "date": "2019.05.16", "title": "Huawei попадна в черния списък на САЩ"}
{"url": "https://news.bg/world/i-kmetat-na-nyu-jork-se-pritseli-v-beliya-dom.html", "text": "Кметът на Ню Йорк Бил де Бласио ще обяви кандидатурата си за президентските избори през 2020 г., съобщи АП.Очаква се Де Блазио да направи това по време на посещението си в Айова и Южна Каролина днес.Бил де Блазио е втори мандат кмет на Ню Йорк. Близки до политика източници посочиха, че той обмисля кандидатурата си от месеци.", "date": "2019.05.16", "title": "И кметът на Ню Йорк се прицели в Белия дом"}
{"url": "https://news.bg/world/pentagonat-hvarlya-novi-milioni-za-stenata-s-meksiko.html", "text": "Пентагонът подписа договор за 646 млн. долара с компанията Southwest Valley Constructors за ремонт на част от стената на границата с Мексико, съобщи АП.\" Southwest Valley Constructors, разположена в Албакърки, Ню Мексико, спечели договор за 646 млн. долара за проектиране и изграждане на стената в сектора на град Тусон, Аризона\", се посочва в изявление от Пентагона.Според договора строителните работи се планират да приключат до края на януари 2020 година. Четири дружества участваха в търга.На 10 май и.д. министърът на отбраната Патрик Шанахан одобри прехвърлянето на 1,5 млрд. Долара за изграждане на част от стена, дълга повече от 128 км. по границата с Мексико.", "date": "2019.05.16", "title": "Пентагонът хвърля нови милиони за стената с Мексико"}
{"url": "https://news.bg/world/ekaterinburg-protestira-sreshtu-vazstanovyavaneto-na-tsarkva.html", "text": "Втора вечер премина в протести и сблъсъци с полицията в руския град Екатеринбург.Хиляди жители на града протестираха срещу строителството на църква. Няколко десетки бяха задържани от полицията. Други десетки бяха ранени при сблъсъци в полицията и бяха откарани в болница.Обградени от всички страни от специалните части от ОМОН, жителите на Екатеринбург скандираха: \"Това е нашият град\".Жителите на града протестират не толкова срещу възстановяването на храма, колкото срещу унищожаването на парка- любимо място за разходка в центъра на града. Те смятат, че църквата може да бъде изградена и на друго място.Плановете на градските власти, които предизвикаха недоволството, са храмът да бъде възстановен на същото място, където се е издигал до 30-те години на миналия ХХ в., преди да бъде разрушен от комунистическия режим.При сблъсъците с полицията, която разпръсна със сила събралите се хора, се стигна и до арестуването на няколко десетки души. Съобщава се и за ранени.", "date": "2019.05.16", "title": "Екатеринбург протестира срещу възстановяването на църква"}
{"url": "https://news.bg/world/otnovo-voenni-udari-v-jemen.html", "text": "Военни сражения се разгоряха в Йемен. Примирието в Худейда беше нарушено, съобщи Ройтерс. Агенцията уточнява, че това става беше нарушено ден след като инспекторите на ООН бяха допуснати в стратегическото пристанище.През порта минават основните доставки на хуманитарна помощ о храни. Примирието в Худейда беше договорено миналия декември.Боевете в други части на страната продължават.", "date": "2019.05.16", "title": "Отново военни удари в Йемен"}
{"url": "https://news.bg/world/i-v-gartsiya-bolnitsite-stachkuvat-dnes.html", "text": "Гръцките държавни болници ще стачкуват днес. Здравните заведения ще приемат само спешни случаи, съобщават местни медии.Синдикатите настояват за повече пари в сектора и за по-добри условия на труд. Освен това се настоява пациентите да спрат да плащат за лекарства и здравеопазване.\"Общественото здраве се нуждае от инвестиции в човешки ресурси, медицинско оборудване и инфраструктура, така че гражданите да могат да спрат да плащат от джоба си част или всички разходи за лечение\", каза POEDIN.", "date": "2019.05.16", "title": "И в Гърция болниците стачкуват днес"}
{"url": "https://news.bg/weather/otnovo-dazhd.html", "text": "Днес облачността над по-голямата част от страната ще е предимно значителна. В сутрешните часове краткотрайно ще превали на места в Източна България. След обяд на много места, главно в Западна и Централна България, ще има краткотрайни, в отделни райони интензивни валежи, придружени с гръмотевици.Това съобщиха от НИМХ.Вятърът ще е слаб от изток-югоизток. Максималните температури ще са предимно между 18° и 23°, в София около 18°.Над планините ще е предимно облачно, по високите части и мъгливо. Ще има валежи от дъжд в следобедните часове, на места с гръмотевици. Над 2000 метра валежите ще са от сняг. Ще духа слаб до умерен вятър от юг-югоизток. Максимална температура на височина 1200 метра около 12°, на 2000 метра - около 5°.По Черноморието ще има значителна облачност. На места ще превали дъжд. Ще духа слаб до умерен вятър от източната четвърт. Максимални температури на въздуха: 18°-21°. Температурата на морската вода е 15-16°. Вълнението на морето ще е около 3 бала.", "date": "2019.05.16", "title": "Отново дъжд"}
{"url": "https://news.bg/education/chetvartoklasnitsite-s-posleden-izpit-ot-malkite-maturi.html", "text": "Днес е последният изпит от т.нар. \"малки матури\". На него ще се явят 60 000 четвъртокласници.Те ще проверят знанията си по \"Човекът и природата\".За оценка \"Отличен\" са нужни между 17 и 20 точки, а за оценка над \"Слаб\" учениците трябва да изкарат най-малко 7 точки на външното оценяване.Оценките не са решаващи за годишния успех на четвъртокласниците.", "date": "2019.05.16", "title": "Четвъртокласниците с последен изпит от \"малките матури\""}
{"url": "https://news.bg/int-politics/sasht-prekrati-vsichki-poleti-ot-i-do-venetsuela.html", "text": "САЩ прекрати пътническите и товарните полети от и до Венецуела от съображения за сигурност, предаде АФП. Това е поредната от мерките, които страната предприема срещу правителството на президента Николас Мадуро.От Департамента по транспорт посочват, че заповедта е била съгласувана с Държавния департамент на САЩ и Департамента по вътрешна сигурност.\"Къде, г-н Тръмп, е свободата, за която призовавате? Взимат това решение от омраза и за отмъщение и вредят на обикновения гражданин от средната класа\", коментира мярката Мадуро.Държавният глава на карибската страна добави, че Вашингтон действа по този начин, защото вижда, че \"превратаджийската политика е пред провал\".Според посланикът на Венецуела пред ООН Самуел Монкада САЩ се опитват да \"убият\" венецуелския народ, налагайки му ограничения за участие в международната търговия и лишавайки го от хранителни и медицински продукти, а вече и от пътувания.Прекратяването на полетите идва, след като на 1 май Федералната авиационна администрация, която регулира пътническите полети в САЩ, забрани на повечето американски оператори да летят на по-малко от 7 900 м над територията на Венецуела - също от съображения за сигурност.На 9 април пък Държавният департамент на САЩ постави Венецуела на най-високото рисково ниво (\"Да не се пътува\") заради \"престъпления, размирици, недостиг на здравни услуги, похищения, арести и произволно задържане на американски граждани\".", "date": "2019.05.16", "title": "САЩ прекрати всички полети от и до Венецуела"}
{"url": "https://news.bg/crime/s-prepraveno-orazhie-izvarsheno-vtoroto-ubiystvo-v-kostenets.html", "text": "С преправено самоделно оръжие най-вероятно е извършено Това заяви главният секретар Ивайло Иванов пред Нова телевизия. Все още няма категорични данни, че извършителят на убийството на Валентин Петров е издирванията вече 6-ти ден Стоян Зайков. Оръжието е огнестрелно, открити са следи от ловен патрон, очаква се да стане готова експертизата.Убитият е разведен, бившата му съпруга има детенце. Трупът му е открит от роднина, който го е потърсил. Петров и Зайков са роднини - трети братовчеди и съседи. Няма данни, че са били в пряк конфликт. При разпитите Валентин Петров е заявил готовност за пълно съдействие на полицията, която е проверила периметъра. Петров сам е проверил къщата си. Засега няма данни, че Петров е бил помагач в укриването, но полицията работи и по тази версия, като е иззела съответните материали от къщата му.Самият Зайков няма разрешително за оръжие и няма данни законно да притежава такова. Няма данни също да използва мобилен телефон, самият той поддържа много ограничени и оскъдни контакти. Като оскъдни определи сигналите от граждани Ивайло Иванов, въпреки че увери, че се работи по всеки един случай.Той призова отново да се подават сигнали, както и при контакт с издирваното лице да не се предприемат никакви действия.Полицията и жандармерията ще остане на място, за да гарантира сигурността на гражданите, увери още Ивайло Иванов. Всички специализирани части са на място в Костенец, включително жандармерията.Припомняме, на 10 май 38-годишната Милена Шишкова беше до дома си. До момента предположенията на полицията са, че убиецът е бившият й партньор Стоян Зайков., като до момента са  в града, но без успех.", "date": "2019.05.16", "title": "С преправено оръжие извършено второто убийство в Костенец"}
{"url": "https://news.bg/world/hvanaha-lidera-na-eta-sled-17-godishno-izdirvane.html", "text": "Министерството на вътрешните работи на Испания съобщи, че дългогодишният главатар на баската сепаратистка екстремистка организация ЕТА е арестуван във Френските Алпи, информират АП и Би Би Си.От 2002 г. властите издирват Хосе Урутикоечеа Бенгоечеа, познат като Хосу Тернера. Той е обвинен в престъпления срещу човечеството.В съобщение министерството пояснява, че Гражданската гвардия на Испания и френските разузнавателни служби са арестували Тернера тази сутрин в Саланш - град с 16 000 души население в източната част на Френските Алпи.Испанската прокуратура обвинява Тернера в атака с кола бомба пред казарми на гвардията през декември 1987 г., при която загиват 11 души, включително пет деца. От 1989 г. до 2000 г. лежа във френски и испански затвори.ЕТА (Euskadi Ta Askatasuna), или \"Баско отечество и свобода\", е баска организация, която се бори за независимост на Баския. Основана е през 1959 г. Тя е избила повече от 850 души по време на борбата си за независима държава в Северна Испания и Южна Франция.Организацията спира огъня през 2011 г., предава оръжията си през 2017 г. и се саморазпуска през 2018 г. Политическият лидер на ЕТА е арестуван след 17-годишно бягство от властите.", "date": "2019.05.16", "title": "Хванаха лидера на ЕТА след 17-годишно издирване"}
{"url": "https://news.bg/regions/dete-i-rabotnik-s-opasnost-za-zhivota-v-haskovskata-bolnitsa.html", "text": "Двама души са пострадали сериозно при стоварване на дърво върху тях през изминалото денонощие в Хасковско, съобщават от Областната дирекция на МВР в града.Първият пострадал е работник.Инцидентът станал вчера. В районното управление постъпил сигнал, според който в здравно заведение с личен превоз в откаран 37-годишен мъж от бургаското село Ябълчево. Мъжът бил в тежко състояние.Полицаите започнали действия по сигнала. Изпратеният на място екип установил, че причината за нараняванията на мъжа са следствие на стоварило се върху него дърво при извършване на сеч в землището на село Мандра.Медиците прегледали пострадалия и установили след скенер, че той е с фрактура на черепа, въздух в черният дроб и фрактура на първи прешлен. Мъжът е без чувствителност на долните крайници и е с опасност за живота.По случая е уведомена Инспекцията по труда. Образувано е досъдебно производство.По-късно в спешното отделение на болницата постъпил и още един пациент - 13-годишно момче от града. Върху него също се стоварило дърво при игра в комплекса \"Орфей\".Медиците са констатирали, че е с черепно-мозъчна травма и пряка опасност за живота.", "date": "2019.05.16", "title": "Дете и работник с опасност за живота в Хасковската болница"}
{"url": "https://news.bg/world/na-20-may-zelenski-vstapva-v-dlazhnost.html", "text": "Върховната рада на Украйна проведе заседание, на което определи датата на встъпването в длъжност на новия президент на страната Владимир Зеленски, съобщават руски медии.Инаугурацията на Зеленски ще се състои в 10,00 часа на 20 май. За предложението гласуваха 315 депутати.Владимир Зеленски в Украйна. Той получи подкрепата на 73,22% от избирателите. Съперникът му Петро Порошенко получи поддръжката на 24,45%.Съгласно законодателството на Украйна встъпването в длъжност на новия президент трябва да се състои в рамките на 30 дни след официалното оповестяване на резултатите от Централната избирателна комисия и публикуването им в Официален вестник.", "date": "2019.05.16", "title": "На 20 май Зеленски встъпва в длъжност"}
{"url": "https://news.bg/politics/advokatite-na-sad-zaedno-s-klientite-ako-im-pomagat-da-perat-pari.html", "text": "Адвокатската тайна няма да важи, ако клиент поиска консултация как да пере пари или как да финансира тероризъм. Това решиха депутатите, приемайки на второ четене Законопроекта за мерките срещу изпирането на пари. Адвокатите няма да са доносници, както обясни Маноил Манев. Никой никога не е искал това, никой никога не го е целил, поясни депутатът от ГЕРБ.само ако клиент поиска консултация как се перат пари или как се финансира тероризъм. в такъв случай, адвокатите стават съучастници в прането на пари или финансирането на тероризъм.Когато извършват престъпление, има Наказателен кодекс, изтъкна Манев, който е експерт по охрана и сигурност.Председателят на вътрешната комисия в парламента Пламен Нунев обясни колко дълга и трудна е била работата по закона.Припомняме, че първоначалните текстове ядосаха адвокатите, които трябваше да докладват на родното ФБР. Все пак адвокатите . Нунев е доволен, че се е стигнало до консенсус по измененията.", "date": "2019.05.16", "title": "Адвокатите на съд заедно с клиентите, ако им помагат да перат пари"}
{"url": "https://news.bg/int-politics/predstaviteli-na-maduro-i-guaydo-pregovaryat-v-oslo-za-prekratyavane-na-krizata.html", "text": "Венецуелското правителство и опозицията изпратиха пратеници в Норвегия, за да присъстват на преговори за начините за прекратяване на кризата в Южна Америка, въпреки че взаимното им недоверие и различията по ключови въпроси вероятно ще забавят шансовете за напредък, съобщава ЕнБиСи.Развитието отразява признанието, че нито една от страните не успява да надделее в борбата за власт, оставяйки Венецуела в състояние на парализа след години на хиперинфлация и недостиг на храна и лекарства.Това е и обрат в политиката на опозицията, която обвинява президента Николас Мадуро, че използва предишните преговори, за да печели време.Висши представители на двете страни ще участват в проучвателните дискусии в Осло, заявиха членове на конгреса, контролиран от опозицията в Венецуела. Делегации от двата противоположни лагера получиха отделни покани от норвежците, коментира един от официалните представители.Представителите включват информационния министър Хорхе Родригес от правителствена страна и Сталин Гонсалес, водещ член на Народното събрание, заявиха официалните представители.Мадуро не коментира директно преговорите по време на телевизионни изказвания, но обясни, че Родригес е на \"много важна\" мисия извън Венецуела.Планираните преговори вероятно намаляват предположенията, че САЩ, които са главният поддръжник на Гуайдо, могат да обмислят военни действия като начин за прекратяване на кризата в близко бъдеще.Американски официални лица заявиха, че се фокусират върху дипломатически и икономически мерки, за да принудят Мадуро, въпреки че лидерът на опозицията Хуан Г заяви, че неговият представител във Вашингтон ще се срещне с ръководителя на Южното командване на САЩ.Двете страни понастоящем имат различия по много въпроси. Опозицията настоява, че Мадуро е нелегитимно избран миналата година и че трябва да се оттегли, за да направи път за избори. Мадуро, от своя страна, обвинява опозицията, че са американски марионетки, възнамеряващи незаконно да превземат властта.Диалогът в Норвегия е в момент, когато предимно европейска група от държави се готви да изпрати високопоставена делегация във Венецуела, за да предложи решения за продължителната криза в страната.Международната контактна група се състои от осем европейски държави, ЕС и четири латиноамерикански държави.Групата е сформирана след като Гуайдо, председател на Народното събрание, се самообяви за временен президент на Венецуела в началото на тази година, като пряко предизвикателство към властта на Мадуро, който казва, че неговото правителство подкрепя социалистическите принципи на Уго Чавес.Опозицията, която е подкрепена от САЩ и около 50 други нации счита, че лошото икономическо състояние на Венецуела е резултат от години корупция и лошо управление.Мадуро обвинява санкциите на САЩ за проблемите на страната.Междувременно САЩ спряха всички търговски и товарни полети между САЩ и Венецуела, заявявайки, че политическите вълнения и напрежението там представляват риск за полетите.Съобщението на Министерството на вътрешната сигурност повлия на намаляващия брой полети между двете страни, тъй като американските авиокомпании вече не летят до Венецуела. Мярката отразява все по-лошите контакти между венецуелското правителство и САЩ.Условията във Венецуела \"заплашват безопасността и сигурността на пътниците, самолетите и екипажа\", съобщават от САЩ. Според тях, спирането на полетите ще продължи безкрайно, макар че решението може да бъде преразгледано, ако ситуацията във Венецуела се промени.Мадуро критикува спирането на полетите, като заяви, че мярката е атака срещу свободата на движение.Американските авиолинии спряха полетите си в средата на март, след като лидерите на синдикатите казаха на пилотите да не ходят там поради опасения за безопасността. Някои други международни авиокомпании също се отказват да летят до Венецуела преди години поради влошаващата се икономика на страната.Някои венецуелски авиокомпании са извършвали търговски полети до и от Маями, макар че тези вече са засегнати от проблемите в южноамериканската страна, включително и след неуспешния опит за военен преврат от страна на опозицията на 30 април.", "date": "2019.05.16", "title": "Представители на Мадуро и Гуайдо преговарят в Осло за прекратяване на кризата"}
{"url": "https://news.bg/regions/nov-stadion-v-borisovata-gradina-nyama-da-ima-spored-arh-zdravkov.html", "text": "Нов стадион на мястото на сегашния \"Българска армия\" вероятно няма да има. Това заяви главният архитект на София Здравко Здравков, цитиран от Той обясни, че до момента в дирекция \"Направление архитектура и градоустройство\" на Столичната община не е внесено никакво проектно предложение или инвестиционно намерение.Въпреки че преди месец бяха представени изображения от визията на нов стадион, засега намеренията на собственика на ЦСКА Гриша Ганчев да изгради нов стадион в Борисовата градина остават само на ниво идеи.Арх. Здравков посочи, че собственик на спортното съоръжение е Министерството на младежта и спорта. Ведомството е дало стадиона на концесия на футболния клуб. Ако те внесат аргументирано предложение, то може да бъде разгледано и обсъдено заедно с арх. Ковачев, който изработи проекта за ПУП на Борисовата градина, коментира още Здравков.Главния архитект подчерта, че през 70-те години се е ходело на мач с градски транспорт и велосипед, докато сега всеки ползва личен автомобил. Той напомни, че изискванията на ФИФА за стадионите са много сериозни и трябва да се осигурят паркинги и подстъпи към спортното съоръжение. На този етап обаче това трудно може да се осъществи в Борисовата градина. По тази причина евентуалният проект най-вероятно ще се осъществи на друго място в столицата.", "date": "2019.05.16", "title": "Нов стадион в Борисовата градина няма да има според арх. Здравков"}
{"url": "https://news.bg/world/leybaristite-nyama-da-podkrepyat-sdelkata-na-mey-za-brekzit.html", "text": "Лейбъристката партия ще гласува против споразумението на премиера на Великобритания Тереза Мей за напускане на ЕС, ако не бъде постигната сделка между правителството и опозицията.Това предупреди министърът за Брекзит в сянка Киър Стармър, цитиран от британски медии.\"Лейбъристите са против идеята да се прокарва споразумението за напускане без съгласувана сделка. Това ще постави каруцата пред коня и лейбъристите ще гласуват против на второ четене на тази основа\", обяви той пред парламента.Вчера стана ясно, че законопроектът ще бъдеБританските министри Стивън Баркли и Лиъм Фокс предупредиха, че ако не бъде прокарана сделката за Брекзит, Великобритания ще трябва да остане в ЕС или да напусне без споразумение.", "date": "2019.05.16", "title": "Лейбъристите няма да подкрепят сделката на Мей за Брекзит"}
{"url": "https://news.bg/int-politics/targovskata-voyna-sasht-kitay-sdelkata-na-tramp-sreshtu-voynata-na-sun-dza.html", "text": "Книгата на Доналд Тръмп \"Изкуството на сделката\" може да ви даде представа за това как той води преговори с Китай на фона на настоящата търговска война, пише БиБиСи в своя статия.Една от неговите бизнес философии се нарича отрицателно мислене - очакване на най-лошия резултат и подготовка за него. \"Винаги влизам в сделка, предвиждайки най-лошото\", пише той. \"Ако планирате най-лошото, ако можете да живеете с най-лошото, доброто винаги ще се погрижи за себе си.\"Но дали САЩ наистина са подготвени за абсолютно най-лошото, на което е способен Китай?В клип по Китайската централна телевизия, който вече е хит в китайските социални медии, анти-американското настроение изглежда е в своя връх. \"Китай не желае, но не се страхува да се бори\", казва водещият. \"След 5000 години ветрове и бури, какви ли не трудности е преживяла великата китайска нация?\"Ако погледнем по-назад в историята на Китай, Пекин може и да изважда страница от древното стратегическо ръководство на Китай \"Изкуството на войната\". Както авторът Сун Дзъ съветва преди около 2500 години: \"Ако опонентът ви е холеричен темперамент, се стремете да го дразните\".Ето какво може да направи Китай, за да \"дразни\" безспорно \"холеричния темперамент\" на президента Тръмп в тази търговска война.Да продаде държавните облигации на САЩКитай е най-големият чуждестранен притежател на американски държавни облигации, известни като държавни ценни книжа, но през март ускори продажбата си на тези облигации с най-бързи темпове след две години и половина - според данни на Министерството на финансите на САЩ.Пекин може да продължи да прави това - въпреки че това ще има определена цена и за тяхХу Хижин, главен редактор на \"Глобал Таймс\", който е публикуван от официалния говорител на Комунистическата партия \"Пийпъл'с Дейли\", пише: \"Китай може да спре да купува американски селскостопански продукти и енергия, да намалява поръчките на Боинг и да ограничава американската търговия с Китай. Учени обсъждат възможността за дъмпинг на американските държавни ценни книжа и как да го направят\".Анализаторите обаче твърдят, че това би навредило на Китай.Казано с прости думи, ако Пекин продаде американските държавни ценни книжа, тогава той ще обезцени американския долар - и това потенциално би могло да дестабилизира икономиката на САЩ.Но това не би било добре за Китай в дългосрочен план. Китай се нуждае от стабилна световна икономика, тъй като нейната икономика отслабва - така тази дестабилизация на САЩ би навредила на Китай.Продажбата на американските държавни ценни книжа също би обезценило китайските холдинги.Отслабване стойността на юанаКитайската валута се контролира, което означава, че не се търгува свободно. Централната банка ръководи къде трябва да бъде средата за валутата и след това се търгува около тези стойности.Това вече е направено през последните дни, което според анализаторите е сигнал към пазара, че Китай е готов да използва валутата като инструмент за компенсиране на влиянието на американските мита.Колкото по-слаба е китайската валута, толкова по-евтините са стоки й в САЩ. На теория това означава, че повече хора ще ги купуват, а китайските компании няма да страдат толкова много.Но недостатъкът е, че вносът на Китай също ще стане по-скъп - това ще засегне стоки като петрол и други суровини, от които се нуждае, за да запази икономиката си. Това е деликатен баланс - и трудна позиция.Ограничаване на чуждестранните инвестицииТова е една област, в която Китай наистина може да затисне САЩ. Преките чуждестранни инвестиции (ПЧИ) са ключов фактор за икономическия растеж на Китай - и също така получават дивиденти от чуждестранните компании, които инвестират в Китай, въпреки предизвикателната бизнес среда.Пекин обаче може да реши да направи средата още по-трудна. През 2018 г. Китай е вторият най-голям получател на ПЧИ в света и голяма част от тези пари идват от САЩ, дори когато търговската война между двете се засили.Според докладите обаче, Националният съвет за развитие и реформа на Китай - централната агенция за планиране на страната - пое отговорността да решава, кой ще има право да инвестира в страната въз основа на критериите за национална сигурност.Това е важен ход, защото сега съветът е еквивалент в някои отношения на Комитета за чуждестранни инвестиции в Съединените щати (CFIUS) - който оценява кои компании са рискови за сигурността и кои не.Пекин ще определи най-новите стъпки на САЩ да отреже Huawei от пазарите като дискриминационни - и би могъл да затрудни американските компании да получат лицензи за работа в Китай, обявявайки закупуването на американски продукти като анти-патриотични и да задържат стоки на пристанища и митници.Очаквайте повече американски фирми да се озоват под сериозен контрол, докато инвестират в Китай. Китай последователно заявява, че не иска да се конфронтира, казва, че САЩ са го притиснали в ъгъла.Всъщност, дори и да разгледате американските стоки на стойност 60 млрд. долара, за които Пекин повиши митата тази седмица, за да отговори на САЩ, мащабът на увеличението на митата е по-малък от това, което се отчита, според Винеш Мотвани от Silk Road Research.През декември Китай преустанови репресивните мита за превозни средства и авточасти, и това суспендиране се запази. Анализаторите коментира, че това е сигнал, че Пекин вероятно гледа положително към предстоящата среща на двамата лидери на Г-20 в Япония през юни.И все пак, \"Изкуството на войната\" на Сун Дзъ съветва: \"Нека плановете ви да бъдат тъмни и непроницаеми като нощта, а когато се раздвижите, ударете като мълния\".Вероятно, ако тези преговори през юни не минат добре, Китай си оставя достатъчно възможности за натиск и в бъдеще.", "date": "2019.05.16", "title": "Търговската война САЩ-Китай: \"Сделката\" на Тръмп срещу \"Войната\" на Сун Дзъ"}
{"url": "https://news.bg/economics/ot-babh-spryaha-nad-2100-kg-zhivotinski-hrani.html", "text": "Инспекторите на Българската агенция за безопасност на храните (БАБХ) спряха над 2100 кг храни от животински произход. От тях почти 540 кг е агнешкото трупно месо, което е без здравна и идентификационна маркировка, съобщиха от БАБХ.За унищожаване са пренасочени над 2100 кг храни от животински произход - говеждо месо, агнешки субпродукти, пилешки бутчета, млечни продукти, в това число близо 540 кг агнешко трупно месо без здравна и идентификационна маркировка, 5 л краве мляко, 510 бр. кокоши яйца. Изтеглени и насочени за унищожаване са и близо 37 кг храни от неживотински произход, включително козунаци, ядки и добавки в храните.За пръв път бе проверяван печата върху месото - син за месото от дребни преживни животни (ДПЖ) с произход България и червен за месо с произход различен от български (заклано в българска кланица, но с чужд произход).Спрените храни са след направени 4362 извънредни проверки за Великден и за Гергьовден - от 15 април до 6 май. Съставени са 57 акта за установяване на административно нарушение и са издадени 60 предписания.Инспектирани са търговски обекти, пакетиращи центрове за яйца, складове за търговия на едро с храни, заведения за обществено хранене и търговски обекти за търговия на дребно с храни, пазари и тържища, находящи се на територията на съответната област.Проверяващите са следили за правилно съхранение на храните, спазване на сроковете на съхранение, коректно етикетиране и маркиране на яйца, включително за недопускане на яйца от клас \"B\" в търговската мрежа, както и за наличие на документи за произход и безопасност.Сред най-честите несъответствия са предлагане на  и некоректно етикетирани съгласно действащото законодателство.Установени са и обекти, които работят без регистрация по чл.12 от Закона за храните. Инспекторите се натъкнали и на неспазване на Наредбата за специфичните изисквания за млечните продукти - .Има предлагане на плодове и зеленчуци без необходимите обозначения. По време на проверките са  по Системата за управление безопасността на храните - липса на проследимост на предлаганите храни, , за сграден фонд и оборудване и .На част от проверките е имало и служители от Икономическа полиция към областните дирекции на Министерството на вътрешните работи (ОДМВР).", "date": "2019.05.16", "title": "От БАБХ спряха над 2100 кг животински храни"}
{"url": "https://news.bg/education/52-650-uchenitsi-shte-se-yavyavat-na-matura-po-balgarski-ezik.html", "text": "52 650 ученици се явяват на матура по български език и литература (БЕЛ), съобщиха от МОН.Зрелостниците подали заявления за втори ДЗИ са 41 716.За изпита по желание заявление са подали 888 ученици, а да държат изпит за получаване на Степен на професионална квалификация (СПК) желаещите са 10 421 ученици.Квесторите за изпитите са 10 500 за изпита по БЕЛ, 9 500 за втория ДЗИ и 600 квестори за изпита по желание. Те ще осигуряват пропускателния режим на входа на училището. Учениците трябва да носят лична карта и служебна бележка за допускане.В класните стаи се осигуряват двама квестори, като в коридорите също ще има дежурни квестори. Учениците ще сядат на точно определените за тях места в залите.За ДЗИ по БЕЛ са осигурени 4143 зали в 677 училища, като в тях са включени и две училища в чужбина. За втория ДЗИ са предвидени 3861 зали в 608 училища, а за изпитите по желание залите са 174 в 61 училища.За по-голяма сигурност от МОН са осигурили и видеонаблюдение във всички зали, в които ще се провеждат изпитите и ще се размножават изпитните материали.На зрелостните изпити се ползва химикалка с черен цвят. ДЗИ продължават 4 астрономически часа.Матурите по български език, по чужд език и всички обществени науки се състоят от 3 модула. Времето за работа по първия модул е 60 минути. Вторият също е 60 минути, а третият - 120. Учениците със специални образователни потребности работят в отделни зали и имат два допълнителни часа за работа.За математика и природни науки модулите са 2. Първият е от 90 минути, а вторият - 150 минути.Зрелостникът няма право да си тръгне до 60 минути след началото на първия модул. Веднъж напуснал, не може да се връща.Първият държавен зрелостен изпит по български език и литература е на 21 май, а вторият по предмет по избор е на 23 май.Резултатите от матурите ще бъдат обявени до 13 юни.", "date": "2019.05.16", "title": "52 650 ученици ще се явяват на матура по български език"}
{"url": "https://news.bg/society/zhitelite-na-general-toshevo-izlizat-na-protest-vapreki-obeshtanieto-na-borisov.html", "text": "Жителите на квартал \"Пастир\" в Генерал Тошево излизат на протест, въпреки , че водата им ще бъде пусната утре, съобщи БНР.По думите обаче на организаторката на мирното шествие Росица Стоева водата ще бъде пусната само за битови нужди.Безводието в Генерал Тошево продължава повече от 20 дни, след като на 25 април стана ясно, че водата в района е натровена с пестициди.\"Водата е замърсена с пестициди. Тя не може да бъде изчистена, а дори в момента не може да бъде изследвана в нашата държава. Може да има отлагания. Водопроводът ни е от 1950 година\", подчертава организаторката.Кметският наместник на квартал \"Пастир\" Снежана Станева е категорична, че такава безотговорност на институциите не би се случила, ако ставаше въпрос за друг град.\"Пренебрегнати и унизени. Това е пълна безотговорност на институциите\", допълни тя.Припомняме, че вчера стана ясно, че започва Забраната за ползване на водата за битови нужди и за пиене беше наложена на 25 април, след като се оказа, че във водопреносната мрежа са По тази причина  по случая. Заради продължителната липса на вода обаче нОстаналите на сухо над 400 жители подготвиха петиция, с която искат да сезират \"всички държавни и общински институции, които имат пряка и косвена отговорност по настоящия проблем\".", "date": "2019.05.16", "title": "Жителите на Генерал Тошево излизат на протест, въпреки обещанието на Борисов"}
{"url": "https://news.bg/world/gazprom-samostoyatelno-zavarshva-severen-potok-2-v-sluchay-na-sanktsii-na-sasht.html", "text": "Заместник-министърът на енергетиката на Русия Анатолий Яновски заяви, че Газпром може самостоятелно да завърши строителството на \"Северен поток\" 2 в случай, че Вашингтон наложи санкции на компаниите, които работят съвместно върху проекта, информира ТАСС.По време на международната конференция \"Перспективи за енергийно сътрудничество Русия и ЕС. Газов аспект\" Яновски подчерта, че газовият гигант има финансовите средства, за да компенсира потенциално оттегляне на подизпълнители, които в момента полагат морския участък от тръбата.По-рано списание Foreign Policy писа, че двама американски сенатори са подготвили законопроект, който предвижда налагане на санкции на всички европейски физически лица и компании, които имат отношение към строителството на \"Северен поток\" 2.Руският външен министър Сергей Лавров разкритикува натиска на САЩ върху проекта, който се очаква да заработи от края на 2019 г. и да доставя на западноевропейски държави и предимно Германия 55 милиарда кубически метра газ на година.", "date": "2019.05.16", "title": "Газпром самостоятелно завършва „Северен поток” 2 в случай на санкции на САЩ"}
{"url": "https://news.bg/crime/osadiha-uslovno-kmeta-na-obshtina-rodopi-za-bezstopanstvenost.html", "text": "Осъдиха условно кмета на община Родопи за безстопанственост.Йордан Шишков е признат за виновен за това, че на 29 октомври 2010 г. и 17 януари 2011 г. не е положил достатъчно грижи за повереното му общинско имущество, от което са последвали щети в размер на общо 459 654,57 лв.Той сключил две спогодби по изпълнение на договори на общината с \"Интегрирани пътни системи\" АД - София, съгласно които били предвидени неустойки за всяко забавено плащане от общината (от 0,2 до 10% от просрочената сума). Въпреки че тези неустойки не фигурирали в първоначалните договори, общината платила съответно 148 472,57 лв. и 311 182 лв.Съдът уважи гражданския иск на община Родопи Шишков да възстанови пълния размер на нанесената щета. Освен това той е осъден да плати в полза на държавата 2537 лв. разноски по делото, както и 18 386,18 лв. държана такса върху уважения размер на гражданския иск.Специализираната прокуратура ще протестира присъдата от 1 година затвор с 3 години изпитателен срок, както и признаването му за невинен по обвинение за сключване на договори с търговски дружества без осигурено финансиране на изпълнението им в общинския бюджет. От това общината загубила още 116 327,19 лв. за арбитражни такси, експертизи и възнаграждения на арбитри.", "date": "2019.05.16", "title": "Осъдиха условно кмета на община Родопи за безстопанственост"}
{"url": "https://news.bg/health/2-godishno-dete-na-antivaksarka-se-zarazi-s-koklyush-v-pernik.html", "text": "Дете на 2 години и 6 месеца от Перник е диагностицирано с коклюш. Това заяви за news.bg заместник-директорът на Регионалната здравна инспекция в Перник д-р Нина Стаменова.Детето е вече се лекува амбулаторно, а диагнозата му е потвърдена от Националния център по заразни и паразитни болести (НЦЗПБ) в София.По думите на Стаменова детето живее в квартал \"Църква\" в областния град. Към момента няма данни за други деца с инфекциозната болест.Детето се е заразило, защото не е било ваксинирано с нито една от задължителните ваксини. Майката категорично отказала това с декларация, в която се позовала на европейски практики и законодателство на ЕС.Д-р Стаменова информира и че болното дете не е посещавало нито едно детско заведение, то било гледано вкъщи от родителите си, съответно няма опасност от разпространение на инфекцията.Детето също така се водило при общопрактикуващ лекар, но спрямо данните то никога не е било преглеждано.\"Ако детето беше имунизирано, сега нямаше да се разболее\", уверява здравният експерт.Стаменова коментира за news.bg актуалната през последните няколко години тема с антиваксърското движение. По думите ѝ темата днес е по-актуална от всякога и това се вижда и у нас покрай зачестилите случаи на заразени от морбили деца последните месеци.Според доктора в България има добре изградена практика в Регионалните здравни инспекции за максимален обхват на ваксинация. \"Благодарение на доброто имунизационно покритие в Регионалните здравни инспекции и добрата работа на общопрактикуващите лекари, у нас не се стигна до нещо по-сериозно\", обясни тя, но и отново акцентира върху вредата, която нанасят антиваксърите.News.bg припомня, че сериозни епидемии на морбили в момента има в съседните , и .Различни данни сочат, че броят на заразилите се само ще се увеличава. Според  близо 170 милиона деца по света под 10-годишна възраст не са имунизирани и защитени от болестта, а около 2 на всеки 1 000 случая имат фатален край. (СЗО) пък показват, че случаите на морбили са се увеличили с 50% само в рамките на изминалата 2018 година.И въпреки че нивата на ваксинация се подобряват, заплахата става все по-сериозна. Най-много случаи през 2018 година са регистрирани в , където заразените са над 10 пъти повече от следващата с най-много случаи - Сърбия.В България към края на месец април има над 450 случая на морбили в засегнати 11 области в страната по данни на Министерството на здравеопазването. Беше сформиран и .В началото на настоящия месец май , който предвижда глоби до 250 000 евро за родители, които отказват да ваксинират децата си срещу морбили. Солени , както и в много други страни по света.На въпрос дали в България може да се предприемат действия на законодателно ниво срещу родителите, които отказват да имунизират децата си, д-р Стаменова обясни, че всъщност у нас има подобни мерки, но те са много трудно реализируеми.\"Колегите общопрактикуващи лекари изискват информирани съгласия от всички родители. Декларацията за отказа от ваксини е пред мен - родителите се позовават на европейски практики и законодателство. Иначе у нас има разписана наказателна отговорност за родители, които отказват, но на практика това се прилага много трудно\", посочи експертът.Стаменова допълни, че въпреки това инспекциите у нас имат изключително голям ангажимент за превенция и лекарите водят истинска борба за по-висок имунизационен обхват на децата. Води се стриктен контрол при личните лекари. \"Повечето колеги, не мога обаче да използвам точен процент, поне за нашата област - имаме много висок обхват - над 95%\", посочи още зам.-директорът на РЗИ в Перник.В заключение тя предложи вместо финансови рестрикции у нас да се въведат текстове, които да дават възможност на контролните органи да следят за недопускането на неваксинирани деца в общи заведения като градини, ясли и други. \"Ако детето не е ваксинирано, не може да влезе в колектив. Това е превенция, за да не се допуска разпространението\", каза д-р Стаменова.", "date": "2019.05.16", "title": "2-годишно дете на антиваксърка се зарази с коклюш в Перник"}
{"url": "https://news.bg/int-politics/sasht-i-sayuznitsi-demonstrirat-voennomorska-sila-sreshtu-narastvashtata-mosht-na-kitay.html", "text": "Военни кораби от Франция, Япония, Австралия и САЩ проведоха първото си комбинирано военноморско учение в нова демонстрация на сила в азиатски води от САЩ и техните съюзници, които са загрижени за нарастващата мощ на Китай, съобщава \"Ройтерс\".Френският самолетоносач \"Шарл дьо Гол\" и неговата ескортираща група се присъединиха в Бенгалския залив към още пет военни кораба, включително японски хеликоптероносач, американски ракетен разрушител и австралийска подводница.Практиката е за плаване във формация, стрелба при реални военни условия, както и търсене и спасяване, според съобщение за пресата от Седми флот на САЩ.Докато военната мощ на Китай расте в региона, САЩ и Япония се стремят да изградят по-силни отбранителни връзки с други страни от Азиатско-тихоокеанския регион.Също така се стремят да изградя сътрудничество и с Франция и Великобритания, което би могло да помогне за противопоставяне на разширяващото се влияние на Китай.Японският самолетоносач \"Изумо\" и американският разрушител \"Уилям П. Лоурънс\", миналата седмица се присъединиха към кораби от Индия и Филипините за учения в Южнокитайско море.Тези маневри са след като два други американски военни кораба плаваха близо до острови в региона, претендирани от Китай и .Китай претендира за почти цялото стратегическо Южнокитайско море, като Бруней, Индонезия, Малайзия, Филипините, Тайван и Виетнам имат конкурентни претенции към части от него.САЩ, Япония, Франция и Австралия нямат никакви териториални претенции там.", "date": "2019.05.16", "title": "САЩ и съюзници демонстрират военноморска сила срещу нарастващата мощ на Китай"}
{"url": "https://news.bg/energy/rabotodatelite-osporiha-iskaniyata-na-proizvoditelite-na-tok-ot-vei.html", "text": "Организацията на българските работодатели оспорват исканията за допълнителни парични компенсации на така наречените \"малки производители на енергия от ВЕИ\".Това става ясно от отворено писмо от ротационния председател на Българската търговско-промишлена палата Цветан Симеонов и представителствата на АИКБ, БСК, БТПП и КРИБ.Според работодателите, малките производители на възобновяема енергия са получили двойно финансиране за изграждане на ВЕИ инсталации - по Програмата за развитие на селските райони - 2007-2013 г. и с преференциална цена за изкупуване на електроенергия, произведена от ВЕИ.България бе глобена от Европейската комисия (ЕК) да възстанови надплатена помощ за тези инсталации от 28 млн. лева, припомнят работодателите.\"Независимо от глобата, собствениците на тези инсталации претендират, че са \"инвеститори\", чиито \"инвестиции\" не са възстановени и протестират\", пишат от Асоциацията на организациите на българските работодатели (АОБР).Те изтъкват, че правилата за финансиране на схеми за производство на ток от Възобновяеми енергийни източници (ВЕИ), са прозрачни. Сред тях е изискване за , което да доведе до свръхсубсидиране на определена категория субекти и да влезе в противоречие с регламентите за държавна помощ.Искането за финансови компенсации е разгледано от Европейската комисия и Европейската сметна палата, според които има двойно финансиране на въпросните производители, твърдят работодателите.Според тях производителите на зелена енергия са получили помощ едновременно по мерки по Програмата за развитие на селските райони за периода 2007 - 2013 г. и по изкупуване на електрическа енергия по преференциална цена. За този период това също е нерегламентирана държавна помощ, изтъкват представителите на крупния бизнес в страната.През 2016 г. бе прекратено двойното плащане с промени в Закона за енергия от ВЕИ (параграф 18, ЗИД на ЗЕВИ), пишат от БТПП.Решението на Конституционния съд по въпроса е, че , като отбеляза заключението на ЕК и Европейската сметна палата при извършения одит по темата, пишат работодателите.", "date": "2019.05.16", "title": "Работодателите оспориха исканията на производителите на ток от ВЕИ"}
{"url": "https://news.bg/world/merkel-potvardi-che-nyama-da-zaema-post-v-es.html", "text": "Ангела Меркел заяви, че няма да заема политически пост след изтичането на четвъртия й мандат като канцлер на Германия, като отхвърли спекулации, че може да заеме висока позиция в ЕС в Брюксел, информира \"Ройтерс\".Не съм на разположение за друг политически пост, без значение къде ще е той, включително и в Европа, каза тя на пресконференция с холандския премиер Марк Рюте.Меркел предизвика нова вълна от спекулации, след като говори пси за бъдещето на Европа.Много хора се безпокоят за Европа, включително и аз. Това ми дава дори още по-голямо чувство на отговорност да се погрижа за съдбата на Европа заедно с другите, отбеляза тя пред \"Зюддойче цайтунг\". Тя поясни, че ще продължи да се бори за добра и просперираща Европа.Канцлерът обаче заяви ясно на пресконференцията, че ще се бори за Европа, докато е канцлер на Германия, а не на бъдеща позиция.Меркел - най-дълго служилият лидер в Европа -  и че се оттегля от политическия живот.През декември тя предаде По-рано тази седмица Каренбауер, наричана \"Мини-Меркел\", обяви, че няма амбиции да наследи Меркел на канцлерския пост преди 2021 г., когато мандатът на германския лидер приключва.", "date": "2019.05.16", "title": "Меркел потвърди, че няма да заема пост в ЕС"}
{"url": "https://news.bg/crime/pri-vzrivovete-kray-petolachkata-rabotnitsite-minali-instruktazh.html", "text": "При взривовете край Петолъчката инструктажът на работниците е бил направен и технологията за утилизация (обезвреждане, разделяне) на боеприпасите е спазена. “Това е мнението на вещото лице по делото за взривовете в базата за утилизация край пътен възел Петолъчката, представено на днешното заседание на Ямболския районен съд, съобщи БНР.При експлозията на 5 юни 2012 година загинаха трима работници и бяха нанесени щети за над 60 млн. лева.Експертиза за условията на работа в базата за унищожаване на боеприпасите беше представена днес пред съда. Според вещото лице . Икономическата експертиза не беше изслушана, тъй като вещото лице си е направило отвод.През юли предстои изслушването на още експертизи.Подсъдими по делото са собственикът на базата Десислав Делев, началникът на производството Иван Пеев и проектантът по взривните работи във фирмата Иван Табов. Те са обвинени, че при изпълнение на договор с Министерството на отбраната са държали и работили с взривни вещества, но не са взели необходимите мерки за сигурност при тяхното унищожаване, което е довело до фаталния взрив.", "date": "2019.05.16", "title": "При взривовете край Петолъчката работниците минали инструктаж"}
{"url": "https://news.bg/world/sauditski-vestnik-prizova-sasht-da-nanesat-hirurgicheski-udari-po-iran.html", "text": "Саудитски вестник, собственост на брат на престолонаследника Мохамед бин Салман, призова САЩ да нанесат \"хирургически удари\" по Иран в отговор на заплахите от Ислямската република, съобщава АП.Вестник Arab News публикува статия на редакцията на английски език, в която се отбелязва, че след  следващата логична стъпка \"трябва да бъде хирургически удари\".В материала се пояснява, че въздушните удари на САЩ в Сирия, където правителството се подозира в използване на химически оръжия срещу цивилни, \"установиха прецедент\". Допълва се, че \"очевидно, че санкциите на САЩ не изпращат правилното послание\" и че \"те трябва да бъдат ударени силно\", като се има предвид Иран. Не се посочва какви конкретно цели трябва да бъдат поразени.Издателят на вестника е Saudi Research and Marketing Group. Компанията дълъг период се управляваше от синове на крал Салман до 2014 г. Смята се, че отразява официалната позиция на страната.", "date": "2019.05.16", "title": "Саудитски вестник призова САЩ да нанесат „хирургически удари” по Иран"}
{"url": "https://news.bg/int-politics/avstriya-zabranyava-na-momicheta-v-nachalni-uchilishta-da-pokrivat-glavite-si.html", "text": "Младите момичета в австрийските начални училища вече няма да покриват главите си. Политиците от коалиционното правителство, съставени от консервативната Народна партия на канцлера Себастиан Курц и антимиграционната Партията на свободата са подкрепили новия закон, съобщава \"Фокс нюз\".Новата мярка забранява носенето на \"идеологически или религиозно охарактеризирано облекло\", което покрива главата, и уточнява, че се отнася до предмети, \"които покриват цялата или големи части от косата\".Новата забрана, вероятно ще се изправи пред Конституционния съд на Австрия, признава партията на Курц.Соня Хамершмид, бивш министър на образованието, заяви, че забраната като индивидуална мярка няма да бъде ефективна, тъй като след училище младите момичета ще ги използват отново.Предишното правителство на Австрия  на цялото лице в съдилища, училища и други \"обществени места\" и забраняваше на полицаите, съдиите, магистратите и прокурорите да ги ползват.Други европейски държави като , , ,  и  също са издали забрани.", "date": "2019.05.16", "title": "Австрия забранява на момичета в начални училища да покриват главите си"}
{"url": "https://news.bg/crime/ivaylo-ivanov-prizova-da-ne-se-podavat-falshivi-signali-za-zapodozreniya-ot-kostenets.html", "text": "Главният секретар на МВР Ивайло Иванов призова да не се злоупотребява и да не се подават недоброжелателни сигнали, както и хората да не предприемат самостоятелни действия в случай, че забележат издирвания мъж от Костенец. Това стана ясно от съобщение на МВР до медиите. \"Издирването на заподозрения продължава, но към този момент нямаме резултат\", поясни той. По думите му хората са започнали да се активизират и да им помагат. Той подчерта, че получават сигнали и от недоброжелатели.\"Не може да се злоупотребява с подобни случаи, още повече когато е известно, че полицията реагира сериозно и проверява абсолютно всеки един сигнал. Няма как някой от тях да бъде подценен\", изтъкна главният секретар.Той апелира да се спре с подаването на фалшиви сигнали, които затрудняват работата на служителите.Иванов уточни, че действията са във вътрешността и в периферията. Той обясни, че двете убийства по динамика на престъпленията не си приличат и нямаме категорични данни, че извършителят е един и същ.\"Единственото, което към момента можем да кажем със сигурност, е часът на смъртта е на 14 май вечерта\", посочи главният секретар. Според събраните данни е използван ловен патрон, 12 калибър, но вида на оръжието все още не е изяснен. Нямало следи от взлом няма в къщата, където е намерено тялото на втория убит. И в двата случая няма данни за съучастници.Главният секретар на МВР допълни още, че основната им цел е да се гарантира живота и здравето на гражданите, както и това на полицаите, затова се обмисля всеки ход.\"Денонощно сме тук и ще си тръгнем само, когато случаят приключи\", категорично заяви главен комисар Иванов.По-рано днес на брифинг главният секретар заяви, че още Припомняме, на 10 май 38-годишната Милена Шишкова беше до дома си. До момента предположенията на полицията са, че убиецът е бившият й партньор Стоян Зайков., като до момента са  в града, но без успех.", "date": "2019.05.16", "title": "Ивайло Иванов призова да не се подават фалшиви сигнали за заподозрения от Костенец"}
{"url": "https://news.bg/tech/kamion-bez-shofyor-veche-se-dvizhi-v-shvetsiya.html", "text": "Електрически автoнoмeн ĸaмиoн бeз ĸaбинa вече изпълнява тecтoви мapшpyти пo oбщecтвeнитe пътищa в Швeция - превозното средство вече ce cля c oбичайния тpaфиĸ, съобщава .Камионът, натоварен със стока, премина първото си изпитание в индycтpиaлнa зoнa. Той e дeлo нa шведската тpaнcпopтнa ĸoмпaния Eіnrіdе, предаде СNN.Πpoизвoдитeлят зaпoчнa дa тecтвa ĸaмиoнa нa ĸъcи yчacтъци пo пътищaтa в Йoншьoпинг, ĸoйтo e цeнтъp нa cĸaндинaвcĸия peгиoн и нaтoвapeн тpaнcпopтeн възeл. Oт ĸoмпaниятa ĸaзвaт, чe изпитанията щe ce пpoвeждaт дo ĸpaя нa 2020 гoдинa. Tова е пъpвият cлyчaй, в който aвтoнoмен ĸaмиoн бeз шoфьop e пycнaт в eĸcплoaтaция нa oбщecтвeни пътищa.Превозното средство е нapeчeно \"Т-Роd\". Дeйcтвиятa мy ce cлeдят диcтaнциoннo oт oпepaтop, ĸoйтo мoжe дa ce нaмecи пpи нeoбxoдимocт чpeз coфтyep. При други компании тecтoвeтe пpeминaвaт c шoфьop в ĸaмиoнa.Aвтoнoмнoтo пpeвoзнo cpeдcтвo тeжи 26 тoнa и e oбopyдвaнo c ĸaмepи, paдapи и 3D ceнзopи, ĸoитo дaвaт 360-гpaдycoв oбxвaт зa cлyчвaщoтo ce oт вcичĸи cтpaни. Cиcтeмaтa зa aвтoнoмнo шoфиpaнe - дeлo нa NVІDІА, ocъщecтвявa вpъзĸa c диcтaнциoннo ĸoмaндвaнe чpeз 5G мpeжa. C eднo зapeждaнe камионът мoжe дa изминe 200 ĸилoмeтpa.Mapшpyтът, ĸoйтo изминaвa пpeвoзнoтo cpeдcтвo oт cĸлaдa дo cгpaдaтa e caмo 300 мeтpa, нo вĸлючвa 5 пpaви ъглoви зaвoя и 100-мeтpoв yчacтъĸ oт пътя, пo ĸoйтo ce движaт дpyги ĸaмиoни и пpeвoзни cpeдcтвa.Oт Еіnrіdе ca уточнили, чe Т-Роd щe изминaвa тoзи мapшpyт пo няĸoлĸo пъти нa дeн пo вpeмe нa тecтoвия пepиoд. Maĸcимaлнaтa cĸopocт, ĸoятo мoжe дa paзвиe e 85 ĸилoмeтpa в чaca, нo ceгa пoзвoлeнaтa e caмo 5 ĸилoмeтpa нa чac. Toзи лимит нa cĸopocттa e нaлoжeн oт шведската Aгeнция пo тpaнcпopта.Cпopeд нeя, ĸогатo пътят имa натоварен yчacтъĸ е пo-дoбpe cĸopocттa дa e пo-ниcĸa. Бизнec индycтpиятa, ĸoятo paзчитa нa пpeвoзитe и дocтaвĸитe c ĸaмиoни, e eнтycиaзиpaнa зapaди нoвитe тexнoлoгии, ĸoитo дoвeдoxa дo cъздaвaнe нa aвтoнoмни мoдeли.Aмepиĸaнcĸaтa acoциaция зa ĸaмиoни e ĸaзaлa, чe тpaнcпopтнитe ĸoмпaнии ce нyждaят oт oĸoлo 60 000 нoви шoфьopи. B Eвpoпa cъщo нe дocтигaт 150 000 cлyжитeли, ĸoитo дa yпpaвлявaт ĸaмиoнитe в индycтpиятa.", "date": "2019.05.16", "title": " Камион без шофьор вече се движи в Швеция"}
{"url": "https://news.bg/bulgaria/komisii-zapochvat-otsenka-na-shtetite-ot-gradushkata-v-karlovo-i-nova-zagora.html", "text": "По разпореждане на министъра на земеделието, храните и горите Десислава Танева са съставени комисии за оценка на щетите от градушката в населените места край Карлово и Нова Загова, съобщиха от МЗХГ.Представители на общинските земеделски служби от утре започват да оценяват пораженията. Те ще имат задача да опишат щетите на земеделските стопани, за да им бъдат изплатени в най-кратки срокове обезщетения.Утре засегнатите населени места ще бъдат посетени от директора на областната дирекция \"Земеделие\" в Пловдив и директора на областната дирекция \"Земеделие\" в Сливен. За улеснение на засегнатите стопани е създадена организация за подаване а заявления за обезщетение до кмета на населеното място.От Изпълнителната агенция за борба с градушките съобщават, че в района на село Каравелово и в района на Нова Загора не са извършвани противоградови действия, тъй като те са извън защитаваната територия. От Агенцията припомнят, че не се извършват противоградови действия и над населени места.До края на месеца се очаква да стартира дейността на новоизградената ракетна площадка и команден пункт в района на област Стара Загора - Тъжа.", "date": "2019.05.16", "title": "Комисии започват оценка на щетите от градушката в Карлово и Нова Загора"}
{"url": "https://news.bg/int-politics/sasht-razshiriha-sanktsiite-sreshtu-rusnatsi-po-zakona-magnitski.html", "text": "САЩ разшириха санкциите срещу Русия по \"закона Магнитски\", предаде радио \"Свободна Европа\".В списъка са добавени чеченският спецотряд за бързо реагиране \"Терек\" и петима руски граждани.Сред тях е Абузайд Висмурадов, отговорен за убийства, изтезания и други груби нарушения на международно признатите права на човека, извършени срещу лица, които са се опитали да разкрият незаконна дейност, извършвана от чиновници от руското правителство.Двама от петимата санкционирани са свързани пряко с убийството на адвоката Сергей Магнитски, един с убийството на опозиционера Борис Немцов.Предвижда се блокиране на цялата собственост на санкционираните лица, а споразуменията, сключени с тях в САЩ се блокират.Към момента в списъка по \"закона Магнитски\" са включени 55 лица.", "date": "2019.05.16", "title": " САЩ разшириха санкциите срещу руснаци по „закона Магнитски“"}
