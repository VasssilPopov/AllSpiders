{"url": "https://news.bg/world/livan-iska-obyasneniya-ot-sauditska-arabiya-za-hariri.html", "text": "Ливанският президент Мишел Аун поиска обяснения от Саудитска Арабия за премиера Саад Харири, предадоха световните информационни агенции.Припомняме, че преди седмица той подаде изненадващо оставка, но все още не се е завърнал в страната си.Бейрут обвини Рияд, че го държи насила. Отвлечен ли е, попита държавният глава. Той направи това изявление на среща с чуждестранни посланици. Тези обвинения обтегнаха отношенията между двете държави. Саудитска Арабия нареди на гражданите си да напуснат Ливан и предупреди да не се пътува в страната.Той подчерта, че страната му е била хваната като заложник на екстремистката групировка \"Хизбула\", които са партньор в неговото коалиционно правителство и основен враг на Саудитска Арабия. Саудитска Арабия казва, че разглежда участието на \"Хизбула\" в ливанското правителство като \"акт на война\" срещу саудитското кралство.Ливанският президент Мишел Аун заяви, че няма да разгледа оставката на премиера, докато двамата не се срещнат лично.", "date": "2017.11.11", "title": "Ливан иска обяснения от Саудитска Арабия за Харири "}
{"url": "https://news.bg/int-politics/putin-i-tramp-kratko-no-dostatachno-za-siriya-kndr-ikonomikata-i-sigurnostta.html", "text": "Путин и Тръмп имат съгласие да продължат съвместните си усилия за борбата с ДАЕШ (Ислямската държава), потвърждават своя ангажимент към суверенитета, независимостта и териториалната цялост на Сирия и призоват всички страни в сирийския конфликт да вземат активно участие в политическия процес в Женева, съобщава \"Ройтерс\".На срещата на високо равнище в Азия и Тихоокеанския регион във Виетнам, Москва и Вашингтон се съгласиха, че няма военно решение за сирийския конфликт, според текста на съвместната декларация, публикувана на уебсайта на Кремъл.Президентът на САЩ коментира, че едно споразумение с руския президент Владимир Путин за Сирия би спасило много животи. \"Ние се съгласихме много бързо\", коментира Тръмп пред репортери на борда на \"Еър форс уан\", на път за курортния град Дананг до столицата на Виетнам Ханой. \"Това ще спаси огромен брой човешки животи\", допълва той.\"Говорихме по време на кръглата маса. Изглежда, че имаме много добри чувства един към друг и добри отношения, като се има предвид, че не се познаваме добре\", допълва Тръмп с уточнението, че той и Путин са имали два или три много кратки разговора.Тръмп изтъква повторното становище на Путин, че не се е намесвал в миналогодишните президентски избори в САЩ и добавя, че отношенията с Русия са важни.\"Всъщност би било чудесно нещо ... защото наистина може да ни помогне в Северна Корея. Имаме голям проблем със Северна Корея и Китай ни помага\", коментира Тръмп. \"Ако и Русия ни помогне в допълнение към Китай, този проблем ще изчезне много по-бързо\".Руският президент от своя страна коментира, че е провел нормален диалог с лидера на САЩ и описва Тръмп като цивилизован, образован човек с когото лесно може да се разбереш.На брифинг за репортери в края на срещата, Путин допълва, че все още има нужда от по-нататъшни контакти между САЩ и Русия, както на ниво държавни глави, така и на техни представители, за да обсъдят въпроси, включително свързани със сигурността и икономическото развитие.На пресконференция на срещата на високо равнище в Азия и Тихоокеанския регион във Виетнам, Путин коментира, че ограничаването на руските медии е атака срещу свободата на словото и допълва, че ответни действия на Русия ще бъдат пропорционални и реципрочни.\"Искам да насоча вниманието ви към факта, че няма - и няма как и да има - потвърждение, че руските медии са се намесили в предизборните кампании\", коментира Путин. могат да бъдат обявени за \"чуждестранни агенти\" и са длъжни редовно да декларират подробности за финансирането, финансите и персонала си.", "date": "2017.11.11", "title": "Путин и Тръмп - кратко, но достатъчно за Сирия, КНДР, икономиката и сигурността"}
{"url": "https://news.bg/int-politics/irak-zapochna-okonchatelna-ofanziva-sreshtu-daesh-v-rava.html", "text": "Иракските сили започнаха офанзива за превземането на Рава, последният град, контролиран от ДАЕШ (Ислямска държава), съобщава БиБиСи.Градът и няколко малки парцела земя са всичко, което остава под контрола на джихадистите в Ирак, след като по-големият град Ал Кайм падна миналата седмица. Превземането на Рава с офанзивата започната днес, поставя джихадистите на ръба на пълното поражение в Ирак.Съвместното оперативно командване съобщава, че две части на иракската пехота и сунитските сили са подкрепени и от авиация.Рава е един от няколкото града от двете страни на иракско-сирийската граница, използвани от ДАЕШ в така наречената \"провинция Ефрат\", за прехвърляне на бойци, оръжия и стоки между двете страни.Трансграничната провинция бе символ на намерението на джихадистите да изкоренят всички граници в региона и да унищожат спомените за споразумението \"Сикеш-Пикот\" от 1916 г., емблема на колониалното разделение на района.ДАЕШ са изгонени от около 95% от земята, завладяна от тях в Ирак, а повече от 4,4 милиона иракчани са освободени от управлението им, според коалицията, ръководена от САЩ.Групата има най-много няколко \"месеца (останали) като прото-държава\", коментира старши офицер на \"Кралските военновъздушни сили\" (RAF), който наблюдава британските въздушни удари срещу ДАЕШ в Ирак и Сирия.Журналисти коментират, че ДАЕШ \"почти сигурно ще се превърнат във бунтовническа организация\", която ще продължи да опитва да нанася атаки и в двете страни.", "date": "2017.11.11", "title": "Ирак започна окончателна офанзива срещу ДАЕШ в Рава"}
{"url": "https://news.bg/bulgaria/nad-150-dushi-i-120-mashini-rabotyat-po-lot-3-1-na-am-struma.html", "text": "Над 150 човека и около 120 машини работят по трасето на АМ \"Струма\" в участъка между Благоевград и Крупник , съобщават от Агенция пътна инфраструктура.Преди два месеца стартира строителството на лот 3.1. До Благоевград е извършено разчистване на площадката, изпълняват се изкопни и насипни дейности, изграждат се водостоци, селскостопански пътища. Общата дължина на отсечката е 12,6 км. В участъка между Благоевград и Крупник ще бъдат изградени 2 пътни възела и 20 големи съоръжения - мостове над реки, подлези и надлези.Очаква се обектът да е завършен през есента на 2019 г.Участъкът между Благоевград и Крупник от АМ \"Струма\" се изгражда със средства от Оперативна програма \"Транспорт и транспортна инфраструктура\" 2014-2020 г., която се съфинансира от Кохезионния фонд на Европейския съюз и националния бюджет. Тази седмица Европейската комисия одобри проекта за изграждане на 40 км от АМ \"Струма\" в участъците Благоевград - Крупник, Кресна - Сандански и тунел \"Железница\".В момента се провеждат бществените поръчки за изграждането на тунел \"Железница\", с прогнозна стойност 250 млн. лв. Срокът за подаване на офертите е до 17,30 ч. на 27 ноември т. г. Те ще бъдат отворени в 14 ч. на 28 ноември. Участъкът е разделен на три лота, а срокът за изпълнението им е 3 години.", "date": "2017.11.11", "title": "Над 150 души и 120 машини работят по Лот 3,1 на АМ \"Струма\""}
{"url": "https://news.bg/int-politics/izrael-svalyat-siriyski-razuznavatelen-dron-nad-golanskite-vazvisheniya.html", "text": "Израел са свалили сирийски разузнавателен дрон над Голанските възвишения, съобщава израелската армия, цитирана от \"Ройтерс\".Шпионският дрон е свален от ракета \"Patriot interceptor\" над Голан, зоната която разделя израелските и сирийските сили със споразумението за прекратяване на огъня след войната от 1973 г.Военните съобщават, че е вероятно дронът да е произведена от Русия, но това към момента не е ясно и не могат да се предоставят доказателства. \"Това беше разузнавателно средство (безпилотен летателен апарат), а не атакуващ дрон и ние проверяваме дали има връзка и с Иран и Хизбула\", коментира говорител на военните, лейтенант-полковник Джонатан Конрикус.Израелският министър на отбраната Авигдор Либерман съобщи, че Израел гледа сериозно на инцидента и ще реагира на всякакви провокации. \"Ние държим сирийския режим отговорен за всяко изстрелване или нарушаване на суверенитета и го призоваваме да задържи всички играчи, които действат на нейна територия\", коментира Либерман.Израел се опасява, че с победа на Асад, Иран ще се установи с постоянен гарнизон в Сирия и ще разпространи заплахата от подкрепяната от Иран Хизбула в съседен Ливан. Израел лобира пред Русия и Съединените щати за уверения, че ирански сили и Хизбула няма да бъдат допуснати да се разположат близо до границата или да се създадат бази в Сирия.\"Няма да позволим на шиитската ос да установи Сирия като водеща база\", добавя Либерман.", "date": "2017.11.11", "title": "Израел свалят сирийски разузнавателен дрон над Голанските възвишения"}
{"url": "https://news.bg/education/uvelichavat-sredstvata-za-uchilishtata-v-malkite-i-otdalechenite-obshtini.html", "text": "Три милиона лева са предвидени в бюджета за финансиране на обучението в професионални гимназии. Това съобщи днес министърът на образованието и науката Красимир Вълчев в Смолян след среща с директори на училища от региона.Средствата са за обучение по специалности, които са важни за пазара на труда, главно технически професии, както и за професии, необходими за конкретния регион. Ще има увеличаване на средствата за училищата в малките и отдалечените общини, каквито са и Родопите, коментира Вълчев.\"Идеята е да насърчим професионалните гимназии да ориентират профилите си според необходимостите на пазара на труда, а също и да ориентираме учениците. Целта ни е да насочим повече ученици към професионалното образование, защото занапред там ще могат да получават по-високи доходи. Ще ги насърчим със стипендии, ще преструктурираме профилите на професионалните гимназии, затова очакваме да ни подпомогнат и обществените съвети, в които има работодатели\", допълва образователният министър.", "date": "2017.11.11", "title": " Увеличават средствата за училищата в малките и отдалечените общини"}
{"url": "https://news.bg/comments/bronzovata-kashta-koyato-sazhivyava-mumii.html", "text": "Всеки път, когато в общественото пространство се заговори за изграждането на нов паметник или събарянето на вече съществуващ, в мен се прокрадва усещането за дежа-вю. С леко горчив привкус. Защото все ми се струва, че въртим една и съща плоча, която става все по-изтъркана. И по-неприятното - полза няма никаква. Все си мисля и че паметниците трябва да обединяват, а не да разединяват обществото, но българите като че ли не подхождат към този въпрос като братята македонци - за добро или лошо.Проектът и защо го правимПоводът за поредните дискусии в София е проектът \"Бронзовата къща\" на българския художник Пламен Деянофф, който живее във Виена. След сравнително кратък, но пък разгорещен дебат, столичният общински съвет реши окончателно да подкрепи проекта и даде разрешение монументът да бъде построен.Идеята на Деянофф е да построи сграда-паметник, над която работил в продължение на 12 години. Постройката трябва да бъде символ на българското европредседателство и да направи мост между България и Австрия, която поема лидерството на съюза след нас. Конструкцията ще е висока 14 м., а инсталацията ще бъде най-голямата скулптура в света, която се състои само и изцяло от 1000 ръчно отлети и обработени масивни бронзови елементи. Авторът казва, че е бил вдъхновен от Хрельовата кула в Рилския манастир, която е един от най-запазените образци за уменията на средновековните майстори.Пространството и възкръсналите мумииМонументът ще се извисява на мястото на мавзолея на социалистическата легенда Георги Димитров една година. Мястото било избрано от автора. Оказа се обаче, че то е особено проблематично, защото върху него тежи миналото. Доколко ще се преосмисли това централно за София, а и за България, пространство, не е много ясно. Особено след разгорещените идеологически дебати в СОС, които съживиха мумиите от не чак толкова далечното ни минало. Само няколко изречения от спора, смятам, са напълно достатъчни да покажат, че мястото действително все още е проблематично. Всъщност, вероятно трябва да върнем лентата по-назад в историята и да се запитаме защо бе съборен мавзолеят. И със събарянето му, успяхме ли да преодолеем травмите от този период. Отношението към символите на миналото е проблематично за всички бивши социалистически държави след промените. Но в малко от тях сгради се рушат. Преосмислят се, като се превърнат в музеи на социалистическото изкуство или побират архивите от миналата. Така дори успяват да привличат туристи. Но, тъй като в България най-разгорещено и прибързано подкрепяме крайностите, разрушихме мавзолея точно за толкова, за колкото беше издигнат - 6 дни, вместо да го оставим като символ на една страница, която би трябвало отдавна да сме отгърнали и забравили. Сега споровете се водят за паметник, който физически отдавна е премахнат, но усещането за онзи период от миналото ни очевидно още витае в съзнанието на повечето българи. И определено не е преосмислено.Кой поръчва музиката и кой ще плаща сметката България е най-бедната страна в ЕС и няма как да не се запитаме кой ще плаща сметката накрая. Колко ще струва изграждането на \"Бронзовата къща\" все още не е окончателно изчислено. По неофициална информация и предварителни изчисления цената е между 250 и 300 000 евро. Тъй като общината няма толкова средства, разходите по транспорта и монтажа ще се поемат от Австрия и от автора на мащабния проект. Въпросът за цената, очаквано, също стана повод за препирни в СОС. Общината ще трябва да осигури охраната, осветлението, а Трайчо Трайков от \"Реформаторския блок\" изчисли, че сумата за ток ще е около 15 лв. на ден. Остава неясно обаче кой ще плати за демонтажа на кулата. И какво ще стане с нея след изтичането на тази една година престой.Въпросите без отговорВсе още има въпроси, които нямат своя отговор - къде ще се съхранява \"Бронзовата къща\" след българското европредседателство, защо проектът е одобрен и гласуван, без \"конкуренция\" и без конкурс и. Достатъчно безопасна ли е кулата. Няма да коментирам факта, че символът на европредседателството прилича немалко по замисъл на неотдавна демонтирания паметник пред НДК. Само ще вметна - защо \"1300 години България\" не може, \"Бронзовата къща\" може? Може да се коментира и доколко кулата се вписва в архитектурата на централна София. Всъщност последният въпрос няма никакво значение, тъй като постройката ще остане на мястото на мавзолея само година.Стои и въпросът ако кулата оцелее, недемотирана за вторични суровини в тъмни доби, и авторът я подари на София и/или родината си, няма ли да започнат спорове, които слушахме с години за \"1300 века България\" - кой е отговорен за поддръжката, за охраната, къде да остане, чия е собствеността, тя културноисторическо наследство ли е или не, артефакт ли е или не, каква е стойността й и т.н.По-важното е, че няколко месеца преди изграждането, \"Бронзовата къща\" успя да съживи отдавна погребани мумии, да ни разедини и да ни скара. А ако сме разделени помежду си и не можем да изградим мост със собственото си историческо минало, как ще създадем връзката между страните от ЕС, които ще ръководим, макар и за 6 месеца. Предстои да видим и дано \"гледката\" е по-добра от тази, която видяхме при обсъждането на \"Бронзовата къща\" в СОС.", "date": "2017.11.11", "title": "\"Бронзовата къща\", която съживява мумии"}
{"url": "https://news.bg/politics/zaharieva-upalnomoshti-poslanika-ni-v-sarbiya-da-se-zaeme-s-kazusa-s-lekarite.html", "text": "По повод инцидента със задържането на български лекари в Босилеград Министерство на външните работи информира, че посланикът на България в Белград г-н Радко Влайков е получил инструкции още тази сутрин от министъра на външните работи Екатерина Захариева да постави въпроса пред сръбските власти.Припомняме,  Медиците са преглеждали пациенти в Културно-информационния център в града. Тримата са участвали в хуманитарна инициатива за оказване на медицинска помощ на местното българско население.Медиците ни бяха освободени от Босилеград след като се намеси консула ни в Ниш Едвин Сугарев.Припомняме също така, че ВМРО застана в защита на сънародниците ни в Сърбия. В официално писмо партията изтъква, че винаги е защитавала българите в Западните покрайнини и че чрез дипломатически канали ще провери случая.Евродепутатът Ангел Джамбазки се ангажира в понеделник да внесе сигнали до Европарламента и Европейската комисия. За случая в Западните покрайнини Джамбазки ще сезира комисаря разширяването и комисаря по външните работи.", "date": "2017.11.11", "title": "Захариева упълномощи посланика ни в Сърбия да се заеме с казуса с лекарите"}
{"url": "https://news.bg/int-politics/s-vizitata-si-v-aziya-tramp-se-moli-za-yadrena-voyna-smyata-kndr.html", "text": "Северна Корея съобщава, че първото пътуване на американския президент Доналд Тръмп в Азия показва, че е \"разрушител\" и моли за война на Корейския полуостров, съобщава \"Ройтерс\".\"Тръмп, по време на посещението си, показа истинската си природа като разрушител на световния мир и стабилност и моли за ядрена война на Корейския полуостров\", коментира говорителят на външното министерство на КНДР в изявление на държавната информационна агенция.Тръмп предупреди Северна Корея да не подценява Съединените щати, по време на посещението си в Южна Корея.Говорителят на Северна Корея коментира, че нищо няма да попречи на Пхенян да преследва програмата си за ядрени оръжия.", "date": "2017.11.11", "title": "С визитата си в Азия, Тръмп се моли за ядрена война, смята КНДР"}
{"url": "https://news.bg/int-politics/si-dzinpin-i-abe-zatoplyat-otnosheniyata-mezhdu-dvete-strani.html", "text": "Китайският президент Си Дзинпин на среща с японския премиер Шиндзо Абе призовава Токио да \"предприеме практически стъпки за подобряване на отношенията с Китай\".Китайската информационната агенция \"Синхуа\", цитирана от ТАСС съобщава, че двамата са разговаряли в Данан, Виетнам. Си Дзинпин също така призова президента на Република Корея Мун Дже Ин, да продължи диалога с КНДР.Японският премиер и китайският президент приветстват \"новото начало\" на отношенията между страните и са съгласни да работят по-тясно по отношение на Северна Корея, съобщава \"Ройтерс\".Връзките между Китай и Япония, втората и третата по големина икономики в света, са засегнати от дългогодишен териториален спор за няколко острова в Източнокитайско море.\"В края на срещата президента Си Дзинпин заяви, че това е среща, която отбелязва ново начало на отношенията между Япония и Китай. Напълно чувствам това по същия начин \", коментира Абе пред репортери.Абе коментира и предложение да посети Китай в подходящо време, което след това ще бъде последвано от посещение на Си Дзинпин в Япония. На срещата двете държави се договорят и за тристранна среща на високо равнище с Южна Корея възможно най-скоро. \"Ситуацията в Северна Корея е в много важна фаза и ролята, която има Китай, е много голяма\", коментира Абе.Китай и Япония договорят да ускорят преговорите за комуникационен механизъм за ранно предупреждение между военните си сили, допълва Абе. Японският премиер предлага двете страни да си сътрудничат в икономически и бизнес план в трети държави.Припомнаме, Южна Корея се присъедини към три американски самолетоносача за участие в съвместни бойни учения от 11 до 14 ноември, като военноморските кораби на Южна Корея ще участват в игрите до източното крайбрежие на страната.Япония също съобщи, че ще изпратят единия от двата си големи хеликоптероносача и други два кораба на ученията. Японските кораби \"Исе\", \"Иназума\" и \"Макинами\" ще участват в игрите с американските самолетоносачи, поясниха от японската армияНа трите американски самолетоносача има общо около 200 бойни самолета.", "date": "2017.11.11", "title": "Си Дзинпин и Абе затоплят отношенията между двете страни"}
{"url": "https://news.bg/health/deset-patsienta-poluchavat-inovativno-kardilogichno-lechenie-v-plovdiv-i-stara-zagora.html", "text": "Десет пациента в три болници в Пловдив и Стара Загора получиха шанса да се лекуват чрез най-иновативните миниинвазивни сърдечносъдови интервенции, приложени от водещи специалисти от България и света. Това се случи на VIII-я конгрес на Българското дружество по интервенционална кардиология (БДИК), провел се в Пловдив.Манипулациите, извършени в УМБАЛ Св. Георги, УМБАЛ Пълмед Пловдив и Болница Тракия - Стара Загора, бяха излъчвани на живо на кардиологичния конгрес, а напътствия и дискусии относно хода на процедурите получаваха от едни от най-добрите инвазивни кардиолози в света. \"Това е един от най-добрите методи за обучение, защото в нашата професия 50% от успеха е плод на работа, 40% на гледане и останалото се дължи на четене\", споделя д-р Валери Гелев - председател на БДИК.Над 300 медици от България и света обсъждаха новостите в света на инвазивното лечение на сърдечносъдови заболявания. \"Конгресът и тази година е на международно ниво както като представителност на делегатите, така и като споделени постижения в областта\", коментира доц. Кирил Карамфилов - член на УС на Дружеството на кардиолозите в България.На конгреса бяха представени и обсъдени всички най-нови решения в областта, включително съвременните световни и европейски препоръки, които включват все повече минималноинвазивното интервенционално лечение като стандарт и при заболявания, които до този момент са лекувани препоръчително с отворена хирургия - стволови стенози, структурни и клапни заболявания, сложни коронарни запушвания и др.\"Все още за нас са предизвикателство клапните заболявания. Това са скъпо струващи методи, но съм сигурен че най-много до 10 години инвазивната кардиология ще се занимава по равно с лечение на коронарни артерии и на структурни заболявания\", споделя д-р Гелев.Проф. Джордж Сианос - един от чуждите лектори сподели, че поредното му идване в България е потвърдило мнението му, че българските специалисти са на международно ниво. \"Преди седмица аз и д-р Гелев бяхме на едно от най-значимите събития в областта в Денвър, САЩ, и мога да ви уверя, че това, което беше представено като постижения там, видях приложено от българските лекари в катеризационните днес тук.\", допълва Проф. Сианос.Д-р Гелев припомня, че тази година се навършват 40 години от първата направена ангиопластика и 15 години от поставянето на клапа по ендоваскуларен път. \"За тези години е направено страшно много в сферата на инвазивната кардиология, а бъдещето е в усъвършенстването на наличните методи за лечение на заболявания на сърцето, което беше обект на този форум\", заключи д-р Гелев.", "date": "2017.11.11", "title": "Десет пациента получават иновативно кардилогично лечение в Пловдив и Стара Загора"}
{"url": "https://news.bg/regions/institutsii-i-grazhdani-zavarshvat-hrama-sveti-stefan-v-stolichniya-yuzhen-park.html", "text": "Да се обединят усилията на институциите, на Столична община, на Столичния общински съвет, на Светия синод и други, за да се доизгради започнатият храм \"Свети Стефан\" в Южния парк, обсъждат в СОС. В дневният ред на СОС е и безвъзмездното учредяване право на строеж за изграждане на православен храм в кв. \"Изток\".\"На територията на Южния парк се намират четири района, които нямат църква. Предлагам спешно да се предприемат мерки и действия. СОС да даде пример и заедно с гражданите от района да се организира дарителска кампания за набиране на средства за довършването на храм \"Свети Стефан\"\", коментира общинският съветник Симеон Славчев.Църквата е започната преди години, но все още има само основи, а преди месеци там е открит параклис, но за градежа на храма са необходими още средства. \"Основите са излети, но ако не се предприемат мерки всичко построено досега ще трябва да се разруши. Затова е необходимо да спасим изграденото до момента, както и да се завърши храмът. Ако през зимата успеем да съберем средства на пролет спокойно може да се завърши тази църква\", допълва Славчев.", "date": "2017.11.11", "title": "Институции и граждани завършват храма \"Свети Стефан\" в столичния \"Южен парк\""}
{"url": "https://news.bg/world/bahreyn-obvinyava-iran-za-vzriva-na-petroloprovoda.html", "text": "Властите в Бахрейн обвиниха Иран за взрива на петролопровода от петък, предаде \"Ройтерс\".Случилото се разглежда като саботаж срещу управляващите и атентат. Взривът избухна на около 15 км столицата Манама. Няма данни за жертви и ранени. Живеещи в района са били евакуирани.  Съоръжението оказва сериозно влияние върху доставките на петрол от Кралството. Бахрейнското правителство обвинява Ислямската република в опити да дестабилизира страната им.Там е разположен Пети флот на американските военноморски сили.Мюсюлмани шиити често са обвинявани за поддръжници и шпиони на Техеран. Междувременно, Саудитска Арабия, друг важен съюзник на САЩ в региона и критик на Иран, обяви, че затяга мерките за сигурност във връзка с взрива. Иран отрича обвиненията в спонсорство на тероризма. ", "date": "2017.11.11", "title": "Бахрейн обвинява Иран за взрива на петролопровода"}
{"url": "https://news.bg/int-politics/erdogan-kritikuva-sauditska-arabiya-za-termina-umeren-islyam.html", "text": "Турският президентът Ердоган заявява, че идеите за \"умерен\"  и \"неумерен\" ислям, са изобретени от Запада, за да \"отслабят\" вярата, съобщават иранската агенция ABNA и Daily News.Говорейки на голяма инвестиционна конференция в Рияд на 24 октомври, саудитският принц Мохамед бин Салман обещава да върне Саудитска Арабия към \"умерен ислям\". Ердоган коментира по време на конференция за предприемачество на жените на Организацията за ислямско сътрудничество (ОИК) в президентския дворец в Анкара, че саудитският принц не притежава ислямската вяра.\"Терминът \"умерен ислям\" се използва отново. Патентът за \"умерения ислям\" принадлежи на Запада. Няма \"умерен\" или \"неумерен\", ислямът е един, а целта на тези термини е да отслабят исляма\", коментира Ердоган.\"Те (саудитците) казват, че ще се върнат към умерения ислям, но те все още не дават на жените правото да управляват автомобил. Има ли такова нещо в исляма? Предполагам, че ще им дадат това право, когато се обърнат към умерения\", допълва саркастично Ердоган, цитиран от ABNA.Бин Салман е посочен за първи наследник на саудитския трон от баща му, крал Салман бин Абдулазис Ал Сауд през юни. Оттогава той участва в редица икономически и социални проекти, които представя като реформаторски.Тези проекти се разглеждат по-скоро като консолидиране на личната власт и по-малко като осъществяване на реална промяна в страната.", "date": "2017.11.11", "title": "Ердоган критикува Саудитска арабия за термина \"умерен ислям\""}
{"url": "https://news.bg/world/hilyadi-kataluntsi-iskat-liderite-si-na-svoboda.html", "text": "Пореден многохиляден протест се провежда днес в испанската област Каталуния, предаде АФП.Десетки хиляди се събраха в Барселона, за да поискат свобода за лидерите си, които Мадрид подведе под отговорност за сепаратизъм и злоупотреба с държавни средства. Събралите се издигнаха лозунги като \"И аз съм един от тях\", придружени от решетки. В същото време кметът на Барселона Ада Колау обвини бившето правителство, че с едностранно обявената независимост е причинило истинско бедствие. По думите й, хората са били подведени заради интереси на екскабинета и всъщност по-голямата част от каталунците не желаят \"развод\" с Испания. Конституционният съд на Испания призна преди дни за недействителна резолюцията на каталунския парламент, с която беше провъзгласена независимостта на богатия регион.Мадрид свали правителството на Каталуния, отне автономията на региона и пое властта там. Предсрочен вот ще се проведе на 21 декември. Отстранените каталунски управляващи са заплашени от 30 години затвор.Премиерът Карлес Пучдемон се намира в Белгия, където очаква екстрадиране в Испания. ", "date": "2017.11.11", "title": "Хиляди каталунци искат лидерите си на свобода "}
{"url": "https://news.bg/world/nyama-da-dopusnem-diktat-na-london-za-brekzit-otseche-eyre.html", "text": " Това обяви външният министър на Ейре Саймън Ковини, цитиран от \"Гардиън\".Той потвърди, че позицията на Дъблин по въпроса с уреждането на границата си остава категорична. Ейре е против твърда граница, както и не иска Северна Ирландия да напуска митническия съюз и единния пазар, както иска Лондон. Той направи това изявление на партийна конференция. Въпросът с уреждането на границата с Ирландия е един от основните за Великобритания в преговорите с ЕС за Брекзит. Постигнат е частичен напредък по време на преговорите за Брекзит, но трябваповече работа за разрешаване на няколко точки.Това заяви вчер главният преговарящ от ЕС за Брекзит Мишел Барние на пресконференция с британския министър Дейвид Дейвис след края на шестия кръг преговори.Барние поясни, че през следващите две седмици е нужен още по-голям напредък, за да могат двете страни да започнат преговори за бъдещите икономически отношения.", "date": "2017.11.11", "title": "Няма да допуснем диктат на Лондон за Брекзит, отсече Ейре "}
{"url": "https://news.bg/bulgaria/rusiya-obezpokoena-ot-vandalskiya-akt-sreshtu-alyosha.html", "text": "Русия е обезпокоена от вандалския акт върху Паметника на Съветската армия в Пловдив, по-известен като \"Аьоша\".Това се казва в изявление на руското посолство у нас, публикувана в страницата му във \"Фейсбук\".От там са притеснени, че с поредната подобна проява срещу такъв паметник у нас се създава изкуствено напрежение между двете страни. Припомняме, че паметникът осъмна със свастика и антисемитски лозунги. На паметника има и специално послание, отправено към говорителката на руското външно министерство Мария Захарова.От посолството не пропускат и реакцията на българските власти, които вече осъдиха случилото се. Същото направи и обществеността. Настоява се също така за разследване. Русия по-рано призова за прекратяване на подобни актове срещу съветските паметници у нас. Стигна се и до спор кой точно носи заслуга за спасяването на българските евреи. ", "date": "2017.11.11", "title": "Русия обезпокоена от вандалския акт срещу \"Альоша\""}
{"url": "https://news.bg/bulgaria/oblachen-saboten-den-na-yugozapad-dazhd.html", "text": "Облачен се очертава съботният ден. Предимно през сутрешните часове ще се радваме и на слънчеви лъчи, но облачността постепенно ще се увеличава и вплътнява.В югозападните райони се очакват и превалявания от дъжд.Максималните температури ще са в диапазона от 12 до 17 градуса. Минималните са между 3 и 7 градуса.Очаква се слаб югозападен вятър.", "date": "2017.11.11", "title": "Облачен съботен ден, на югозапад - дъжд"}
{"url": "https://news.bg/politics/zaharieva-nyamame-spor-s-gartsiya-za-lava-pred-ndk.html", "text": "Лъвът от Мемориала на Първи и Шести пехотен полк пред НДК не е повод за спор с Гърция, заяви министърът на външните работи Екатерина Захариева, цитирана от \"Дневник\". Изявлението беше направено във връзка с публикациите, че картата под лапата на лъва е предизвикала смут в южната ни съседка, тъй като на нея са изобразени и гръцки земи.Твърдеше се, че Атина е протестирала срещу паметника, тъй като според съседите ни картата е на Велика България.\"Вчера наш директор се е виждал с посланика. Официална писмена позиция няма. Гърция е наш стратегически партньор и дълбоко се съмнявам, че такова нещо може да повлияе на чудесните отношения. Този паметник стои пред военноисторическия музей от много години. В никакъв случай той не представлява претенции на България за териториални граници.\" - заяви Захариева, цитирана от МВнР.Връщането на лъва бе обещание, което кметът на София Йорданка Фандъкова даде ден след започналото през юли демонтиране на \"1300 години България\".Лъвът се е намирал в средата на мемориала на Първи и Шести пехотен полк, който е бил демонтиран през 1977 г., за да бъдат изградени НДК и \"1300 години България\".След демонтирането на известния като \"войнишки паметник\" лъвът и плочите, на които са изписани имената на над 3000 войници от двата пехотни полка, са пратени за съхранение във Националния военноисторически музей.", "date": "2017.11.11", "title": "Захариева: Нямаме спор с Гърция за лъва пред НДК "}
{"url": "https://news.bg/press/nyama-povishena-radiatsiya-nad-stranata-pregovaryame-sas-sasht-za-modernizatsiya-na-armiyata-naznacheniya-v-kabineta.html", "text": "Радиоактивният облак, който премина над Европа, и евентуалните рискове от него са сред актуалните теми на съботните вестници.\"Радиационен облак е преминал над Европа в последните седмици, съобщи Институтът за ядрена безопасност на Франция (IRSN), цитиран от агенция Ройтерс. Има индикации за проблем в обект с ядрени материали в Русия или Казахстан през последната седмица на септември. В началото на миналия месец Федералната служба за радиационна защита на Германия съобщи, че е засечено увеличение на радиоактивността във въздуха в Западна и Централна Европа, но няма опасност за човешкото здраве. Службата отбеляза, че е регистрирано увеличение на нивата на изотопа рутений-106 в Германия, Италия, Австрия, Швейцария и Франция от 29 септември. От френския институт изключиха да е имало инцидент в ядрен реактор, пояснявайки, че вероятно е възникнал проблем в обект за отработено ядрено гориво или в център за радиотерапия. Поради краткия си период на полуразпад (373,6 дни) рутений-106 често се използва в медицината. Няма непосредствена заплаха за човешкото здраве и за околната среда в Европа, уверяват от института. IRSN не може да установи точното местоположение, където е възникнал инцидентът, но основавайки се на метеорологичното време, вероятно става въпрос за зона между Урал и река Волга. Русия не знае за инцидент на територията си, а от института не са успели да се свържат с Казахстан. Рутений-106 се използва за радиационна онкология и понякога е източник на енергия за захранване на сателити. От френския институт са изчислили, че количеството рутений-106 е между 100 и 300 терабекерел, пояснявайки, че при инцидент с подобен магнитуд във Франция е щяло да има евакуация на хора в радиус няколко километра от мястото на инцидента...\" - в. \"24 часа\".\"Не са превишени нормите за радиоактивност в България Министерството на околната среда и водите обяви с нарочно прессъобщение, че в България не се наблюдава превишение на нормите за радиоктивност, каквито информации се появиха вчера в някои медии. Ето и пълното съобщение: \"Във връзка с тиражираната днес информация, че радиоактивен облак с рутений 106 е преминал над България, пресцентърът на МОСВ съобщава, че в периода 29 септември - 4 октомври 2017 г. в аереозолните проби от стационарните мониторингови пунктове от Националната система за мониторинг на околната среда (НСМОС) на Министерството на околната среда и водите е измерена специфична активност на техногенния радионуклид рутений-106...\" - в. \"Сега\".\"Данните от шестте пункта в Бухово, с. Яна, Бургас, Враца, Плевен и Монтана са били своевременно публикувани на страницата на Изпълнителната агенция по околната среда и водите (ИАОС) в раздел \"Атмосферна радиоактивност\". Експертите са уточнили, че измерените стойности са значително по-ниски от допустимата средногодишна специфична активност за рутений - 106, която е 1900 mBq/m3 съгласно Наредбата за основните норми за радиационна защита. На 6 октомври т. г. Агенцията за ядрено регулиране (АЯР) е обяснила, че в няколко европейски държави, между които и България, през последните дни са регистрирани следи от рутений-106 в атмосферния въздух\"...\" - в. \"Труд\".Модернизирането на армията отново е сред темите на всекидневниците.\"Представители на оръжейни компании от САЩ и България започнаха да обсъждат възможностите за съвместни дейности по проекти за модернизация на армията на форум във Военния клуб в София. Осъществяване на проектите за модернизация на армията и заедно с това и стимулиране на българската икономика са приоритетите ни в отбраната, каза вицепремиерът и военен министър Красимир Каракачанов на откриването на форума. Каракачанов заяви, че амбицията на правителството е да се движат едновременно и трите проекта - за нови изтребители, кораби за флота и за бронираната машина и чрез тях да се даде шанс на българските предприятия да участват в тези проекти. Това ще е мощен стимул на икономиката ни, каза още Каракачанов. Американският посланик Ерик Рубин каза, че партньорството в отбраната между САЩ и България е по-силно от всякога. Днес всички са изправени пред нови заплахи - тероризъм, мигрантски потоци, натиск от Русия, затова трябва да се пази сигурността на държавата и нейните граждани, каза Рубин. От презентациите, които направиха щатските компании се разбра, че основния им интерес е към проекта за нови бойни машини на пехотата. Според министър Каракачанов проектът е одобрен на съвет по отбрана преди две седмици и предстои да бъде разгледан от парламента до края на годината. Той предвижда купуването на 150 машини, на първия етап, с финансова рамка от 1,2 млрд. лв. Според последното решение машините за механизираните отделения трябва да са с колесна формула 8х8, тези за родовете войски могат да са с колесна формула 8х8, 6х6 или 4х4. Първата презентация беше направена от General Dynamics Land System, които участват в процедурата за машина на пехотата с PIRANHA IFV. Втората беше на производител за оръжия, който демонстрира във видео възможностите на 30 мм. оръдие Bushmaster, което се монтира основно на бронирани машини за пехотата. Textron показаха бойните си дронове и машините за пехотата Comamando Elite и Commando Select. Втората машина е официално предложение за модернизиране на пехотата, съвместно с немската Rheinmetall Group, като то включва и производство в България. Първоначалната им оферта беше за четириколесни машини COMMANDO Select, които да бъдат използвани за спомагателни, а по заданието, за бойни бронирани машини, обединението предлага прототип с 6-колесна формула. Oshkosh Defense също показаха своите тактически машини. В гамата на компанията има леки, средни, тежки и специални машини, но няма информация, дали е сред поканените за участие в процедурата за избор на машини за пехотата.\" - в. \"Дневник\".\"Ремонтът и поддръжката на двигателите на самолетите, които се намират на въоръжение в България - МиГ-29, е най-добре да се осъществява от страната-производител. Това каза министърът на отбраната Красимир Каракачанов по време на днешния парламентарен контрол. Той уточни, че се очаква да пристигне работна група от РСК \"МиГ\", която трябва да направи преглед и оценка на двигателите на самолетите и да даде оценка за стойността за ремонта им. Военният министър припомни, че още в началото на мандата му се е срещнал официално в България с генералния директор на РСК \"МиГ\" и следствие на това е бил подписан меморандум, който се очаква да бъде подписан и от руската страна, предава БТА. След като пристигне работната група от РСК \"МиГ\" ще се прецени дали всичките самолети ще бъдат обект на това споразумение или само част от тях. \"Всичко зависи от цената и степента на модернизация, която може да осигурим\", поясни Каракачанов. Каракачанов отговори още, че крайната цена на споразумението между правителствата на България и Полша, относно осигуряване на логистична подкрепа за самолетите МиГ-29, е 1,23 млн. евро на двигател или 6 138 000 за шестте ремонтирани двигателя, като сумата е изцяло изплатена от наша страна. Той добави, че ресурсът на двигателите е удължен с 350 часа, а гаранционният период, след извършването на ремонта на шестте български двигателя, е 200 летателни часа или две години, което от събитията настъпи първо. Военният министър припомни, че според условията на подписаното от българското и полското правителство споразумение, понастоящем българските военновъздушни сили продължават експлоатацията на четирите отремонтирани български и двата полски двигателя, като реципрочно полската страна експлоатира два ремонтирани български двигателя.\" - в. \"24 часа\".Вестниците проследяват и новите назначения в кабинета.\"Борисов назначи трима зам-министри Министър-председателят Бойко Борисов назначи Росица Велкова - Желева на длъжността заместник-министър на финансите, съобщава правителствената пресслужба. Тя ще заеме мястото на Кирил Ананиев, който бе избран за министър на здравеопазването. Росица Велкова - Желева има дългогодишен опит в Министерството на финансите, където е заемала различни експертни позиции. До момента е началник на отдел в дирекция \"Държавни разходи\". Отговаряла за бюджетите, програмите и проектите, които се финансират от държавния бюджет. В Министерството на здравеопазването премиерът назначи Бойко Пенков и Жени Начева за заместник-министри. И двамата имат богат опит в сферата на здравеопазването. Пенков е заемал различни позиции в здравния сектор, включително е бил заместник-министър на здравеопазването. Жени Начева е отговаряла за бюджета и финансовите параметри на Националната здравноосигурителна каса, която по-късно оглавява; до момента е директор на дирекция в Министерството на финансите. Бойко Пенков и Жени Начева заемат местата на Мирослав Ненков и Лидия Нейчева.\" - в. \"Сега\".\"Имам подготвен план за действие по управленската програма в сектор \"Здравеопазване\", заяви новоназначеният министър на здравеопазването Кирил Ананиев. Днес проф. Николай Петров официално предаде поста министър на здравеопазването на Кирил Ананиев. \"На база приоритетите на правителството, които са записани в управленската програма, съм подготвил план за действие във всички направления на здравеопазването - административно, структурно, по отделните видове дейности - предмет на здравното осигуряване, за подобряване връзката между отделните звена в системата\", каза пред журналисти здравният министър Ананиев. Кирил Ананиев благодари за свършеното от екипа на проф. Николай Петров и посочи, че приемственост ще има: \"Аз съм с отлични впечатления от проф. Петров - невероятен професионалист и човек, етичен човек, който си разбира от работата. Не го казвам в момент на раздяла, защото ще продължаваме да работим заедно - ще ползвам Вашия опит и ще споделям моя с Вас. Ще продължа дейността на министерството така, както тя е подредена до момента, и ще я доразвия с нови идеи.\" Министър Ананиев посочи, че е наясно с невъзможността да има 100, дори 10 дни толеранс, поради което мобилизацията на екипа ще е пълна.\"За мен наистина е удоволствие да предам Министерството на здравеопазването във Вашите ръце, изхождайки от безупречната Ви репутация и сериозна биография\", каза проф. Николай Петров и предаде на новия здравен министър отчет със свършеното от екипа на МЗ, както и информация за стартирали инициативи, проекти, промени в нормативната уредба, касаеща сектора, и изпълнението на правителствената програма. \"Надеждите към Вас са много големи, имате безрезервната ми подкрепа и съм на разположение 24 часа. Кураж и с Бога напред!\", с тези думи проф. Петров се обърна към министър Ананиев.\" - в. \"Стандарт\".Изрисуваният паметник на Альоша също е сред медийните сюжети.\"Паметникът на Альоша в Пловдив осъмна днес с изрисувани свастики, антисемитски лозунги и обидни надписи, включително и срещу говорителката на руското външно министерство Мария Захарова. В ранния следобед служители на общинската фирма \"Чистота\" са успели да изтрият надписа, насочен срещу Захарова, съобщава Би Ти Ви. След това обаче те временно са прекратили работа заради повреда на машината, която използвали. Работата ще продължи след поправянето на машината. Към момента няма реакция от страна на Русия. Областната структура на БСП в Пловдив излезе с декларация, в която осъжда посегателството. \"Днешният вандализъм е проява на неофашизъм и той трябва да бъде наказан! Призоваваме президента, премиера, политическите лидери на всички партии да осъдят тази проява на антисемитска и античовешка агресия\", се казва в декларацията. От БСП-Пловдив призовават местната власт да предприеме всички мерки за охрана и защита на паметника...\" - в. \"Дневник\".\"Министерството на външните работи категорично осъжда поредния вандалски акт, извършен върху паметника \"Альоша\" в Пловдив, при което са използвани нацистка символика и антисемитски лозунги, се казва в декларация на Дирекция \"Пресцентър\" на министерството. Подобни прояви са абсолютно неприемливи и в разрез с традиционната за българското общество толерантност и търпимост, както и с поетите от страната ни ангажименти по линия на ЕС и на международните организации за борба с расизма, ксенофобията и престъпленията от омраза. Надяваме се компетентните органи да разкрият извършителите и да ги подведат под отговорност, се посочва в документа.\" - в. \"24 часа\".", "date": "2017.11.11", "title": "Няма повишена радиация над страната, преговаряме със САЩ за модернизация на армията, назначения в кабинета..."}
{"url": "https://news.bg/int-politics/wsj-turtsiya-e-predlozhila-usd15-mln-na-flin-za-da-predade-gyulen.html", "text": "Турското правителство е предложило 15 милиона долара на бившия президентски съветник по националната сигурност Майкъл Флин и неговия син, за да съдействат за екстрадирането на проповедника Фетулах Гюлен, съобщи \"The Wall Street Journal\".Според източници на изданието, представители на Анкара са се срещнали с Флин през декември миналата година. Обсъждали са план, според който живеещият в Пенсилвания Гюлен е трябвало да бъде качен насилствено на частен самолет, с който да бъде отведен в Турция.Към момента няма доказателства дали Флин е получил пари.Случаят обаче се разследва от спецпрокурора Робърт Мълър.Адвокатите на Флин определиха статията като измислица.", "date": "2017.11.11", "title": "WSJ: Турция е предложила $15 млн. на Флин, за да предаде Гюлен"}
{"url": "https://news.bg/culture/disney-shte-snima-oshte-tri-filma-ot-mezhduzvezdni-voyni.html", "text": "Компанията Disney разкри тайната за бъдещето на сагата \"Междузвездни войни\" - ще бъдат заснети още три филма, предаде Би Би Си.Предстои и заснемане на сериал, който компанията ще излъчва на собствена стрийм платформа.Един от споменатите три филма ще бъде заснет от Райън Джонсън - режисьор и сценарист на осмия епизод \"Последните джедаи\", чиято премиера предстои в средата на декември.Деветият епизод ще бъде поверен на Джей Джей Абрамс, който режисира \"Пробуждането на силата\". Премиерата е насрочена за декември 2019 г.Сюжетът на новите епизоди е свързан с историята на семейство Скайуокър. От Disney обещават нови персонажи от далечни кътчета на галактиката, които досега не са показвани във филмовата сага.", "date": "2017.11.11", "title": "Disney ще снима още три филма от „Междузвездни войни” "}
{"url": "https://news.bg/world/arabskata-koalitsiya-nanese-vazdushni-udari-sreshtu-yemenskata-stolitsa.html", "text": "Арабската коалиция, оглавявана от Саудитска Арабия, нанесе два въздушни удара срещу йеменската столица Сана, която е превзета от бунтовниците хуси, предадоха информационните агенции.По информация на телевизионния канал SBS, атаките са били насочени срещу сградата на министерството на отбраната.Съобщава се, че при въздушната операция са били ранени най-малко трима цивилни.Припомняме, на 4 ноември саудитската противовъздушна отбрана , изстреляна срещу столицата Рияд от територията на Йемен от хусите.Саудитска Арабия заяви, че това е акт на агресия от страна на Иран, като обвини Техеран, че доставя ракети на йеменските бунтовници.", "date": "2017.11.11", "title": "Арабската коалиция нанесе въздушни удари срещу йеменската столица"}
{"url": "https://news.bg/world/uchenite-otkriha-neumirashta-zvezda.html", "text": "Учените откриха \"звезда-зомби\", която съществува извън познатите досега модели на жизнения цикъл на звездите, съобщи Би Би Си с позоваване на научното издание \"Nature\".Обикновено, когато една звезда избухне като свръхнова, тя умира и престава да излъчва светлина.Новооткритият космически обект обаче е преживял дори не един, а пет такива взрива.Единият от тях е продължил близо две години - шест пъти по-дълго от обичайното при избухване на свръхнова.Откритието е направено от международен изследователски екип.\"Тази свръхнова преобръща всичко, което знаем за такива звезди. Това е най-голямата загадка, с която съм се сблъсквал за близо 10 години наблюдения.\" - коментира един от авторите Аейр Аркави, сътрудник на калифорнийското подразделение на обсерватории Las Cumbres (LCO).Учените наблюдават загадъчното небесно тяло, обозначено като iPTF14hls, от септември 2014 г. През януари 2015 г. обектът е бил класифициран като избухваща звезда.Първоначално учените не забелязали нищо необичайно, но скоро станало ясно, че iPTF14hls не се държи като типична свръхнова.Първо, тя не помръкнала, а продължила да свети ярко в продължение на 600 дни.На второ място, учените открили, че яркостта й варира в диапазон от 50% без никаква закономерност - сякаш избухва отново и отново.И вместо да се охлади звездата е запазила постоянна температура около 5700 градуса по Целзий..По-късно, проучвайки архивите, открили, че на същото място през 1954 г. е регистриран взрив на свръхнова.Изследователите смятат, че PTF14hls може да се окаже първата пулсираща двойно нестабилна свръхнова.Смята се, че двойно нестабилните свръхнови са съществували на ранните етапи от живота на вселената при \"запалването\" на първите звезди, съставени изцяло от водород и хелий. Те са били значително по-масивни дори от познатите днес звезди-гиганти.", "date": "2017.11.11", "title": "Учените откриха „неумираща” звезда"}
{"url": "https://news.bg/world/jemen-milioni-sa-zastrasheni-ot-gladna-smart.html", "text": "Призивът на ООН едва ли можеше да бъде по-драматичен. Световната организация предупреждава, че Йемен е заплашен от може би най-тежкия глад в по-новата история. И че това може да отнеме живота на милиони.И наистина: мащабът на тази катастрофа далеч надхвърля всички други сходни кризи от последните десетилетия. През 2011 година в Сомалия от глад умряха над 200 хиляди души, а през настоящата година в Южен Судан гладът уби десетки хиляди. В 28-милионния Йемен обаче всеки четвърти човек е заплашен от гладна смърт, а над един милион души - от холера. Общото между тези три страни са гражданските войни. И разпадналите се държавни структури. И харченето на пари за оръжие, вместо за инфраструктура.а не извръщаме поглед!Призивът на ООН казва нещо много важно: светът не може повече да извръща поглед. Защото Съветът за сигурност на самата ООН е парализиран от различните политически интереси. Да, той осъди ракетната атака срещу столицата на Саудитска Арабия, извършена от бунтовниците-хути в Йемен, но не поиска вдигане на блокадата, която в отговор Рияд наложи на южната си съседка.Вече не е достатъчно просто да изпитваме загриженост. Да не говорим, че не е кой знае колко трудно да се овладее най-големият недоимък в момента. За целта Саудитска Арабия просто трябва да отвори въздушното пространство над Йемен за хуманитарни полети. Същото важи и за пристанищата. Защото след колапса на местното селско стопанство 20 милиона йеменци разчитат за изхранването си единствено на външни помощи.Докога така?Политиката на Рияд към Йемен демонстрира най-вече едно: безпомощност. Саудитска Арабия има пълното основание да се бои, че Иран ще продължи да доставя на бунтовниците-хути ракети с все по-широк обсег на действие. Тези ракети вече достигат до Рияд, а скоро биха могли да застрашат Абу Даби и Дубай в Обединените арабски емирства. От пролетта на 2015 година Саудитска Арабия предприема неуспешни опити да попречи на бунтовниците-хути, които заемат позиции по южната ѝ граница. Тъкмо поради това Рияд започна войната по въздуха срещу Йемен, която разруши огромни части от страната и в голяма степен причини сегашната трагедия.Едно е ясно: положението няма да се промени, докато в Йемен продължава да ескалира задочната война между Саудитска Арабия и Иран. Война, от която страда не населението на тези две държави, а йеменците.", "date": "2017.11.11", "title": "Йемен – милиони са застрашени от гладна смърт"}
{"url": "https://news.bg/int-politics/harvatskoto-pravitelstvo-ustoya-pri-vot-na-nedoverie.html", "text": "Хърватското десноцентристко правителство оцеля при вот на недоверие през тази нощ, предаде БНР.При гласуването, което се състоя след 12-часови дебати, 59 депутати подкрепиха вота на недоверие при 78 против.Опозицията аргументира искането си за сваляне на правителството с липсата на прозрачност и облагодетелстване на определени кредитори при преструктурирането на дълга на хранителната група \"Агрокор\". Управляващите отхвърлиха тези обвинения.През април хърватското правителство прокара извънреден закон, който му позволи да се намеси в момент, когато \"Агрокор\" - най-големият работодател на Балканите бе изправен пред дългова и ликвидна криза.", "date": "2017.11.11", "title": "Хърватското правителство устоя при вот на недоверие"}
{"url": "https://news.bg/bulgaria/zemetresenie-v-rayona-na-svoge-3-4-po-rihter.html", "text": "Земетресение с магнитуд 3.4 по Рихтер е регистрирано тази сутрин на територията на България, съобщи Нова телевизия с позоваване на Националния институт по геофизика, геодезия и география.Епицентърът е локализиран на 35 километра северно от София, в района на Своге. Дълбочината му е 13,9 км.Земетресението е станало минути преди 07:00 часа и е усетено на много места в София.", "date": "2017.11.11", "title": "Земетресение в района на Своге - 3.4 по Рихтер"}
{"url": "https://news.bg/entertainment/pochitame-sveti-mina-pokrovitel-na-znaharite.html", "text": "На днешната дата църквата почита Свети Мина. Той е покровител на семейството, сираците и жените.Чудотвореца покровителства и бездомните. Свети Мина е патрон и пази народните лечители, знахари и воини.Свети Мина бди и над хората, поели на дълъг път.На днешния ден раждалите жени се молят на светията за здраве на децата си и благополучие на дума.Днес имен ден празнуват Виктор, Виктория, Мина, Минчо и Минка.", "date": "2017.11.11", "title": "Почитаме Свети Мина, покровител на знахарите"}
{"url": "https://news.bg/crime/izdirvanite-vzlomadzhii-ot-pernik-sa-opasni.html", "text": "Издирваните трима мъже за взрива на банкомат в Сепарева Баня са опасни според главният секретар на МВР Младен Маринов. Това стана ясно в негова интервю в ефира на Нова.Младен Маринов обясни, че са регистрирани опити от страна на издирваните да напуснат страната.\"Лицата са ясни, уточнени са. Фактът, че знаят, че ги издирваме и не се предават, означава, че по някакъв начин са притеснени и имат съпричастност към извършените престъпления, в които ги обвинявам. Смятаме, че са опасни\", заяви Маринов.Младен Маринов обясни, че групата за взривяване на банкомати е структурирана. Всеки един член имал своята роля. Един от тях взривява, друг взима касетите от банкомата, трети е шофьор, осигуряващ периметър, за да може бързо да ги предупреди за опасност.Службите са си свършили добре работите. Това смята Маринов, въпреки че мъжете не са арестувани все още. Според него е нужно време, за да може полицията да се ориентира и да влезе по следите на престъпната група.\"Хубаво е, че задържахме автомобила със всички веществени доказателства. Колегите се справиха отлично\", изтъкна главсекът на МВР. \"Не смятам, че тези лица са изпуснати, въпрос на време е да бъдат хванати\", отсече още Мринов.По думите му МВР смята, че групата е отговорна поне за 4 случая на взривени банкомати. Маринов припомни, че такава група беше заловена и миналата година. Тя била съставена от 2-ма души - единият е катастрофирал и е починал скоро, а другият още бил в ареста.\"В момента е направен анализ на активния престъпен контингент. Има фокус върху други лица\", обяснява Маринов.Припомняме, че вчера МВР съобщи, че кражбата на банкомата в Сапарева баня е извършена в съучастие с 4-ма души. Лицето, привлечено като , така наречената външна отцепка.Господин Динев е привлечен като обвиняем и е задържан за 72 часа, като предстои да се поиска от районния съд Дупница постоянният му арест. Очаква се и за другите мъже, за които има данни, че са съпричастни към престъплението, .Двама от мъжете, които МВР издирва, са с криминални регистрации.Полицията проведе спецакция и издирва взломаджийте с хеликоптери и полицейски кучета. Участваха и жандармеристи. Обвиненият вчера Господин Димов беше заловен вчера сутринта от органите на властта.В последната година разбиването на банкомати стана модно престъпление.Само тази седмица случаят е Сепарева Баня е вторият на взривен банкомат. В среда призори в столицата бандити взривиха банкомат в кв. \"Редута\". Бяха и в с. Баня.В началото на миналия месец бяха откраднати  През септември Дупница също осъмна с пореден случай на обир на банкомат. В края на август пък, банкомат беше взривен с столичния квартал \"Младост\"през нощта. По първоначална инфорация, бяха откраднати над 80 хил. лева. Около 10 хил. лева се разпиляха край блока, като полицията ги е огради, за да се избегнат \"апетити\".", "date": "2017.11.11", "title": "Издирваните взломаджии от Перник са опасни"}
{"url": "https://news.bg/world/mazh-se-vryaza-v-peshehodtsi-v-berlin.html", "text": "Мъж се вряза с автомобил в пешеходци в Берлин, съобщава БНР, позовавайки се на ДПА. Катастрофата е станала тази вечер информират германските власти.Шофьорът е марокански гражданин, а автомобилът е бил нает под наем. По първоначална информация няма ранени.Очевидци на случилото се обясняват, че колата се е врязала в хора в пешеходна зона, а след това автомобилът е ударил мотопед. След инцидентът шофьорът е обърнал и е избягал от местопроизшествието.От полицията в Германия съобщават, че се разследва във всички посоки. Властите предупреждават да не се правят предварителни заключения, тъй като още не е ясно дали инцидентът се е случил по волята на шофьора.", "date": "2017.11.11", "title": "Мъж се вряза в пешеходци в Берлин"}
{"url": "https://news.bg/world/papua-nova-gvineya-otlaga-s-denonoshtie-zatvaryaneto-na-bezhanski-lager.html", "text": "Папуа Нова Гвинея ще отложи с поне 24 часа насилственото изселване на стотици мъже от изоставен австралийски център за мигранти, съобщава \"Ройтерс\".Стотици хора са блокирани в центъра на остров Манус. Повече от 11 дни те са без редовни доставки на храна или вода. Бедстващите там не приемат закриването на лагера от Австралия и Папуа-Нова Гвинея, а ООН нарече случая \"процъфтяваща хуманитарна криза\".Отхвърляйки призивите на Обединените нации за възстановяване на комуналните услуги в лагера, тази седмица Папуа-Нова Гвинея заяви, че ще \"залови\" лицата, отговорни за това положение и насила ще изгони хората от лагера в събота.Няколко мигранти, търсещи убежище, заявиха, че службите в Папуа Нова Гвинея им съобщили, че могат да останат в лагера до неделя.", "date": "2017.11.11", "title": "Папуа Нова Гвинея отлага с денонощие затварянето на бежански лагер"}
{"url": "https://news.bg/bulgaria/tanya-andreeva-ne-se-pritesnyava-che-zdravniyat-ministar-e-finansist.html", "text": "\"Познавам г-н Ананиев, работила съм с него. Не ме притеснява, че не е лекар. Направи ми добро впечатление, че има програма, сега остава да я видим.\" Това коментира в ефира на bTV здравният министър в кабинета \"Орешарски\" д-р Таня Андреева по повод назначаването на Кирил Ананиев начело на здравното ведомство.Според бившия министър на здравеопазването не се крие опасност в това, че постът не се заема от медик.Д-р Андреева изтъкна три основни неща, които по нейно мнение са спешни в здравеопазването и трябва да бъдат приоритет на новия здравен министър Кирил Ананиев.По думите й на първо място стои проблемът с Бърза помощ и усвояването на парите, отпуснати от Брюксел. Друг важен момент е въвеждането на елекронното здравеопазване, а третото изключително важно сред приоритетите е и промяната в структурата и финансирането на болничната помощ. Припомняме, вчера беше напоравена първата рокада в третото правителството на Бойко Борисов. Така финансистът Кирил Ананиев беше избран от депутатите за министър на здравеопазването със 121 гласа \"за\", 85 - \"против\" и без \"въздържал се\".В края на октомври министърът на здравеопазването проф. Николай Петров подаде оставка, която веднага бе приета от премиера Борисов.Причина за оставката стана разследване за спечелени обществени поръчки от близки на здравния министър. Става въпрос за поръчка в нарушение на Закона за обществените поръчки (ЗОП), спечелена от мъжа, с когото дъщерята на министъра живее на семейни начала.Припомняме, Ананиев беше заместник-министър на финансите в няколко правителства. Той беше и служебен министър на финансите в служебния кабинет на Огнян Герджиков.Ананиев от години е в управата на Националната здравноосигурителна каса, което предполага, че проблемите в сектора не са му чужди. В момента той е начело на Надзорния съвет на НЗОК.Новият здравен министър Кирил Ананиев вече има план за действие в здравеопазването. Уважавам мнението на всички, сподели той впечатлението си от дебатите в зала.Секторът на здравето няма цена, той е кауза, изказа Кирил Ананиев, като свой мотив да поеме поста.", "date": "2017.11.11", "title": "Таня Андреева не се притеснява, че здравният министър е финансист"}
{"url": "https://news.bg/bulgaria/balgarskite-lekari-ot-bosilegrad-se-pribraha.html", "text": "Българските лекари, които вчера бяха задържани в Сърбия се прибраха, съобщава Нова. Медиците ни бяха освободени от Босилеград след като се намеси консула ни в Ниш Едвин Сугарев.\"Информирали сме външно министерство, както и други български институции. Ще видим как ще реагират, според мен трябва да има обаче, защото не би трябвало съгласието на България за евроинтеграция на Сърбия да става за сметка на произвол извършван над българското национално малцинство в тази страна\", коментира пред медията Сугарев.По неговите думи сръбския Босилеград е \"на практика един загиващ град\". Той обясни, че се правило всичко възможно българското малцинство да бъде изгонено оттам. Сугарев допълни, че се гонят и българските инвеститори, а именно те осигурявали работа на местните. \"Повече от половината българско население там е без работа\", изтъкна Едвин Сугарев.Припомняме, трима български лекари бяха задържани в Босилеград вчера. Медиците са преглеждали пациенти в Културно-информационния център в града. Беше уточнено, че лекарите са от Първа градска болница. Ръководител на екипа е д-р Валентин Янев. Тримата са участвали в хуманитарна инициатива за оказване на медицинска помощ на местното българско население.Пристигнали си в града към 11 часа. В момента, в който са започнали да преглеждат, е дошла полиция и ги е задържала. ", "date": "2017.11.11", "title": "Българските лекари от Босилеград се прибраха"}
{"url": "https://news.bg/bulgaria/vmro-vnasyat-signali-do-evroinstitutsii-za-balgarskite-lekari-zadarzhani-v-sarbiya.html", "text": "ВМРО застава в защита на сънародниците ни в Сърбия. В официално писмо партията изтъква, че винаги е защитавала българите в Западните покрайнини и че чрез дипломатически канали ще провери случая.Припомняме, вчера трима български лекари бяха задържани в сръбския град Босилеград. Те бяха там, за да проведат безплатни доброволни прегледи на хора от българското малцинство.Евродепутатът Ангел Джамбазки се ангажира в понеделник да внесе сигнали до Европарламента и Европейската комисия. За случая в Западните покрайнини Джамбазки ще сезира комисаря разширяването и комисаря по външните работи.\"Ако Сърбия е държава, която иска да следва европейските ценности и желае да бъде част от Европейския съюз, не би допуснала потъпкване на правата на българското малцинство.\" Това заявяват в съобщението си от партията.Патриотите настояват България да получи отговор кой е разпоредил акцията срещу докторите, заради която 50 души от българското мацинство не са били прегледани.За ВМРО акцията на сръбската полиция и на Отдела на здравната инспекция в Ниш е довела до провал на безвъзмездна хуманитарна медицинска акция.", "date": "2017.11.11", "title": "ВМРО внасят сигнали до евроинституции за българските лекари, задържани в Сърбия"}
{"url": "https://news.bg/world/otvaryat-letishta-v-jemen.html", "text": "Водената от Саудитска Арабия коалиция ще разреши възобновяването на полети до някои летища в Йемен. Става въпрос за тези в Аден и Сеиюн. Те ще бъдат отворени от неделя. В сряда бе отворено пристанище в Аден. Това са съобщили от йеменското правителство. Припомняме, на 4 ноември саудитската противовъздушна отбрана , изстреляна срещу столицата Рияд от територията на Йемен от хусите.Саудитска Арабия заяви, че това е акт на агресия от страна на Иран, като обвини Техеран, че доставя ракети на йеменските бунтовници.Саудитците затвориха въздушното пространство и границите на Йемен. Това обаче блокира достъпа на милиони нуждаещи се до хуманитарната помощ. ", "date": "2017.11.11", "title": "Отварят летища в Йемен "}
{"url": "https://news.bg/world/v-tsyala-ukrayna-shte-se-govori-ukrainski-zayavi-poroshenko.html", "text": " Това заяви президентът Петро Порошенко, цитиран от ТАСС. Изказването му бе във връзка с образователната реформа, която бе приета по-рано. Припомняме, че тя притесни етническите малцинства в страната, сред които е и българското. Те настояват да се гарантира правото на образование на майчин език. По думите на Порошенко, правата на малцинствата няма да се нарушат, но законът трябва да защити украинците и да им върне езика. Реформата тръгна от септември и предвижда обучение на украински за учениците след 4-и клас. Тези мерки влизат в сила официално от следващата година. ", "date": "2017.11.11", "title": "В цяла Украйна ще се говори украински, заяви Порошенко "}
{"url": "https://news.bg/world/gartsiya-arestuva-poreden-kanaldzhiya.html", "text": "Пореден шофьор бе задържан от гръцката полиция за каналджийство, предаде Fox News. В камиона му били открити 90 нелегални мигранти. Сред тях има 21 непълнолетни лица. Това е станало около Солун. Задържаният е 55-годишен гръцки гражданин. Превозваните му платили по 1800 евро, за да стигнат до Атина.От мигрантите 60 души са от Ирак, има и граждани на Иран, Етиопия, Еритрея и други. При друг случай на границата с Турция сириец бе хванат да превозва 10 мигранти, основно негови сънародници. ", "date": "2017.11.11", "title": "Гърция арестува пореден каналджия"}
{"url": "https://news.bg/world/poveche-ot-750-000-kataluntsi-protestirat-v-barselona.html", "text": "Повече от 750 000 каталунци се включиха в поредния масов протест в Барселона, предадоха световните информационни агенции.По данни на полицията, толкова са били участниците в проявата. Пристигнали са хора и от други градове. Демонстрацията се проведе днес и премина през центъра на града. Хората са носели каталунски знамена и жълти панделки. Протестът е преминал мирно, като не се съобщава за сблъсъци. Участниците се обявиха за освобождаването на лидерите им, които са заплашени от 30 години затвор за сепаратизъм и злоупотреба с държавни средства. Все още 8 от тях са в затвора. Други бяха освободени под гаранция. Много снимки и видеа от протеста заляха социалните мрежи, за да покажат каква подкрепа среща каузата. Премиерът Карлес Пучдемон се предаде на властите в Белгия и очаква да бъде екстрадиран. От Белгия той обвини Мадрид в репресии и насилие. Конституционният съд на Испания призна преди дни за недействителна резолюцията на каталунския парламент, с която беше провъзгласена независимостта на богатия регион.Мадрид свали правителството на Каталуния, отне автономията на региона и пое властта там. Предсрочен вот ще се проведе на 21 декември.", "date": "2017.11.11", "title": "Повече от 750 000 каталунци протестират в Барселона "}
