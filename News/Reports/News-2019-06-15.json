{"url": "https://news.bg/regions/23-godishna-zhena-pochina-sled-katastrofa-v-sofiya.html", "text": "23-годишна жена почина при катастрофа в столицата. Инцидентът е станал на бул. \"Възкресение\" и бул. \"Никола Мушанов\", съобщи радио \"Даик\".Сигналът за катастрофиралия автомобил е подаден към 20.30 часа.Пострадалата беше транспортирана към противошокова зала на УМБАЛСМ \"Н.И.Пирогов\" в тежко състояние. Говорителят на Центъра за спешна медицинска помощ- София Катя Сунгарска съобщи, че жената е била с тежка кръвозагуба, самоампутирани са били двата й крака, а ръцете ѝ са били счупени.На пострадалата са направени пълни реанимационни действия, била е интубирана. Екип на Спешна помощ е минал покрай мястото на инцидента в момента, в който автомобилът на жената се е забил в стълб. Медиците подават сигнал да се изпрати друга линейка с реанимационен екип, защото инцидентът е много тежък.На мястото на инцидента започна оглед.", "date": "2019.06.15", "title": "23-годишна жена почина след катастрофа в София"}
{"url": "https://news.bg/society/angelova-proveri-3-turoperatora-v-slanchev-bryag.html", "text": "Извършваме мащабни проверки за нерегламентирана туристическа дейност, безкомпромисни сме при нарушения. Това заяви министъра на туризма Николина Ангелова при проверка на обекти в Слънчев бряг, предлагащи екскурзии.Инспекциите бяха направени съвместно с експерти на КЗП и Икономическа полиция по сигнали, че се извършва нерегламентирана дейност. За това бе сигнализирано на първата за този сезон открита приемна на министъра по Черноморието за граждани и представители на бизнеса.Установена е липса на задължителна застраховка за туроператорска дейност, като това ще бъде докладвано незабавно на специализираната експертна комисия към министерството за евентуално заличаване на фирмата.Министърът уточни още, че е констатирана и промяна на обстоятелствата за дейността, което също ще се провери и ако е извършено нарушение, то ще бъде добавено към първото.Ангелова поясни още, че ще стартират процедура по заличаване на туроператора, ако е бъде представена действаща валидна застраховка.Ако застраховката е подновена, но не е поставена на видно място, нито е представена в Министерството на туризма и отразена в системата, ще бъде наложена глоба и временно преустановяване на дейността, обясни още министърът.Във втория обект на крайбрежната алея се е установила липса на видно място на валидна застраховка за дейността, което е задължително изискване по закон. Туристът трябва да бъде информиран за услугите, които заплаща. Ако застраховка наистина липса, ще бъде наложена санкция, коментира министърът.По думите на Ангелов в третия проверен обект документите са се оказали изрядни.Във връзка с проверките тя увери, че те ще продължат и подчерта, че за година и половина заради подобни нарушения сме заличили над 350 туроператора.В момента контролните дирекции в Министерството на туризма, КЗП и Икономическа полиция инспектират дали изложените удостоверения на туристическите компании отговарят на търговците, които ги използват, и дали екскурзоводите са регистрирани и са преминали цялата процедура съгласно Наредбата за професионална квалификация на екскурзоводите.Министърът акцентира, че те са длъжни да имат лично удостоверение, което е със специфични белези и не може да се предоставя на друго лице. Ако се установи некоректност, със сигурност дейността им ще бъде преустановена, категорична е тя.В отговор на въпрос за гласуваните промени на Закона за Черноморското крайбрежие министър Ангелкова коментира, че частта на закона за административните санкции е стартирала за обсъждане преди 2 години с всички заинтересовани.По думите ѝ целта е да бъдат опазени дюните и да се преустановят всички нарушения, като особено за неохраняемите плажове, санкциите да бъдат конкретизирани и да се налагат наказания.Ангелова подчерта, че никога не са били против къмпингуването и винаги се е търсило широк диалог, за да може този вид туризъм да се развива по правилата.Всички трябва да ги спазваме, за да можем да опазваме природата, допълни тя и увери, че ще се търси най-доброто решение на проблема.", "date": "2019.06.15", "title": "Ангелова провери 3 туроператора в Слънчев бряг "}
{"url": "https://news.bg/world/dzheremi-korbin-podlaga-na-samnenie-obvineniyata-sreshtu-iran-za-tankerite.html", "text": "Лидерът на основната опозиционна партия във Великобритания постави под въпрос дали правителството има доказателства за обвиненията, че Иран стои зад . Джереми Корбин предупреди за ескалиране на напрежението, информира \"Ройтерс\".В петък Великобритания се присъедини към САЩ в обвиненията си към Иран за атаките срещу два танкера, което увеличава опасенията от по-мащабна военна конфронтация в ключовия морски коридор за световната петролна индустрия.Техеран категорично отхвърля обвиненията.\"Без надеждни доказателства за атаките срещу танкерите риториката на правителството само ще увеличи заплахата от война\", написа Корбин в \"Туитър\".\"Великобритания трябва да действа за намаляване на напрежението в Персийския залив, а не да подклажда военна ескалация, която започна с оттеглянето на САЩ от иранското ядрено споразумение\", добави той.Британският външен министър Джереми Хънт, един от водещите кандидати за наследник на премиера Тереза Мей, описа коментарите на Корбин като \"жалки и предвидими\".Защо никога не подкрепя британските съюзници, британското разузнаване или британските интереси, попита Хънт.Доминик Рааб, друг кандидат за лидер на Консервативната партия, обяви, че коментарите на Корбин показват, че той не е способен да ръководи Великобритания.", "date": "2019.06.15", "title": "Джереми Корбин подлага на съмнение обвиненията срещу Иран за танкерите"}
{"url": "https://news.bg/regions/2-zaginali-3-raneni-pri-chelen-sblasak-mezhdu-kola-i-patrulka-na-hemus.html", "text": "Двама души загинаха, а трима са ранени след челен сблъсък между кола и патрулка на автомагистрала \"Хемус\", съобщи Нова телевизия.Пострадалите са откарани в болница. Автомобилите са със сериозни материални щети.Инцидентът е станал в района на Ябланица около 12:30 ч. На място са изпратени екипи на полицията и Спешна помощ.По-късно по информация на Нова телевизия стана ясно, че един мъж е загинал, а други четирима са ранени. В полицейския автомобил пътували трима униформени. Откарани са в болница. Единият от тях е в тежко състояние, с опасност за живота. Другите двама са с по-леки травмиЖертвата пътувал в другия автомобил. Починал е при транспортирането му към болницата. Спътничката му е с фрактура и е откарана в плевенска болница.Движението в района на инцидента се регулира от пътни полицаи.Малко по-късно от МВР съобщиха, че и жената, пътувала със жертвата също е загинала. 68 годишният водач е починал на път за болница, а 66 - годишна жена - в медицинско заведение. Тримата пострадали полицаи се транспортират към софийска болница.Предстои да бъдат изяснени причините, довели до тежкото произшествие.По първоначални данни, водачът на Рено \"Меган\" е загубил контрол над автомобила, навлязъл е в насрещното платно и е последвал челен удар с полицейския \"Опел Астра\".Отрицателни са пробите за тестване на алкохол на тримата полицаи, взета им е кръвна проба за анализ.", "date": "2019.06.15", "title": "2 загинали, 3 ранени при челен сблъсък между кола и патрулка на \"Хемус\""}
{"url": "https://news.bg/politics/stolichniyat-inspektorat-globyava-ataka-i-vmro-za-nepremahnati-predizborni-plakati.html", "text": "Инспекторатът налага глоби на \"Атака\" и ВМРО за непремахнати агитационни материали в София след евроизборите. Това съобщи БНТ, позовавайки се на Иво Пенев от Столичния инспекторат, цитиран от БГНЕС.\"Вече 20 дни след края на изборите плакати и листовки още не са премахнати. Затова ще последват санкции\", подчертава Пенев.На партиите предстои са бъдат съставени актове за административно нарушение за това, че не са спазили чл.186 , ал.3 от Изборния кодекс, според който те трябваше да премахнат агитационните си материали в 7-дневен срок след края на изборния ден.Инспекторите са констатирали най-много нарушения в районите \"Подуяне\", \"Изгрев\", \"Лозенец\" и \"Надежда\".Предвидените в Изборния кодекс санкции за подобни нарушения са от 1000 до 5000 лв.", "date": "2019.06.15", "title": "Столичният инспекторат глобява \"Атака\" и ВМРО за непремахнати предизборни плакати"}
{"url": "https://news.bg/world/kitay-podkrepi-lidera-na-honkong-za-sportniya-zakonoproekt.html", "text": "Говорителят на китайското външно министерство изрази подкрепата си за лидера на Хонгконг Кари Лам, след като , подкрепен от Пекин, предаде АП.  Гън Шуан заяви, че китайското правителство \"изразява подкрепа, уважение и разбиране\" за решението на Лам.Като най-високопоставен местен представител на Хонконг, Лам прекрати законодателството за неопределено време след масови протести.Активистите поискаха тя да го оттегли изцяло, да се извини и да се оттегли. Те планират още един голям протест за неделя.Гън заяви още, че жителите на Хонконг все още се радват на \"правата и свободите\", гарантирани, когато Пекин пое контрола над бившата британска колония през 1997 година.\"Поддържането на просперитета и стабилността на Хонгконг е не само в интерес на Китай, но и в интерес на всички страни в света\", допълни той.", "date": "2019.06.15", "title": "Китай подкрепи лидера на Хонконг за спортния законопроект "}
{"url": "https://news.bg/crime/aezh-nastoyava-prokuraturata-da-dade-poveche-yasnota-za-razsledvaneto-na-zhurnalistite-ot-bivol.html", "text": "Асоциацията на европейските журналисти - България призовава Върховна касационна прокуратура да обясни детайлите около проверката срещу двама журналисти от сайта Биволъ. Това стана ясно от съобщение на Асоциацията до медиите.Те посочват, че в рамките на тази проверка, Асен Йорданов е разпитван над три часа от полицията. По думите им когато се правят такива действия срещу журналисти трябва да бъде показано на обществото, че не става дума за ответна репресия от страна на властите върху неудобни за тях журналисти.В тази връзка от АЕЖ заявяват, че са направили няколко опита да се свържат с говорителя на Прокуратурата Румяна Арнаудова, но те са били безуспешни. Според тях е много важно обществото да бъде информирано какво е престъплението, какъв е предметът на проверката и на какъв етап се намира тя.Те настояват да бъде оповестено какво е наложило двамата журналисти да бъдат разследвани от Върховна касационна прокуратура, както и на какво основание ВКП е иззела компетентността на районната или окръжна прокуратура за проверка по случая.От АЕЖ задават още въпроса дали има значение, че посоченият като подател на сигнала, отрича да го е подавал. Те искат още да стана ясно дали главният прокурор Сотир Цацаров е в течение на проверката и дали има отношение към нея. От Асоциацията уверяват, че ще продължат да следят случая, за да бъдат спазени всички права на журналистите от Биволъ.Припомняме, че на 14 септември стана ясно, че радомирски Тримата бяха отведени за снемане на обяснения в РПУ Радомир, докато провеждали разследване за унищожаване на документи за измами с еврофондове.От страна на полицията се отрича, че журналистите са били арестувани, въпреки констатациите , . Паралелно с това от \"Бивол\" твърдят, че дошлите на място полицаи дори само са способствали за доизгарянето на документите, т.е. за унищожаването на уликите.Шефът на ГДБОП Ивайло Спиридонов два пъти вече подчерта, че не вижда за какво може да се иска извинение, както и оправда случая с липсата на .По-късно стана ясно, че  по повод публикация в сайта \"Биволь\" - \"ДжиПи Гейт\": Гранд корупция с еврофондове и обществени поръчки през консултантски фирми\".Сигнал за нередности и измами при усвояване на средства от европейски фондове, по повод същата публикация, е постъпил от вицепремиера Томислав Дончев до главния прокурор.От АЕЖ тогава заявиха, че ", "date": "2019.06.15", "title": "АЕЖ настоява прокуратурата да даде повече яснота за разследването на журналистите от Бивол"}
{"url": "https://news.bg/world/ministrite-na-energetikata-ot-g-20-si-satrudnichat-za-opazvane-na-stabilnostta-na-pazara.html", "text": "Министрите на енергетиката от групата на 20-те най-големи икономики споделиха опасения относно атаките срещу танкери в Персийския залив и ще си сътрудничат за запазване на стабилността на петролния пазар, заяви японският министър на промишлеността Хирошиге Секо, цитиран от \"Ройтерс\".Два танкера, един от японски корабни компании, бяха нападнати на 13 юни.  като изразиха загриженост за конфронтация и повишаване на цените на петрола.\"Най-важното е, че сме споделили разбиране между министрите на енергетиката, че трябва да работим заедно, за да се справим с последните инциденти от гледна точка на енергийната сигурност\", заяви Секо пред журналисти на среща на министрите на енергетиката и околната среда на Г-20 в Каруизава.Саудитският министър на енергетиката Халид ал-Фалих подчертава, че последните събития, включително нападението на четири танкера от Обединените арабски емирства на 12 май, са \"много сериозни\".Неотдавнашните атаки бяха по-вредни от физическите щети на корабите, тъй като те засегнаха глобалното доверие в сигурността на енергийните доставки, добави той. \"Кралството е решено да осигури стабилност на световните петролни пазари\", изтъкна Халид ал-Фалих.Дан Бруйле, заместник-министър на енергетиката на САЩ, също осъди атаките. \"Ние стоим твърдо с японците и с всички останали\", поясни той.Среща на върха на Г-20 ще се проведе в Осака на 28-29 юни.", "date": "2019.06.15", "title": "Министрите на енергетиката от Г-20 си сътрудничат за опазване на стабилността на пазара"}
{"url": "https://news.bg/society/mvnr-nyama-postradali-balgari-pri-pozhar-na-poluostrov-sitoniya.html", "text": "По информация на генералното консулство на България в Солун няма данни за пострадали българи по време на пожар, разразил се и потушен по-рано днес в южната част на халкидическия полуостров Ситония. Това съобщиха от Министерството на външните работи.Служителите в дипломатическата мисия не са регистрирали и сигнали на български граждани, търсещи съдействие от генералното консулство във връзка с пожара.След разговор между българските дипломати и представител на противопожарната служба в град Полигирос е уточнено, че възникналият пожар е потушен, а властите са оставили на място пожарни и огнеборци.Проверка на дипломатическата ни мисия в най-близко намиращия се къмпинг потвърждава, че никой от гостите на курорта не е пострадал, нито има нужда от съдействие.Генералното консулство на Република България в Солун остава на разположение за съдействие в извънредни ситуации на телефон +30 2310 829 210 и +30 2310 869 520 в извънработно време.", "date": "2019.06.15", "title": "МВнР: Няма пострадали българи при пожар на полуостров Ситония"}
{"url": "https://news.bg/politics/karakachanov-uveryava-che-bezdeystvieto-za-poddrazhkata-na-samoletite-e-otminalo.html", "text": "Времето на бездействието за поддръжката на авиационната техника в Българската армия отмина. Това заяви вицепремиерът и министър на отбраната Красимир Каракачанов в съобщение до медиите по повод изявлението на По думите му се повтарят познати политически клишета. Той подчертава, че има заделени средства за ремонт на вертолетната авиация, включително и Ми-17. Правителството е отделило и средства за възстановяване на летателната годност на самолетите Су-25 и за запазване на придобитите отбранителни способности в периода до придобиване на новия тип боен самолет и достигане до оперативна готовност за неговото използване.\"Демократична България\" в своята позиция говори за \"опасна руска авиотехника\" и за \"опасно малък брой на полетните часове\" за тренировъчни полети на летците, подчертава министъра.Според него обаче това твърдение е добър пример за подмяна на причината и следствието.Каракачанов е категоричен, че няма как един проблем да се лекува с още повече от същата политическа причина, която е породила този проблем.По думите му за тази политическа сила не е ясно, че една техника е опасна най-вече тогава, когато не се поддържа.За мен като министър на отбраната и вицепремиер Българската армия е най-важна и е най-голямата ми грижа, докато за \"Демократична България\" на първо място е да приветства гей-парадите и да се грижи за \"правата на еднополовите двойки\", изтъкна Каракачанов.", "date": "2019.06.15", "title": "Каракачанов уверява, че бездействието за поддръжката на самолетите е отминало"}
{"url": "https://news.bg/world/izprashtat-na-sad-svaleniya-sudanski-prezident-omar-al-bashir.html", "text": "Сваленият президент Омар ал-Башир ще бъде изпратен за съдебен процес скоро по обвинения за корупция, свързани с неговите три десетилетия на власт. Това съобщи главният прокурор на Судан Ахмед Махмуд, цитиран от \"Ройтерс\".Той заяви на пресконференция, че президентът ще бъде сезиран след изтичане на едноседмичния срок за възражения, като добави, че са образувани наказателни дела срещу 41 други бивши служители, обвинени в корупция.По-рано от прокуратурата съобщиха, че Башир, който през април след месеци на протести срещу неговото 30-годишно авторитарно управление, е обвинен в корупция след приключване на разследване.Обвиненията са свързани със закони за \"подозрения за незаконно натрупване на богатство и спешни поръчки\".Башир вече беше  Прокурорите също така разпоредиха разпит по подозрение за пране на пари и финансиране на тероризма.Махмуд поясни още, че е присъствал на среща с военни лидери, за да обсъди съдебния надзор върху план за изчистване на онова, което той нарича \"престъпници\" от район в близост до протестния лагер в центъра на столицата.Но идеята за разпръскване на протестиращите не беше обсъдена, добавя той.", "date": "2019.06.15", "title": "Изпращат на съд сваления судански президент Омар ал Башир"}
{"url": "https://news.bg/regions/aktiviziralo-se-svlachishte-v-selo-kalaydzhii-uvelichava-ploshtta-si.html", "text": "Активизиралото се свлачище в село Калайджии е повалило електрически стълб и увеличава площта си, съобщи БНР.Според кмета на община Златарица Пенчо Чанев, ако не се вземат незабавни мерки, голяма част от селото ще бъде откъснато, защото няма обходен път.В Калайджии има близо 300 къщи, в селото живеят над 150 души, а заради свлачището достъпът за линейки и пожарни е затруднен.От \"Геозащита - Плевен\" са изготвили проект за укрепване и обезопасяване на свлачището. Втора година се чака финансиране по линия на бедствията и авариите. За укрепването му са необходими 560 хил. лв.След дъждовете в община Златарица са се активизирали стари свлачища. В община Златарица има 73 свлачища, като от тях 36 са активни.", "date": "2019.06.15", "title": "Активизирало се свлачище в село Калайджии увеличава площта си"}
{"url": "https://news.bg/crime/3-ma-dushi-postradaha-pri-katastrofa-na-patya-simitli-bansko.html", "text": "Тежка катастрофа затвори за кратко пътя Симитли - Банско, на около километър преди село Градево, съобщи Нова телевизия, позовавайки се на БГНЕС.Сигналът за инцидента е подаден около 17.00 ч. Ударили са се две леки коли.След сблъсъка един от автомобилите се забил с огромна скорост в стълб на електопровод на пътя. Двама души, пътували в него, са пострадали . Транспортирани са до МБАЛ-Благоевград.Водачът на другата кола е приет в болница с гръдна травма.", "date": "2019.06.15", "title": "3-ма души пострадаха при катастрофа на пътя Симитли -Банско"}
{"url": "https://news.bg/world/germanski-pilot-zagina-sled-akrobatichna-manevra-na-avioshou-v-polsha.html", "text": "60-годишен германски пилот загина след като самолетът му падна в река Висла в Полша, предаде \"Агенция Франс прес\".Инцидентът е станал докато пилотът е изпълнявал акробатична маневра на авиошоу в централна Полша. Той е управлявал съветски самолет Як-52.Лекари на място са потвърдили смъртта му, поясни говорителят на местната спасителна служба Едуард Мисера.Той добави, че пилотът, който някога е работил за Lufthansa според организаторите на събитието.Полицията разследва причините за инцидента.", "date": "2019.06.15", "title": "Германски пилот загина след акробатична маневра на авиошоу в Полша"}
{"url": "https://news.bg/crime/vandal-naryaza-gumite-na-10-koli-v-stolichniya-kvartal-hadzhi-dimitar.html", "text": "Вандал наряза гумите на 10 автомобила в столичния квартал \"Хаджи Димитър\", съобщи bTV.Част от колите са били паркирани в нарушение.В района има камера за видеонаблюдение, която обаче от месец не работела. Един от потърпевшите заявява, че трябва да се случи нещо, за да се обърне внимание.Припомняме, че това е поредният такъв случай в последните седмици. На 6 юни .Преди два дни, на 13 юни, ", "date": "2019.06.15", "title": "Вандал наряза гумите на 10 коли в столичния квартал \"Хаджи Димитър\""}
{"url": "https://news.bg/int-politics/tramp-odobryava-zabranata-za-izgaryane-na-amerikanskoto-zname.html", "text": "Президентът на Съединените щати Доналд Тръмп публикува в \"Туитър\" в събота, за да подкрепи предложение за изменение на конституцията, което ще позволи на конгреса да забрани оскверняването на американското знаме. \"Всичко за сенатор Стив Дайнс, тъй като той предлага поправка за силна ЗАБРАНА за изгарянето на американския ни флаг\", написа Тръмп.Предложението беше представено вчера и в сената, и в памарата на представителите от сенатора-републиканец Стив Дайнс и конгресмена-републиканец Стив Уомак, отбелязвайки последното усилие да оспори тридесетгодишното решение на Върховния съд, че запалването на флага е защитена форма на словото съгласно първата поправка.\"Нашият флаг на Съединените щати е вечен символ на свободата, който разказва историята на Америка, историята на трайното ни преследване на свободата\", заяви вчера сенатор Дайнс. \"Като си спомняме за жертвите на всички, които носеха нейните цветове в битката, нашият народ трябва винаги да поставя знамето на честта и достойнството, от което се нуждае\".", "date": "2019.06.15", "title": "Тръмп одобрява забраната за изгаряне на американското знаме"}
{"url": "https://news.bg/int-politics/vzriv-v-sklad-za-boepripasi-v-damask.html", "text": "Склад за боеприпаси в Дамаск избухна в събота, съобщиха държавните медии.\"Депо за боеприпаси за сирийската армия в западната част на Дамаск е избухнало\", съобщи държавната информационна агенция САНА, цитирайки военен източник.Депото за боеприпаси е разположено във военна зона в Машру Думар, западно предградие на сирийската столица, предаде САНА.Взривът рани осем проправителствени бойци, според британската група Сирийската обсерватория за наблюдение на правата на човека.Сирийската столица е сравнително спокойна, тъй като през миналата година проправителствените сили завладяха предградията на Източния Гута от ислямистите.Въпреки това Израел продължава да удря съоръжения около столицата Дамаск. Тел Авив е противник на режима на Башар Асад.Повече от 370 000 души бяха убити в сирийската гражданска война, която избухнаха през 2011 г. след яростни репресии срещу антиправителствените протести.", "date": "2019.06.15", "title": "Взрив в склад за боеприпаси в Дамаск"}
{"url": "https://news.bg/int-politics/iran-i-es-obsadiha-badeshteto-na-yadrenata-sdelka.html", "text": "Заместник-министърът на външните работи на Иран Абас Арагчи се срещна с висш дипломат от ЕС в събота, за да обсъди бъдещето на ядрената сделка, заявяват държавни медии на фона на нарастващото напрежение между Техеран и Вашингтон.Срещата в Техеран между Абас Арагчи и Хелга Шмид, заместник на първия дипломат на ЕС Федерика Могерини, се фокусира върху ядрената сделка от 2015 г., като същевременно засяга и \"регионални и международни въпроси\", предаде агенция ИРНА.Разговорите следват атаките от четвъртък срещу два танкера в Оманския залив, които Съединените щати обвиниха Иран, въпреки отричането на Техеран.Отношенията между САЩ и Иран ескалираха, откакто президентът Доналд Тръмп се оттегли миналата година от ядреното споразумение, което Иран подписа със световните сили.Европейският съюз е ревностен поддръжник на споразумението и обеща да подкрепи Техеран пред осакатяващите американски санкции, но иранските власти изразиха недоволство от липсата на конкретни стъпки, предприети досега.Техеран е дал на останалите партньори в сделката срок до юли, за да изпълнят обещанията си и предупреди, че ще отстъпи от ключовите си ядрени ангажименти.Идването на Шмид в Техеран следва посещенията на германския външен министър Хайко Маас и японския премиер Шинзо Абе.Последният е бил в иранската столица, когато се случиха атаки на танкерите, с взривове, които удариха японски кораб и един норвежки.Инцидентът стана в близост до пролива Хормуз, ключов воден път, който е от жизненоважно значение за световните доставки на петрол, предизвика страхове за избухването на конфликти в региона.", "date": "2019.06.15", "title": "Иран и ЕС обсъдиха бъдещето на ядрената сделка"}
{"url": "https://news.bg/regions/tezhka-katastrofa-v-sofiya.html", "text": "Тежка катастрофа на \"Никола Мушанов\" в София блокира движението на трамваите с номера 11 и 22, съобщи в. \"24 часа\".Има пострадали, две линейки, пожарен екип и полиция.Преди минути дойде кран, за да вдигне автомобила от линиите на трамвая.Възможно е временно затруднение на движението в района на столичния бул. \"Възкресение\", съобщиха от пресцентъра на МВР.Сигнал за самокатастрофирал на бул. \"Възкресение\" и ул. \"Н.Мушанов\" лек автомобил, управляван от жена, е подаден тази вечер към 20.30 часа.Пострадалата е откарана в болница в тежко състояние. На мястото на инцидента започва оглед и до приключването му движението в района ще бъде ограничено.", "date": "2019.06.15", "title": "Тежка катастрофа в София"}
{"url": "https://news.bg/disasters/iran-privika-poslanika-na-velikobritaniya.html", "text": "Иран привика британския посланик в Техеран, след като Техеран бе обвинен от Лондон в нападение на петролни танкери в Оманския залив, предаде \"Ройтерс\".Както беше отбелязано, решението на Иран идва след изявленията на британския външен министър Джереми Хънт, който  и обвини режима на аятоласите за атаките.В Иран нарекоха тази позиция неприемлива, уточнява \"Ройтерс\".Великобритания така обвини Иран за .В Оманския залив бяха нападнати два петролни танкера. Русия вече отбеляза, че в момента никой не знае точните причини за инцидента.", "date": "2019.06.15", "title": "Иран привика посланика на Великобритания"}
{"url": "https://news.bg/disasters/eur3-6-mln-dadeni-za-ukrepvaneto-na-notr-dam.html", "text": "Разходите за укрепване на структурите на катедралата \"Нотр Дам\", които бяха сериозно засегнати от пожара през април, възлизат на 3,6 милиона евро, съобщи в петък архиепископът на Париж Мишел Опети.\"Най-малко 3,6 милиона евро бяха изразходвани за\", каза Мишел Опети по време на пресконференция. Тя беше дадена след първата меса в \"Нотр Дам\" от времето на пожара. Според него продължава работата по укрепване на конструкцията на повредената църква. \"Това е вълнуващ момент, момент на надежда\", каза Мишел Опети. избухна вечерта на 15 април. Огънят беше напълно погасен едва на следващата сутрин. По предварителни данни в района на кулата на катедралата възникна пожар по причини, които досега не са били изяснени. Пожарът напълно унищожи дървения покрив и шпила, които паднаха върху каменния свод и го счупиха на три места.В парижката катедрала \"Нотр дам\" днес бе отслужена първата литургия след пожара. На нея присъстваха около 30-тина души.Архиепископът на Париж монсеньор Мишел Опти водеше литургията. Тя се проведе в параклис в източния край на катедралата, зад главния олтар. Десетки се бяха събрали отвън катедралата, за да присъстват на възстановяването на църковните служби.", "date": "2019.06.15", "title": "€3,6 млн. дадени за укрепването на \"Нотр дам\""}
{"url": "https://news.bg/crime/proveryavat-kashta-za-gosti-v-tsigov-chark-sled-podaden-signal.html", "text": "Проверяват къща за гости в Цигов чарк, съобщи Нова телевизия.Проверката е по сигнал, че служителка на ДФ \"Земеделие\" е кума на собственичката и е подпомогнала фамилията да спечели проекта, за който финансирането възлиза на повече от 234 000 лева.Следващата проверка е във Велинград. Там също е получен сигнал, че близки до кмета са построили къща за гости\" , заяви Калоян Костадинов, зам.-директор на ДФ \"Земеделие\".Цялостната проверка трябва да приключи до края на юни.Припомняме, че вчера стана ясно, че поредната проверена  Ден преди това и Отново вчера беше съобщено, чекоито са финансирани с европари по Програмата за развитие на селските райони за периода 2007 - 2013 година и за които 5-годишният мониторингов период вече е изтекъл.На 10 юни земеделски експерти провериха хотел в село Гургулят, където . Това беше втората от  на подадени проекти. Преди това от ведомството провериха и къща за гости в Лясковец, за която също заключиха, че е напълно изрядна.По-късно през деня бяха извършени проверки на още две проектни предложения - хотел в Берковица и център за деца скаути за нощуване на палатки.  според МЗХГ и ДФЗ.До момента заради констатирани нередности , която според информация на медиите е на секретарката на община Сливница Ани Иванова.", "date": "2019.06.15", "title": "Проверяват къща за гости в Цигов чарк след подаден сигнал"}
{"url": "https://news.bg/economics/toplofikatsiya-veliko-tarnovo-vavede-prefentsialni-tseni-za-korektni-potrebiteli.html", "text": "\"Топлофикация - Велико Търново\" въведе преференциална пределна цена за кубик топла вода, от която могат да се възползват само клиентите без задължения към дружеството, съобщи БНР.За битовите потребители, които платят цялата си месечна фактура в срок, крайната цена е 14 лева и 40 стотинки с ДДС. За останалите клиенти остава старият начин на фактуриране.С връщането на фиксираната цена великотърновската топлоцентрала цели да върне старите си клиенти към услугите, след като през миналия отоплителен сезон десетки домакинства се отказаха след рекордно високи сметки до 70 лева за кубик топла вода.До миналия отоплителен сезон коректните клиенти на \"Топлофикация - ВТ\" са плащали на преференциална цена за битова гореща вода, която е била фиксирана. Това беше премахнато и беше въведено ново ценообразуване.От дружеството са внесли предложение до енергийния регулатор цената на парното да бъде увеличена с 88% до 175,88 лв./МВтч без ДДС.Мотивите за драстичния скок са, че дружеството плаща най-високата цена на природен газ поради добавката за пренос, което е с 21 % повече от действащата цена на \"Булгаргаз\". Новата цена на парното ще стане ясна на 1 юли.", "date": "2019.06.15", "title": "\"Топлофикация -Велико Търново\" въведе префенциални цени за коректни потребители "}
{"url": "https://news.bg/world/kakvo-e-izvestno-i-ne-znaem-za-atakata-v-omanskiya-zaliv.html", "text": "В четвъртък беше извършено предполагаемо, което допълнително нажежи обстановката в региона. САЩ обвиняват Иран за атаките.Обстоятелствата около инцидента остават неясни. ДПА представя какво е известно до момента и какво не се знае:ИнцидентътВ четвъртък сутринта Военноморските сили на САЩ в региона съобщиха, че са получили два сигнала за бедствено положение. Единият е в 6,12 часа (02,12 по Гринуич) от танкера Front Altair, а другият е около 07,00 часа от танкера Kokuka Courageous. Двата кораба са били на 19 км разстояние един от друг в Оманския залив в международни води. Kokuka Courageous се е намирал на 26 километра от иранското крайбрежие. Нанесени са щети и по двата танкера. Възникнал е пожар на Front Altair след експлозия. Японският собственик на Kokuka Courageous също съобщава за две експлозии.КорабитеFront Altair, построен през 2016 г., е собственост на корабната компания Frontline и плава под флага на Маршаловите острови. Kokuka Courageous е управляван от германската компания Bernhard Schulte Shipmanagement от името на японски оператори. Плава под флага на Панама. Корабът е плавал от Саудитска Арабия за Сингапур с 25 000 тона метанол.Щети и ранениFront Altair е със сериозни щети от пожар, но не е потънал. Корабът Hyundai Dubai е спасил екипажа и го е предал на иранските власти. На Kokuka Couragous един от членовете на 21-членния филипински екипаж е с леки наранявания. Холандски кораб е спасил екипажа и го е предал на военноморски кораб на САЩ. Екипажът е върнат на танкера в петък, за да бъде изтеглен до пристанище на ОАЕ.Причините за експлозиитеВсе още остава неясно какви са причините за експлозиите. Норвежката морска агенция говори за \"атака\" в четвъртък, но нито норвежката корабна компания, нито Bernhard Schulte Shipmanagement потвърждават.Японският оператор на Kokuka Couragous отхвърли информация, че танкерът е бил ударен от торпедо. Членове на екипажа твърдят, че са видели \"летящи обекти\" малко преди втората експлозия, според президента на компанията. В четвъртък той обяви, че корабът е бил ударен от \"някаква граната\". Централното командване на САЩ публикува видео, което показва премахване на мина от един от корабите.Мотивите и отговорните страниСАЩ обвиняват Иран за атаките. Вашингтон смята, че ръководството на Ислямската република иска да принуди международната общност да смекчи санкциите. Иранското правителство категорично отрича обвиненията и вярва, че атаките вероятно са извършени с цел увеличаване на подкрепата за по-твърди действия срещу Иран.ВидеотоЦентралното командване на САЩ , на което се виждат хора на лодка да премахват нещо от едната страна на танкер. Бързоходната моторна лодка след това се оттегля от района. Командването твърди, че е премахната мина от Kokuka Couragous от лодка, която принадлежи на Революционната гвардия на Иран. Информацията не се потвърждава.", "date": "2019.06.15", "title": "Какво е известно и не знаем за атаката в Оманския залив?"}
{"url": "https://news.bg/society/spirat-chast-ot-onlayn-uslugite-na-agentsiyata-po-vpisvaniyata.html", "text": "Част от онлайн услугите на Агенцията по вписванията ще бъдат ограничени до полунощ, съобщиха от пресцентъра на Агенцията.Ще бъдат засегнати услуги, предоставяни от Имотен регистър, Търговски регистър, Регистър БУЛСТАТ и Регистър на имуществените отношения на съпрузите.Ограничаването се налага заради оптимизация на хардуера и софтуера на информационните системи. ", "date": "2019.06.15", "title": "Спират част от онлайн услугите на Агенцията по вписванията"}
{"url": "https://news.bg/society/nay-dobroto-orazhie-sreshtu-ezika-na-omrazata-sa-mezhdunarodnite-festivali-smyata-jotova.html", "text": "\"Събитията като този фестивал са най-доброто оръжие срещу езика на омразата, срещу всичко, което ни разделя.\" Това заяви вицепрезидентът Илияна Йотова при откриването на третото издание на Азиатския фестивал \"Магията на изтока\" в София.Тя подчерта, че хората искат да се опознават, да се докосват до различни култури, да живеят в мир и разбирателство.Организатор на фестивала е посолството на Индонезия в България, в партньорство с дипломатическите представителства на още 15 държави от азиатския континент.Вицепрезидентът Йотова благодари за благородната кауза на фестивала. Той се провежда в партньорство с фондация \"За нашите деца\" в подкрепа на уязвими семейства и деца.", "date": "2019.06.15", "title": "Най-доброто оръжие срещу езика на омразата са международните фестивали, смята Йотова"}
{"url": "https://news.bg/world/rusiya-sarbiya-i-belarus-s-voenni-ucheniya-do-belgrad.html", "text": "Русия, Сърбия и Беларус започнаха международни тактически военни учения \"Славянско братство\", съобщават медии.Тази година ежегодните тристранни военни игри се провеждат в град Панчево, на 15 километра североизточно от столицата Белград, от 14 до 27 юни. Целта е засилване на партньорството между участващите държави в антитерористични операции.В тях участват 600 военнослужещи от трите държави (повече от 200 от Русия, 300 от Сърбия и около 60 от Беларус), както и 50 единици бойна техника и транспортни самолети Ил-76.В петък беше организиран парад с военнослужещите и военната техника, както и церемония по издигането на знамената на участващите държави. Ученията ще се проведат на различни полигони.Кулминацията на игрите е на 24 юни на летище \"Ковин\" на около 50 километра от столицата Белград. Русия е изпратила 200 парашутисти и техника от дивизия, базирана в северозападната Псковска област.Игрите се организират за пети път. През 2015 и 2018 г. се проведоха в Русия, през 2016 г. в Сърбия и 2017 г. в Беларус.", "date": "2019.06.15", "title": "Русия, Сърбия и Беларус с военни учения до Белград"}
{"url": "https://news.bg/crime/otkriha-tyalo-na-mazh-v-kanavka-v-rayona-na-selo-zagorsko.html", "text": "37-годишен мъж е намерен мъртъв в канавка на главния път за ГКПП \"Маказа\" в района на село Загорско, съобщи bTV.Oт полицията уточниха, че сигналът за инцидента е подаден в полицейското управление в Момчилград в 10,30 часа.Преминаващ пътник забелязал тялото на мъжа, чиято самоличност е установена. Извършва се оглед на мястото на произшествието.Полицията призовава гражданите, които имат информация за инцидента, да се обадят на телефон 112 или в най-близкото РУ на МВР при гарантирана анонимност.Движението в района се отклонява в едната пътна лента.", "date": "2019.06.15", "title": "Откриха тяло на мъж в канавка в района на село Загорско"}
{"url": "https://news.bg/world/bolnichna-hrana-ubi-petima-vav-velikobritaniya.html", "text": "Болнична храна уби петима във Великобритания. Британското правителство е наредилo да се проведе разследване за храната в болниците след пет смъртни случая от листериоза, свързана със сандвичи и салати, информира АП.Министърът на здравеопазването Мат Ханкок заяви, че иска \"радикално нов подход\" в сервирането на храната в болниците.Властите свързват случаите с Good Food Chain, която снабдява десетки болници на Острова, а също и с доставчик на месо за компанията.Трима от пациентите са починали в болници в Манчестър и Ливърпул в Северозападна Англия. Другите две места не са установени.От здравните власти обявиха, че няма регистрирани смъртни случаи от изтеглянето на храните в края на май.Листериозата е вид инфекциозно заболяване, което понякога завършва с фатален край при хора с отслабена имунна система.", "date": "2019.06.15", "title": "Болнична храна уби петима във Великобритания"}
{"url": "https://news.bg/finance/balgariya-poluchava-s-8-poveche-evrosredstva-za-razvitie-na-regionite.html", "text": "България получава с 8% повече европейки средства за развитие на регионите и подобряване качеството на живот на хората в програмния период след 2020 г. Това съобщи във Варна заместник-министърът на регионалното развитие Деница Николова.Тя обясни, че текат първите преговори между отделните министерства и ведомствата, за да може ресурсът да се разпредели най-оптимално спрямо нуждите на страната и да се фокусира върху избора на инвестиции с най-голям ефект.Николова добави, че целта е да се постигне по-голяма синергия между отделните програми и интегрирано финансиране за цялостна модернизация на регионите и населените места, а не както до сега - само за училище, социален дом, отделен площад.Заместник-министърът съобщи още, че ще бъдат продължени европейските инвестиции за обновяване и модернизиране на учебните заведения в страната, като фокусът ще бъде насочен върху обзавеждането и преоборудването им с най-съвременни инструменти и технологии.Николова подчерта, че във Варна по оперативната програма се инвестират 112 млн. лв. в 12 проекта за модернизация на образователни институции, градската среда и др.37 млн. лв. се влагат в надграждането и подобряването на градския транспорт. Общо 10 образователни институции ще бъдат модернизирани по проекти на стойност близо 16 млн. лв. От тях ще бъдат облагодетелствани общо над 13 700 деца, добави още зам.-министър Николова.По думите ѝ с над 34,4 млн. лв. ще бъде подобрена градската среда. Други над 1,7 млн. лв. ще бъдат вложени в центрове за спешна медицинска помощ и многопрофилната болница за активно лечение по проект на Министерството на здравеопазването. Близо 1,4 млн. лв. е подкрепата за два обекта на социалната инфраструктура в процеса на деинституционализация на деца и възрастни с капацитет 30 души.\"Варна разцъфва с инвестициите от ОПРР, която инвестира в подобряване качеството на живот на хората\", коментира още зам.-министърът. Тя посочи и че градът ще има изцяло обновен квартал - \"Владиславово\", който ще има  спортните обекти, места за отдих, мултифункционална спортна зала, която се строи, пътища, алеи.Николова изтъкна, че в момента над 382 млн. лв. по 41 проекта се инвестират от Оперативна програма \"Региони в растеж\" за облагородяване на обществени пространства в 39-те най-големи градове в страната.През предходния период в обновяване на градска среда са вложени близо 476 млн. лв., като са приключили 77 проекта. За двата програмни периода инвестициите в подобряване на средата на живот в градовете са общо над 850 млн. лв.Общо над 1 млрд. лв. ще бъде вложеният ресурс от ОПРР в модернизиране на образователната инфраструктура в страната от 2007 до 2020 г., стана ясно още от думите на Николова.", "date": "2019.06.15", "title": "България получава с 8% повече евросредства за развитие на регионите"}
{"url": "https://news.bg/world/putin-podari-sladoled-na-si-dzinpin-za-66-godishniya-mu-rozhden-den.html", "text": "Китайският президент Си Дзинпин отпразнува 66-годишния си рожден ден с руския лидер Владимир Путин. Двамата многократно повториха, че са близки приятели. По повод рождения ден Путин подари на Си Дзинпин сладолед, съобщава китайската държавна медия, цитирана от \"Ройтерс\".\"Ройтерс\" отбелязва, че в Китай изключително рядко се коментира личният живот на лидерите, публично не се разкриват рождените дати на повечето ръководители, тъй като се разглеждат като държавна тайна.Държавната телевизия показа снимки Си и Путин да вдигат тост с чаши шампанско за рождения ден на китайския лидер. Празненството се е провело в хотел в Душанбе, Таджикистан, където е отседнал Си Дзинпин. И двамата лидери участват на регионален форум.Според разпространяваната информация Путин е подарил на Си руски сладолед, като не се споменава с какъв вкус, докато президентът на Китай е подарил на руския си колега китайски чай.Си благодари на колегата си и коментира, че в Китай Путин е изключително популярен.", "date": "2019.06.15", "title": "Путин подари сладолед на Си Дзинпин за 66-годишния му рожден ден"}
{"url": "https://news.bg/world/putin-prizova-za-prekratyavane-na-targovskite-voyni-i-boya-bez-pravila.html", "text": "Москва е категорично против търговските войни и \"боя без правила\" в международната търговия. Това обяви руският президент Владимир Путин на Петата среща на върха на Съвещанието по взаимодействие и мерки за доверие в Азия (СВМДА) в Душанбе, Таджикистан, цитиран от ТАСС и други руски медии.Има реални търговски войни по света, предупреди Путин и добави, че възстановяването на доверието между всички държави е от изключителна важност. За съжаление някои държави се бият без правила, те сплашват и ликвидират конкуренти чрез непазарни средства, смята той.Важно е да намерим начин за излизане от тази ситуация и да установим правила за справедливо икономическо сътрудничество, поясни руският президент. Според него най-малко социалните и хуманитарните въпроси трябва да бъдат изключени от търговските и икономическите ограничения, конкретно стоки от първа необходимост, лекарства и медицинско оборудване.Той припомни, че тази тема е обсъждана на Междувременно руският лидер поздрави , обяви говорителят на Кремъл Дмитрий Песков.Песков разкри, че Путин е провел кратък разговор \"на крак\" с турския лидер Реджеп Ердоган в кулоарите на форума. Не е планирана отделна среща.", "date": "2019.06.15", "title": "Путин призова за прекратяване на търговските войни и боя без правила"}
{"url": "https://news.bg/bulgaria/vav-varna-razsledvat-sluchay-sas-zabiti-kirki-v-avtomobil.html", "text": "Полицията във Варна разследва случай със забити кирки в автомобил, съобщават от Областна дирекция на МВР.Вчера е образувано досъдебно производство за нанасяне на щети по лек автомобил \"Рено\", паркиран в междублоковото пространство на ул. \"Зеленика\".В автомобила са забити две кирки. Изясняват се обстоятелствата около случая.", "date": "2019.06.15", "title": "Във Варна разследват случай със забити кирки в автомобил"}
{"url": "https://news.bg/bulgaria/verizhni-katastrofi-na-am-trakiya.html", "text": "Две верижни катастрофи и завъртял се ТИР на автомагистрала \"Тракия\". Инцидентите са предизвикали огромно задръстване към София, съобщава Катастрофата с тежкотоварния автомобил е станала при 160-ия км в посока София. Тирът е излязъл от пътя и е излетял в съседно поле. На място има поне два полицейски екипа.Преди тази катастрофа е имало други две верижни катастрофи в същата посока. В двете катастрофи през няколко километра са участвали най-малко по три автомобила.Има опашка от няколко километра.Няма данни за пострадали хора.От Агенция \"Пътна инфраструктура\" съобщават, че движението от км 164 до км 160 на АМ \"Тракия\" в посока София се осъществява временно само в активната лента.Съобщава се за верижна катастрофа по пътя Бургас-Айтос около 9,30 часа тази сутрин. Пострадали са мъж и жена. Ударили са се три автомобила, пише По-рано беше съобщено за", "date": "2019.06.15", "title": "Верижни катастрофи на АМ „Тракия”"}
{"url": "https://news.bg/bulgaria/blizo-60-na-sto-ot-sastava-na-mvr-sa-mladi-hora.html", "text": "Близо 60 на сто от състава на МВР вече са млади хора. Това разкри министърът на вътрешните работи Младен Маринов във Варна на 10-ия юбилеен концерт \"С обич за децата, в памет на бащите герои\", цитиран от БТА.Маринов поясни, че щатът на ведомството е запълнен, дори е малко над 47 500.По думите му летният сезон е сериозно предизвикателство с оглед на събитията по света и заплахите от тероризъм.Взели сме мерки, ще си вършим работата, така че всички да са спокойни и туристите, веднъж посетили страната ни, да се връщат отново, увери Маринов.10-ият юбилеен концерт \"С обич за децата, в памет на бащите герои\" е организиран от Синдикална федерация на служителите в МВР - Варна.Инициативата е в подкрепа на децата и семействата на загинали и пострадали при изпълнение на служебния си дълг полицаи и пожарникари. Освен да чуят различни музикални изпълнения, зрителите имат възможност да видят демонстрации с полицейска, пожарна и военна техника и помощни средства, допълва БТА.", "date": "2019.06.15", "title": "Близо 60 на сто от състава на МВР са млади хора"}
{"url": "https://news.bg/bulgaria/mvr-ima-opiti-za-nastroyvane-na-obshtestvoto-sreshtu-politsiyata-i-prokuraturata.html", "text": "Има опити за настройване на обществеността срещу полицията и прокуратурата. Това констатира министърът на вътрешните работи Младен Маринов във Варна на 10-ия юбилеен концерт \"С обич за децата, в памет на бащите герои\", цитиран от БТА.Маринов коментира Той поясни, че действията на тези органи са насочени само срещу апаратурата и техниката, която позволява излъчване на телевизионни програми. По думите му доставката на интернет е решение на самите оператори и гражданите, останали без такава услуга, да търсят отговорност от тях.Министърът припомни, че акцията е проведена в партньорство с Европол.Младен Маринов отбеляза, че е наясно, че българите, когато ползват услуги, нямат навик да мислят дали не става дума за интелектуално пиратство, но ако не се разреши този вид престъпност, ще влоши имиджа на България.По-рано от ", "date": "2019.06.15", "title": "МВР: Има опити за настройване на обществото срещу полицията и прокуратурата"}
{"url": "https://news.bg/bulgaria/804-kandidat-studenti-v-su-pishat-za-sofroniy-vrachanski-i-balgarskata-darzhava-pri-sanstefanskiya-dogovor.html", "text": "804 кандидат-студенти пишат за Софроний Врачански и \"Българската държава според Санстефанския договор, Берлинския договор и Търновската конституция\" на изпита по история на България на кандидатстудентската сесия на Софийския университет за учебната 2019/2020 г., съобщават от пресцентъра на СУ.Изпитът в 65-та аудитория в Ректората на Софийския университет \"Св. Климент Охридски\" започна в 9.00 часа.Кандидат-студент изтегли вариант № 1 на теста и двете теми, от които ще избират явилите се на изпита: \"Софроний Врачански - книжовна и политическа дейност\" и \"Българската държава според Санстефанския договор, Берлинския договор и Търновската конституция\".Заместник-ректорът на Софийския университет проф. Ренета Божанкова приветства кандидат-студентите и изрази надежда да работят спокойно и уверено, защото прочетеното, премисленото и наученото ще им помогнат в днешния ден да работят така, че да получат отлични резултати и да станат студенти на Софийския университет в избраната от тях специалност.Деканът на Историческия факултет и председател на изпитната комисия доц. Тодор Попнеделев пожела успех на кандидатите.Специалностите, за които кандидат-студентите могат да кандидатстват след успешно положен изпит, са: \"Философия\"; \"Социология\"; \"Политология\"; \"Публична администрация\"; \"Културология\"; \"Библиотечно-информационни науки\"; \"Публични информационни системи\"; \"Философия\" (на английски език); \"История\"; \"Археология\"; \"Етнология и културна антропология\"; \"История и география\"; \"Архивистика и документалистика\"; \"История и геополитика на Балканите\"; \"История и философия\"; \"Хебраистика\"; \"Педагогика\"; \"Социални дейности\"; \"Неформално образование\"; \"Предучилищна и начална училищна педагогика\"; \"Социална педагогика\"; \"Специална педагогика\"; \"Логопедия\"; \"Физическо възпитание и спорт\".С изпит по история на България и изпит по български език и литература бъдещите студенти могат да запишат специалност \"Право\", а с изпит по история на България и изпит по английски, немски, френски, испански, италиански или руски език (по избор) - специалностите \"Международни отношения\" и \"Регионално развитие и политика\".С успешно издържани изпити по история на България и изпит по английски, немски, френски, испански език (по избор) бъдещите студенти могат да запишат специалност \"Европеистика\".С успешно положени изпити по история на България и по английски и френски език (по избор) могат да запишат специалността \"История и чужд език\".", "date": "2019.06.15", "title": "804 кандидат-студенти в СУ пишат за Софроний Врачански и българската държава при Санстефанския договор"}
{"url": "https://news.bg/world/v-gartsiya-uvelichavat-tol-taksite-sedmitsa-predi-predsrochniya-vot.html", "text": "Увеличават цените на тол таксите в Гърция седмица преди предсрочните парламентарни избори, съобщава кореспондентът на БНР в южната съседка.Изборите са планирани за 7 юли, а покачването на цените се очаква от 1 юли.Управляващата СИРИЗА подозира политическа игра на опозицията.Всички видове автомобили ще бъдат засегнати от решението на частни дружества да вдигнат цената на тол таксите на магистрала \"Егнатия одос\". Леките коли, които до сега плащаха по 2 евро и 80 цента, преминават на 3 евро такса. Автобусите от 7,10 на 7,50 евро. Тировете от 11,30 евро на 12 евро.Очакват се и нови по-високи цени от януари 2019 г.", "date": "2019.06.15", "title": "В Гърция увеличават тол таксите седмица преди предсрочния вот"}
{"url": "https://news.bg/comments/zelenata-opasnost.html", "text": "Темите за околната среда и климата набират все по-голяма популярност в Европа. Доказват го резултатите от изборите за Европейски парламент, които доведоха до увеличаване на броя на депутатите от \"зеленото\" европейско политическо семейство и респективно, до по-голямото му влияние в общите европейски политики. Доказват го и многобройните ученически \"Маршове за климата\", чиито участници скоро ще получат избирателни права и допълнително ще развият \"зеления\" политически потенциал.В Централна и Източна Европа тези теми са ако не екзотични, то най-много бутикови. Но в Западна и Северна Европа това далеч не е така. Загрижеността за климата е стигнала до състояние на паника и истерия от усещането за предстоящ скорошен катаклизъм (ако не се вземат мерки за предотвратяването му - а какви да са тези мерки, е истинския проблем).Основателни ли са обществените страхове във връзка с климатичните промени? Или напротив, прогнозите за сравнително скорошен апокалипсис са пресилени? Научните изследвания дават отговори и в двете посоки, но гласовете в подкрепа на първата теза са категорично по-шумни и с по-широка медийна отразяемост.Не смея да навлизам в полето на специалистите по теми, за които аз самият не съм специалист. Но ще си позволя да разсъждавам логически на общо основание.Ако наистина сме изправени пред екологична/климатична катастрофа, защо флагманът на движението за борба с климатичните промени е... непълнолетно момиче с психично заболяване? Не трябва ли в такъв случай научната общност да излезе в предните редици и да защити твърденията си?Ако наистина идва краят на света (или поне края на човечеството) защо масовите демонстрации са доминирани от деца (които няма как да са напълно наясно с проблема, но за сметка на това са доста лесни за манипулиране), вместо от възрастни, зрели, разумни и отговорни хора? И защо част от тези деца са били принудително изпращани на \"климатичните маршове\" (наскоро излезе такава информация за училища в Белгия)?Ако наистина сме в процес на резки климатични промени защо учените, които опровергават господстващата теза (че климатичните промени водят до големи катаклизми, свързани с времето), са обект на клеветническа кампания, подкрепяна включително от правителствени среди? Например, казусът с Роджър Пилке - джуниър, учен от Университета на Колорадо, срещу когото се изправят дори Белия дом при управлението на Барак Обама и конгресмени от Демократическата партия. В крайна сметка, през 2015 г. Пилке решава да прекрати научната си кариера...Ако данните на \"климатично загрижените\" учени са напълно достоверни, защо бе изоставен терминът \"глобално затопляне\" и заменен с \"климатични промени\" (който, от своя страна започва да бъде изместван от термина \"климатична криза\")?Всъщност, на последния въпрос мога да отговоря веднага. Защото промените в климата се случват на определени периоди. В края на 80-те години на миналия век започна известно повишение на температурите, но този период приключи и сега сме в цикъл на относително захлаждане (2018-а година, особено през лятото, беше осезаемо по-хладна от нормалното, а същото може да се каже и за пролетта на 2019-а година). \"Глобалното затопляне\" обаче не доведе до покачване на нивата на Световния океан, например...Масовата истерия е налице. Учени твърдят, че въглеродните отпадъци влошават качеството на околната среда, почвите са изтощени, озоновата дупка се разширява и т.н. Да, но кои учени? Тези, които отнеха научните титли на Джеймс Уотсън (откривателя на двойната спирала на ДНК) заради \"политически некоректни\" изказвания? Или онези, които твърдят, че всекидневното къпане вреди на кожата? Би било интересно да се проучи откъде идва финансирането на научните институти. И дали няма връзка между най-гласовитите от тях и корпорации, които имат интерес от въвеждането на точно определени политики за борба с климатичните промени? Между другото, сега на дневен ред е ограничаването на употребата на пластмасата, заради изключително дългия период на нейното разграждане в природата, и замяната й с хартия. Масовото въвеждане на найлонови опаковки преди време пък бе продиктувано от грижа за горските масиви.Нека обаче да се спрем върху безспорното: климатични промени има и те отчасти се дължат на човешката дейност. Отчасти, защото засилената човешка активност датира от Индустриалната революция насам (т.е. от няма и 200 години), а климатични промени е имало и преди това. Въпросът е какво да направим?И тук се корени истинският проблем. В Европейския съюз все по-силни стават гласовете за ограничаване на въглеродните емисии, респективно, за налагане на общоевропейски политики в тази насока. Само че Европейският съюз има пренебрежимо нисък \"въглероден\" дял в световната икономика. Основните замърсители на атмосферата са другаде - Китай, Индия, САЩ... Е, каква ще е ползата от допълнително завишаване на и без това високите стандарти в Европа, ако останалият свят продължи да бълва отровни газове? Значи, ние да \"спънем\" европейската икономика, като я натоварим с допълнителни изисквания, и тя да стане още по-неконкурентноспоспобна в сравнение с другите големи икономически сили. Желязна логика, няма що...В действителност, Европа беше много по-близо до екологична катастрофа през 70-те и 80-те години на миналия век, отколкото е сега. Индустрията замърсяваше неистово въздуха (лично помним \"Кремиковци\", \"Долината на голямата химия\" и обгазяването на Русе от химическия комбинат в Гюргево, макар и на Запад положението не бе цветущо), бензинът съдържаше олово, а екологията бе сравнително бутикова тема. Няколко десетилетия по-късно обаче напредъкът е осезаем.Сега Китай е в положението на Европа от края на миналия век - бурно развиваща се индустрия и масов автомобилен трафик, които създават сериозни екологични проблеми. И е редно Китай да последва примера на Европа по отношение на опазването на околната среда.Просто такава е зависимостта - икономическото развитие първоначално създава екологични проблеми, но впоследствие част от икономическите ресурси се инвестират в подобряване на качеството на околната среда. За да имаме чиста околна среда и съхранена природа обаче, няма как да минем без високо икономическо развитие.И именно в това е опасността, към която ни тласкат \"зелените\" - да съсипем икономиката, за да съхраним природата. Което просто не работи. Най-добро е качеството на околната среда там, където жизненият стандарт е най-висок.\"Зелената\" безотговорност се превръща в \"зелена опасност\", по подобие на \"червената опасност\" в годините на Студената война. По онова време светът бе много близо до ядрен апокалипсис и това нямаше как да не породи оправдани страхове. В Западна Европа се създадоха антиядрени движения, които се противопоставяха срещу разполагането на американски ракети на Стария континент. На практика обаче това отслабваше позициите на \"свободния свят\" в битката му срещу комунистическия лагер. Тоест, действията на всеки западен \"борец за мир\" водеха до това още един гражданин на Изтока да бъде изтезаван в подземията на КГБ, ЩАЗИ, Секуритате или Държавна сигурност. Защото Съветският съюз се възползваше именно от такива западни \"полезни идиоти\" (а на доста от тях се оказа, че и директно е плащал), за да поддържа \"равновесието\" в своя полза и в крайна сметка, да удължи агонията на социалистическите общества.Та, и сега - \"борците за чиста природа\" (ин)директно помагат на икономическите конкуренти на ЕС. Общото в двата случая, е безогледното експлоатиране на естествени човешки страхове...Цялата драма идва от левичарската същност на \"зелената\" идеология (първоначално в германската Зелена партия е имало силно представителство на християнски общности, но левичарите са успели да ги изгонят). \"Зелените\" разглеждат човека като вредител и враг на природата, затова в политиките си дават приоритет на околната среда и винаги пренебрегват и дискриминират човека. Най-крайни в това отношение са Human Extinction Movement, които директно твърдят, че човекият вид трябва да изчезне от лицето на земята, за да се запази природата. На точно това твърдение няма смисъл да се отговаря, но трябва да се отговори идеологически на цялата останала \"зелена вълна\".Дясната, консервативна гледна точка към природата, е съвсем различна. Тя в никакъв случай не пренебрегва екологичните проблеми и не разглежда природата единствено от консуматорска перспектива. За консерватора обаче човекът и природата трябва да си взаимодействат за постигане както на икономиеско развитие, така и на съхраняване на биоразнообразието. Вече стана дума, че второто е невъзможно без първото.Другото, което е безспорно, е че природата и климатът са взаимносвързани. Грижата за природата означава борба с климатичните промени. Трябва обаче да се действа с разум, а не с паника, истерия, пропаганда и цензура. И ако има нещо по-абсурдно и безумно от решаването на тези проблеми от 16-годишно момиче със синдром на Аспергер, то това е милиони хора да следват като зомбита едно 16-годишно момиче със синдром на Аспергер. И да я номинират за Нобелова награда за мир.Впрочем, Грета Тунберг наистина ще ми се издигне в очите, ако насочи \"Марша за климата\" към площад \"Тянанмън\" (което би било логично с оглед на факта, че Китай е основен замърсител на атмосферата). Ама надали ще се случи...", "date": "2019.06.15", "title": "Зелената опасност"}
{"url": "https://news.bg/world/interpol-zadarzhan-e-klyuchov-zapodozryan-za-atakite-v-shri-lanka.html", "text": "29-годишен мъж е задържан във  в Шри Ланка на 21 април, при които загинаха повече от 250 души, съобщават от Интерпол, цитирани от ДПА.Гражданинът на Шри Ланка е задържан в Близкия изток и е депортиран в островната държава в петък, заедно с други четирима заподозрени.\"Арестуването и екстрадирането на единия от ключовите заподозрени за бомбените атаки в Шри Ланка е важна стъпка в течащото разследване\", обяви в съобщение генералният секретар на международната организация Юрген Щок, но не разкри подробности.Атаките на католическия Великден бяха извършени срещу три църкви, три луксозни хотела и други две локации, което предизвика засилване на етническото насилие в страната.ДАЕШ (\"Ислямска държава\") пое отговорност за атаката.", "date": "2019.06.15", "title": "Интерпол: Задържан е ключов заподозрян за атаките в Шри Ланка "}
{"url": "https://news.bg/world/iran-postepenno-se-otteglya-ot-yadrenata-sdelka-predupredi-rohani.html", "text": "Иран ще продължи да ограничава изпълнението на ангажиментите си към ядреното споразумение, ако другите държави, подписали се под договора, не покажат \"положителни сигнали\".Това предупреди иранският президент Хасан Рохани на среща с руски, китайски и други азиатски лидери в Таджикистан, цитиран от \"Ройтерс\".През май Ислямската република прекрати изпълнението на някои ангажименти към ядрената сделка от 2015 г. Миналия месец Техеран обяви, че \"Очевидно Иран не може да се придържа към това споразумение едностранно\", каза Рохани на Петата среща на върха на Съвещанието по взаимодействие и мерки за доверие в Азия (СВМДА) в Душанбе, Таджикистан.\"Нужно е всички страни по това споразумение да допринесат за възстановяването му\", обяви Рохани и добави, че Иран трябва да види \"положителни сигнали\" от Русия, Китай, Великобритания, Франция и Германия.Той не разкри подробности какви действия Иран ще предприеме и какви положителни сигнали Техеран иска да види.Рохани не коментара атаките срещу ", "date": "2019.06.15", "title": "Иран постепенно се оттегля от ядрената сделка, предупреди Рохани"}
{"url": "https://news.bg/regions/nyama-seriozni-shteti-sled-buryata-v-sliven.html", "text": "Снощната буря в Сливен не е причинила големи щети, информира БНР.В по-ниските части водата е изнесла пясък, чакъл и листа и това причинява неудобство за шофьорите в града.От силния вятър строително платно от скеле се е откъснало и е ударило паркиран пред жилищен блок автомобил. Няма пострадали.Работници са започнали да привързват платната към скелето. Отговорникът по санирането на блока заявява, че фирмата ще поеме щетите.Припомняме, че пороен дъжд - 13 л на кв.м, придружен от силен вятър и градушка, се изля района на Сливен и селата снощи.", "date": "2019.06.15", "title": "Няма сериозни щети след бурята в Сливен"}
{"url": "https://news.bg/bulgaria/gdbop-nedoumyava-zashto-nyama-internet-v-nyakoi-gradove-obekt-na-aktsiyata-za-piratska-televiziya.html", "text": "Щетите, които нелегалните кабелни оператори са нанесли за два месеца на Нова телевизия, bTV и HBO, са за над 10 милиона лева. Не е засегната доставката на интернет на доставчиците. Не са иззети конфигурациите за доставката на интернет. Това стана ясно от брифинг на ГДБОП.Началникът на \"Киберпрестъпления\" в ГДБОП Явор Колев обясни, че цел на акацията е да се извадят на светло операторите, които работят в сивия сектор и нанасят щети на бюджета и авторското право.Той недоумява защо е спрян интернетът в някои градове и заподозря, че е нагнетяване на общественото напрежение срещу акцията. Отново антимафиотът подчерта, че обект на акцията не е била доставката на интернет, а разпространението на нелегалната телевизия.Пет такива операции има ГДБОП през миналата година.Ясно отчитане на заплахата от този тип пиратство, обясни Колев. Нашата работа продължава, изтъкна той.До пет години затвор се предвижда за нарушаване на авторските права, а за данъчните престъпления - до 8 години. Над 60 програми без уредени авторски права са разпространявани. От 1998 година антимафиотите работят по неуредени авторски права. Тогава масово секторът е бил в сивата част.Явор Колев подчерта, че идеята с акциите е да се изсветли този сектор, защото нанася щети на икономиката.Към момента няма пиратско излъчване на телевизионни програми в градовете Сандански, Петрич, Бургас, Кърджали, Гоце Делчев, Дупница и Кюстендил, стана ясно още от думите му. Интернет има в Петрич, Сандански, Бургас и Кърджали.В четвъртък  в Кюстендил, Дупница, Благоевград и Гоце Делчев.Вследствие на акцията голяма част от, което предизвика протест в града. Такива недоволства имаше и в .Според адвокат Емил Василев .Кабелни оператори ", "date": "2019.06.15", "title": "ГДБОП недоумява защо няма интернет в някои градове, обект на акцията за пиратска телевизия"}
{"url": "https://news.bg/world/obezvrediha-100-kilogramova-bomba-ot-vsv-v-berlin.html", "text": "Бомба от Втората световна война евакуира популярен район на Берлин, съобщават \"Дойче веле\" и други медии.Бомбата е открита и обезвредена в близост до площад Александерплац. Властите обявиха, че безопасно са унищожили детонатора на 100-килограмовата бомба. Тя е открита по време на строителна дейност до търговския център Alexa.От полицията поясниха, че е имало \"неочаквани технически проблеми\", но те \"бързо са се погрижили\".Властите отцепиха района в радиус 300 метра. Но само част от района беше евакуиран.Американската бомба е била на дълбочина три метра и е била с непокътнат детонатор.Близо 75 г. след края на Втората световна война Германия продължава да открива невзривени боеприпаси. Според експерти в столицата има все още около 3000 неоткрити бомби.През април 2018 г., което доведе до евакуацията на 10 000 души.", "date": "2019.06.15", "title": "Обезвредиха 100-килограмова бомба от ВСВ в Берлин"}
{"url": "https://news.bg/world/vlastite-v-honkong-ottegliha-sporniya-zakonoproekt-za-ekstraditsiyata.html", "text": "Лидерът на Хонконг Кари Лам обяви, че за неопределен срок оттеглят спорния законопроект, предвиждащ разрешаване на екстрадициите от специалния автономен регион към континентален Китай след седмица на масови протести и насилие по улиците, пише \"Гардиън\".Лам разкри промените на пресконференция. В петък вечерта тя проведе разговори с топ китайски представители на границата.След тридневно мълчание Лам поясни, че е направила всичко възможно, но призна, че законопроектът е \"създал голямо разделение\" в обществото. Законодателният процес ще бъде прекратен за неопределен срок, отбеляза тя и добави, че това ще даде повече време за консултации с обществото.За неделя е планирана още една масова демонстрация.Към момента плановете са само да се отложи прокарването на законопроекта, вероятно с надежда да се приеме на по-късен етап след допълнителни консултации с опозицията. Казусът няма да бъде повдиган най-рано до есента, тъй като местният законодателен орган излиза в лятна ваканция от другия месец.Промяната в решението на властите е победа за протестиращите в Хонконг. ", "date": "2019.06.15", "title": "Властите в Хонконг оттеглиха спорния законопроект за екстрадицията"}
{"url": "https://news.bg/world/pravosadnoto-podkrepi-tramp-v-spora-s-kongresa-za-danachnite-deklaratsii.html", "text": "Министерството на правосъдието на САЩ подкрепи решението на финансовото ведомство да не дава на Конгреса данъчните декларации на президента Доналд Тръмп, информират местни медии.Правосъдното министерство твърди, че молбата на Конгреса не обслужва \"легитимна законодателна цел\" и следователно не трябва да се изпълнява. В мнението се посочва още, че по тази причина Конгресът не може да издава призовки за предаване на документите.От месеци демократите търсят вратички, за да получат достъп до информацията с платените данъци от Тръмп, но на този етап нямат успех.Битката за документите е една от многото между американския лидер и демократите, които се опитват да получат достъп до други документи от администрацията на Тръмп, включително и за преброяването през 2020 г.Съдът все още трябва да реши дали Тръмп може да предаде документите за данъците на Конгреса.", "date": "2019.06.15", "title": "Правосъдното подкрепи Тръмп в спора с Конгреса за данъчните декларации"}
{"url": "https://news.bg/world/liderite-na-sedem-yuzhnoevropeyski-darzhavi-s-obshta-pozitsiya-za-migratsiyata-i-klimata.html", "text": "Лидерите на седем средиземноморски държави, които проведоха среща на върха в Малта, постигнаха съгласие да се фокусират върху климатичните промени и миграцията на следващата среща на върха на ЕС, информира Malta Today.След разговорите между лидерите на Кипър, Франция, Гърция, Италия, Португалия и Испания премиерът на Малта Джоузеф Мускат запозна медиите с резултатите от срещата.Мускат отбеляза, че седемте държави са постигнали споразумение, че трябва да се съсредоточат върху климатичните промени, замърсяването с пластмасови отпадъци и преминаване към електрически автомобили по време на срещата на Европейския съвет на 20 и 21 юни.По думите на премиера на Малта те също са постигнали споразумение да се фокусират върху миграцията на европейско ниво.Що се отнася до африканските политики на ЕС, винаги трябва да се взема под внимание миграцията, каза той и добави, че лидерите също така безпрекословно подкрепят Кипър в спора с Турция.\"Дойче веле\" отбелязва, че лидерите на държавите са се опитали да съгласуват обща политическа и икономическа позиция преди срещата на върха на ЕС. Те разкритикуваха участието на кораби на неправителствени организации в спасяването на мигрантите и призовават спасителните операции да се оставят на либийската брегова охрана. Лидерите също така призовават неправителствените организации да спазват международното право и да не пречат на бреговата охрана на Либия.В съвместна декларация от срещата във Валета се казва, че трябва да се засилят мерките за разбиване на бизнес модела на трафикантите, за да се предотврати трагична загуба на човешки живот.Италия и Малта са особено критични към хуманитарните кораби, тъй като смятат, че подпомагат трафика на хора.Лидерите на седемте държави също призовават за по-голяма политическа и икономическа подкрепа за Либия и ООН да подпомага имигрантите.", "date": "2019.06.15", "title": "Лидерите на седем южноевропейски държави с обща позиция за миграцията и климата"}
{"url": "https://news.bg/int-politics/tramp-i-abe-obsadiha-napadeniyata-v-omanskiya-zaliv.html", "text": "Президентът на САЩ Доналд Тръмп и японският премиер Шиндзо Абе са обсъдили в телефонен разговор нападенията над двата петролни танкера в Оманския залив, съобщава Ройтерс.Тръмп е благодарил на Абе за усилията му да улесни преговори между САЩ и Иран, съобщи Белият дом, цитиран от Ройтерс.Тръмп и Абе са обсъдили и двустранните търговски преговори и предстоящото посещение на Тръмп в Япония за срещата на върха на Г-20.Генералният секретар на ООН Антониу Гутериш заяви, че трябва да се установи истината за нападенията над двата танкера и добави, че световната организация осъжда тези атаки.Ръководителят на Арабската лига Ахмед Абул Гаит прикани Иран да промени линията си на поведение, след като САЩ обвиниха Техеран за атаките.", "date": "2019.06.15", "title": "Тръмп и Абе обсъдиха нападенията в Оманския залив"}
{"url": "https://news.bg/int-politics/moldovski-polititsi-napuskat-stranata.html", "text": "Членове и привърженици на Демократическата партия в Молдова наспускат страната, според съобщения на местни медии, цитирани от агенция Новости.Пет частни самолета са отлетели от Кишинев. \"Бягството\" от страната е започнало малко след като Демократическата партия съобщи, че се , според местния канал Jurnal TV.Медиите не посочват конкретни имена на пътувалите в самолетите, но се предполага, че сред тях е и лидерът на ДПМ Владимир Плахотнюк.На заседанието на Националния съвет в петък Демократическата партия взе решение правителството на Павел Филип да подаде оставка. Президентът Додон педи това заяви, че не изключва представители на Демократическата партия могат да напуснат страната, въпреки че той е уверен, че това няма да ги освободи от отговорност.Па данни на flightradar24 един самолет е отлетял към Москва, друг се е приземил в Одеса, а трети - в Киев.Искам да съобщя на всички граждани на Молдова, които днес си тръгнаха или си тръгват от Републиката, че ние няма да стоим със скръстени ръце и ще предприемем всички необходими действия, за да ги върнем. Ние имаме примера на Румъния, където някои бивши високопоставени лица се опитаха да се скрият в други страни и дори други континенти, но бяха върнати у дома, заяви в телевизионния канал ProTV .От юни месец . Проруската партия на социалистите и проевропейският блок ACUM успяха да сформират парламентарно мнозинство и излъчиха правителство.След  нито една от партиите не събра достатъчно подкрепа за мнозинство и самостоятелно управление. Три основни политически сили получиха места в парламента - Партията на социалистите, която подкрепя президента, Демократическата партия и про-европейският съюз.Конституционният съд обаче обяви обаче решението на мнозинството за незаконно, на което парламентът отговори с заявление, че Демократическата партия се опитва да узурпира властта.", "date": "2019.06.15", "title": "Молдовски политици напускат страната"}
{"url": "https://news.bg/bulgaria/zaharieva-prizova-za-obsht-front-v-borbata-s-falshivite-novini.html", "text": "За общи усилия на цялото общество срещу дезинформацията и фалшивите новини призова вицепремиерът и министър на външните работи Екатерина Захариева в реч пред гостите на Шестия Световен конгрес на информационните агенции, организиран от БТА с подкрепата на Министерството на външните работи.\"Усилията не само на политиците, но и на цялото общество трябва да бъдат насочени към разпознаването и борбата с разпространението на фалшивите новини и дезинформацията. Само заедно можем да преодолеем недоверието в обществото, което те пораждат\", каза вицепремиерът.Външния ни министър подчерта, че България и нейните партньори в Европейския съюз вече са взели мерки със създаването на специално звено към Европейската комисия за борба с дезинформацията и фалшивите новини, които водят след себе си негативни явления като популизъм, език на омразата, нетолерантност и краен национализъм. \"Именно тук на Балканите преди почти век е родена крилатата фраза, че муха и политик се убиват най-лесно с вестник. Днес това дори е по-лесно, но и по-мащабно - с няколко клика и с един пост в Интернет\", каза Захариева пред гостите на конгреса, чиято тема тази година е \"Бъдещето на новините\".Във време на глобализация и развити технологии традиционната журналистика има особена отговорност да бъде гарант на достоверността на информацията, подчерта министър Захариева.Тя изтъкна спада в доверието на медиите в глобален мащаб. Според последно изследване на Института на Ройтерс доверието в новините в света като цяло е намаляло с 2 процента до 42 на сто в сравнение с миналата година. Според същото изследване в България 40 на сто от населението се доверява на новините като цяло, във Франция само за последните 4 години доверието към новини е спаднало с 14 процента до 24 на сто, в Германия се отбелязва спад с 13 на сто до 47 процента.\"Може би е дошло времето да се замислим и да оспорим крилата фраза на основателя на Си Ен Ен Тед Търнър, че \"лошата новина е най-добрата новина\", заяви Екатерина Захариева.Тя пожела на журналистите достойно да отстояват авторитета си на \"Четвърта власт\" и поздрави БТА за прекрасната организация на конгреса.", "date": "2019.06.15", "title": "Захариева призова за общ фронт в борбата с фалшивите новини "}
{"url": "https://news.bg/world/45-miliona-braziltsi-protestirat-sreshtu-pensionnata-reforma.html", "text": "Масови протести и стачка против пенсионната реформа се проведоха в петък в много от големите градове на Бразилия. Протестите се случиха точно преди началото на Копа Америка, която се провежда в страната.Както съобщава канал Todo Noticias протести е имало в 300 града в страната и са обхванали 27 щата, а в стачката са се включили 45 милиона работещи. Така акцията се превръща в най-масовия протест, обединил най-големите профсъюзи от началото на управлението на .Освен протестни митинги и шествия, протестиращи са затворили пътища, част от обществения транспорт в градовете не е работил. В градове като Сан Пауло, Рио де Женейро, Фос де Игуасу се е стигнало до сблъсъци между протестиращи и служители на реда, които са охранявали протестите. В Нитеро автомобил се е врязал в шествие, а двама души са били леко ранени.Най-много протестиращи са излезли по улиците на Сан Пауло, където именно вчера започна мача между Бразилия и Боливия за футболната купа на Америка. В града в този момент има най-голямо струпване на туристи, които са попаднали в сложна ситуация, особено при неработещ обществен транспорт и блокирани улици.", "date": "2019.06.15", "title": "45 милиона бразилци протестират срещу пенсионната реформа"}
{"url": "https://news.bg/bulgaria/dnes-e-chereshova-zadushnitsa-2.html", "text": "Днес е Черешова задушница. Тя се отбелязва ден преди големия християнски празник Петдесетница.Черешовата задушница е свързана с поверието за прибирането на душите на всички покойници, които са били на свобода след Велики четвъртък.На този ден Православната църква извършва специално богослужение в памет на починалите християни. Общата панихида е позната като Черешова задушница. На този ден чрез богослужението в църквата измолваме прошка от Бога за нашите покойници. Живите се молят за отминалите от този свят, защото телесната смърт не прекъсва единството между вярващите.В памет на покойниците, наред с молитвите, от нас се изискват и дела на благотворителност. \"\".Благотворителен характер имат и общите трапези, които вярващите правят на Черешова задушница. Приготвят се жито, хляб, вино, плодове и други храни, които се раздават. Житото символизира възкресението, а хлябът - Исус Христос.На Черешова задушница християните посещават гробовете на близките си покойници, почистват ги, прекадяват, преливат ги с вода и с червено вино. Запалват свещ и раздават житото, хляба и първите череши, дали името на тази панихида.", "date": "2019.06.15", "title": "Днес е Черешова задушница"}
{"url": "https://news.bg/weather/slanchevo-na-mesta-kratak-dazhd-i-gramotevitsi.html", "text": "Днес ще преобладава слънчево време, следобед ще се развие купеста и купесто-дъждовна облачност.На места се очаква да превали краткотраен дъжд с гръмотевици. Ще духа слаб, в източните райони до умерен североизточен вятър. Преобладаващите максимални температури ще бъдат между 29° и 34°.Над Черноморието още от сутринта ще има временни увеличения на облачността. В следобедните часове ще се развие и купеста облачност, но само на отделни места, главно по южното крайбрежие ще превали и прегърми. Ще духа до умерен североизточен вятър. Максимални температури на въздуха: 26-29°. Температурата на морската вода е 23-24°, само на север от н. Калиакра е около 20°. Вълнението на морето ще бъде 2-3 бала.Над планините ще преобладава слънчево време. След обяд ще се развие купеста и купесто-дъждовна облачност и на места ще превали и прегърми. Ще духа до умерен, а по билата и временно силен североизточен вятър. Максимална температура на височина 1200 метра около 23°, на 2000 метра - около 16°.Атмосферното налягане е малко по-високо от средното за юни - слабо ще се понижи.През следващите дни температурите ще останат без съществена промяна, с малки колебания преобладаващите максимални ще бъдат между 29° и 34°. Ще преобладава слънчево време, но с развитие на купеста и купесто-дъждовна облачност в следобедните часове. На места ще има и краткотрайни валежи, придружени и с гръмотевици.", "date": "2019.06.15", "title": "Слънчево, на места - кратък дъжд и гръмотевици"}
{"url": "https://news.bg/regions/granichna-politsiya-savetva-da-ne-se-patuva-prez-makaza.html", "text": "Засилен трафик по пътищата на страната се очаква заради топлото време в почивните дни и започващите летни отпуски. Гранична полиция предупреди и за повече пътуващи към Гърция и натоварване на българо-гръцката граница.Тежък трафик се очаква на пункта \"Маказа\" заради началото на туристическия сезон. Освен това може да се получат и струпвания на камиони и автомобили заради по-малкия брой служители от гръцка страна, които ще обработват преминаващите. Там работят само две от общо четири трасета. Данните от предходни години сочат, че най-завишена ще е интензивността на потока именно през \"Маказа\", тъй като той е най-често използван от румънските граждани.Очакванията на Гранична полиция са именно на \"Маказа\" броят на автомобилите да се увеличи два пъти, а на пътниците - с три пъти, в сравнение с обичайния трафик.От Гранична полиция съветват пътуващите да използват и другите пунктове на българо-гръцката граница.", "date": "2019.06.15", "title": "Гранична полиция съветва да не се пътува през \"Маказа\""}
{"url": "https://news.bg/world/gruevski-izbyaga-prez-albaniya-v-ungariya-v-bagazhnika-na-avtomobil-razkri-zaev.html", "text": "Премиерът на Северна Македония Зоран Заев разкри, че правителството знае, че бившият премиер Никола Груевски е избягал през Албания в Унгария в багажника на автомобил, съобщават сръбски медии.Бившият премиер е напуснал дома си скрит в багажника на кола.Груевски е слязъл с асансьор в мазето на сградата, където се е скрил в багажника на автомобил, а после е бил изведен извън страната. В Албания го е чакала друга кола, унгарски дипломатически автомобил, каза Заев в интервю за германския всекидневник \"Франкфуртер алгемайне цайтунг\".Попитан защо търсенето на бившия премиер е започнало чак в понеделник, след като Груевски е трябвало да се яви в затвора още в петък, Заев обясни, че според македонските закони се позволява на осъдените в петък да прекарат почивните дни у дома и че това не може да се промени само заради неговия случай.Груевски , след като . В Будапеща той получи политическо убежище. Груевски управляваше Северна Македония от 2006 до 2016 г.", "date": "2019.06.15", "title": "Груевски избяга през Албания в Унгария в багажника на автомобил, разкри Заев"}
{"url": "https://news.bg/disasters/frenskite-milioneri-oshte-ne-sa-platili-i-stotinka-za-notr-dam.html", "text": "Френските милиардери, които публично обявиха, че ще дадат стотици милиони за възстановяването на символа на Париж, катедралата \"Нотр Дам\", все още не са платили внесли нито стотинка за възстановяването на паметника, съобщава \"Блумбърг\", позовавайки се на църковни и бизнес служители.Вместо това, главно американски и френски граждани, чрез благотворителни фондации \"Нотр Дам\", стоят зад първите дарения, които плащат сметките и заплатите на 150-те работници, наети от катедралата след . и изведе извън списъка на посещаваните културни обекти катедралата.В момента на \"Нотр Дам\" работата продължава денонощно и комитетът разчита на благотворителните фондации, за да финансира първата фаза на реконструкцията.Работниците са изправени пред сериозната задача да вследствие на пожара, което бе установено в района на \"Нотр Дам\".Андре Фино, говорител на комитета по възстановяването на \"Нотр Дам\" обяснява, че донорите искат да знаят за какво ще се харчат парите им, като за тази цел трябва да им се предоставят плановете за възстановяването на паметника.До момента са събрани около 9% от обещаните средства за възстановяването на паметника. При това 90 на сто от тях са дошли от САЩ. \"Американците са много щедри към \"Нотр Дам\", паметникът е много обичан в Америка\", коментира Мишел Пико, ръководител на благотворителния фонд \"Приятели на \"Нотр Дам\".Почти 1 млрд. долара бяха обещани от някои от най-богатите семейства и компании във Франция още в първите часове и дни на инцидента, който разтърси Франция. Това предизвика и критики, че обявените дарения са толкова големи, че са израз по-скоро на суетата на донорите, отколкото инспирирани от искрено желание за запазване на културното и църковното наследство на Франция.Френският премиер Едуар Филип обяви  за архитекти за възстановяване на кулата на катедралата Нотр Дам след специално заседание на кабинета за .Властите нямат оценка за общите разходи за ремонтните дейности. Макрон заяви, че иска катедралата да бъде , което бе определено като огромно предизвикателство и историческа отговорност\".", "date": "2019.06.15", "title": "Френските милионери още не са платили и стотинка за \"Нотр Дам\""}
{"url": "https://news.bg/bulgaria/mikov-ne-e-fen-na-ostavkata-na-ninova-no-ya-zayade-za-pobesnelite-heytari.html", "text": "Партията не печели доверие. Това заяви Михаил Миков пред Нова телевизия преди утрешния конгрес на столетницата.Корнелия Нинова водела такава политика в партията, че тя да е на този резултат. Той попита защо ръководство не е внесло искане в НС да паднат санкциите срещу Русия.Защо БСП напусна за три месеца парламента, попита Миков. Избирателите не давали доверие на левицата заради това, което предлага.Не съм фен на оставките, изтъкна Миков за оставката на Корнелия Нинова. Това се превръщало във водевил, защото започвали искания Нинова да си оттегли оставката.Конгресът утре трябва да очертае пътя напред пред червената партия, по думите му. Важното било БСП да върне доверие.Михаил Миков иска да се спре с деленето и да не атакуват побеснелите хейтъри \"враговете с партиен билет\". Според него те били подклаждани от ръководството. Той иска левицата да не подкрепя увеличаването на военния бюджет, да се въведе по-справедливо данъчно облагане.Войната срещу Сергей Станишев е вредна за БСП, смята Миков. По мнението му има кампания срещу вътрешната опозиция.Не съм искал оставката на Корнелия Нинова, изтъкна той и отново предупреди, че драматизмът може да премине във фарс и водевил.Михаил Миков се заяде с \"моралния стожер\" Румен Овчаров, който явно бил бъдещето на партията.", "date": "2019.06.15", "title": "Миков не е фен на оставката на Нинова, но я заяде за побеснелите хейтъри"}
{"url": "https://news.bg/bulgaria/katastrofa-zatrudnyava-dvizhenieto-na-trakiya-v-posoka-burgas.html", "text": "Затруднено движение на автомагистрала \"Тракия\" в посока Бургас поради катастрофа, съобщават от Агенция \"Пътна инфраструктура\" (АПИ).По информация на bTV, позовавайки се на \"Фокус\", възникнала е катастрофа между два леки автомобила при виадукта край Вакарел в посока Пловдив. Няма информация за пострадали при инцидента.От АПИ уточняват, че инцидентът е станал при км 20 на АМ \"Тракия\". Трафикът се регулира от Пътна полиция. Шофьорите да се движат с повишено внимание и съобразена скорост, призовават от агенцията.", "date": "2019.06.15", "title": "Катастрофа затруднява движението на „Тракия” в посока Бургас"}
