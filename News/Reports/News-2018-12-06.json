{"url": "https://news.bg/world/ayfelovata-kula-ostava-zatvorena-za-posetiteli-v-sabota.html", "text": "Айфеловата кула остава затворена за посетители в събота. Същата мярка е взета за музеи, паметници, театри и магазини във френската столица. Решението е на местните власти, съобщават френски медии. Мярката е взета от съображения за сигурност. През уикенда се очакват нови масови протести на \"жълтите жилетки\". Френските власти се страхуват от още една вълна на \"голямо насилие\" и  през този уикенд, предизвикани от няколко хиляди протестиращи от движението \"жълтите жилетки\", обяви представител на френското президентство. Заради това полицейското присъствие ще бъде засилено. Около 65 000 полицаи в момента се грижат за сигурността. Ще бъдат изпратени допълнителни подкрепления. Въпреки че  върху горивата, които предизвикаха национално недоволство, президентът Еманюел Макрон среща проблеми при опитите си да успокои народното недоволство, довело до  в централен Париж от 1968 година. Припомняме, че сред стотиците , има и ученици. ", "date": "2018.12.06", "title": "Айфеловата кула остава затворена за посетители в събота "}
{"url": "https://news.bg/world/146-dushi-byaha-arestuvani-pred-gimnaziya-vav-frantsiya.html", "text": "Общо 146 души бяха арестувани днес пред гимназия в Мант-ла-Жоли след сблъсъци и разрушения в град Ивлин, Северна Франция, заяви пред АФП комисаря на града.Арестите се случиха след \", където две коли бяха изгорени и избухнаха сблъсъци с полицията.Арестуваните са заподозрени за участие в престъпна група, коментира комисарят Арнауд Верхил.С белезници и ръце на главата заловените бяха поставени на колене на земята от 70 полицаи, мобилизирани за операцията.Някои арестувани били отведени в полицейския участък, за да се определи дали ще има дела срещу тях.Навсякъде във Франция се стигна до сблъсъци около няколко институции след мобилизацията, провокирана от \"жълтите жилетки\".", "date": "2018.12.06", "title": "146 души бяха арестувани пред гимназия във Франция"}
{"url": "https://news.bg/regions/zalesyavat-opustoshenata-ot-pozhar-mestnost-kray-stara-kresna.html", "text": "Започна залесяването на изгорелите площи при втория пожар край Стара Кресна, предаде БГНЕС.До днес са засадени общо 30 дка - основно с черен бор.Въпреки лошото време залесяването започна още преди седмица. Новите дръвчета се садят източно от махала Миланчевци на село Ощава.Припомняме,  миналата година заради незагасена цигара. За инцидента. Пожарът тръгна от с. Мечкул, премина през Стара Кресна и Ощава, прехвърли река Ощава и продължи към с. Влахи.На мястото работи бригада от с. Микрево - мъжете копаят тераси, а жените засаждат борчета. На подходящите места се засажда и зимен дъб.До местността с новозасадените дръвчета, която е на 8 км от пътя за Стара Кресна, се достига по черен път.Залесяването започна в началото на седмицата, след като изгорялата дървесина - предимно бор, беше изсечена и извозена.На още 300 дка вече е извършено терасиране, за да се спре процесът на почвената ерозия заради почти отвесните склонове в местността.Предвижда се залесяването да продължи, докато не замръзне почвата. Когато това стане, ще се продължи отново през февруари догодина.Още през декември миналата година в местността са залесени 115 дка, и то върху изключително труден терен. По данни на Държавното горско стопанство 80% от фиданките са успели да се хванат.", "date": "2018.12.06", "title": "Залесяват опустошената от пожар местност край Стара Кресна"}
{"url": "https://news.bg/world/sasht-provezhdat-voenni-poleti-nad-ukrayna-v-otgovor-na-ruskite-deystviya.html", "text": "Министерството на отбраната на САЩ съобщи, че провежда \"извънредни\" полети над Украйна в съответствие с Договора за открито небе, за да потвърдят ангажимента си към Киев след инцидента в Керченския проток, информира \"Ройтерс\".Преди седмица Русия иззе . Украйна протестира, тъй като твърди, че корабите са плавали в международни води.\"\", се казва в съобщение на Пентагона.\"САЩ се стремят към по-добри отношения с Русия, но това не може да се случи, докато незаконните и дестабилизиращи действия на Русия продължават в Украйна и другаде\", допълват от военното министерство.Договорът за установяване на режима Открито небе (ДОН) е открит за подписване на 24 март 1992 г. в Хелзинки. Той влиза в сила от 01 януари 2002 г. след ратифициране от всички страни по него.Република България подписва договора на 24 март 1992 г. и го ратифицира на 15 април 1994 г.", "date": "2018.12.06", "title": "САЩ провеждат военни полети над Украйна в отговор на руските действия"}
{"url": "https://news.bg/regions/kmetat-na-haskovo-se-sdobi-s-dva-akta-ot-kat.html", "text": "Кметът на Хасково се сдоби с два акта от КАТ, съобщиха от Областната дирекция на МВР за Дарик.Кметът Добри Беливанов беше глобен заради неизряден вид на пешеходните пътеки в града.Проверката беше разпоредена от Главния прокурор Сотир Цацаров, а Хасково се оказа един от градовете с най-сериозни нарушения.Двата акта бяха съставени преди няколко дни. Предстои да излязат и наказателните постановления.По закон глобата само заради единия акт може да бъде от 2000 до 7000 лв. От своя страна Беливанов увери, че вече има обявена обществена поръчка за освежаване на пешеходните пътеки.", "date": "2018.12.06", "title": "Кметът на Хасково се сдоби с два акта от КАТ"}
{"url": "https://news.bg/world/asandzh-nyama-da-bade-ekstradiran-v-sasht-garantira-london.html", "text": "Президентът на Еквадор заяви, че Великобритания предоставя задоволителни гаранции на Джулиан Асандж да напусне еквадорското посолство в Лондон, където основателят на \"Уикилийкс\" се укрива от 2012 г., информира АП.Ленин Морено отбеляза пред радио, че правителството му е получило писмени уверения, че британското правителство няма да екстрадира австралийския активист в държава, където може да бъде осъден на смърт.Морено обаче не каза дали ще принуди Асандж да напусне дипломатическата мисия, но поясни, че адвокатите на активиста обмислят следващите ходове.САЩ настояват Асандж да бъде екстрадиран, за да бъде съден за разгласяване на държавни тайни.", "date": "2018.12.06", "title": "Асандж няма да бъде екстрадиран в САЩ, гарантира Лондон"}
{"url": "https://news.bg/health/ot-nzok-se-hvalyat-che-veche-po-lesno-izpisvat-biologichni-lekarstva.html", "text": "Улесняват изписването на биологични лекарства за пациентите с ревматологични заболявания над 18 години, съобщиха от Националната здравно-осигурителна каса (НЗОК).Документите вече няма да бъдат разглеждани от комисия в Централното управление на НЗОК, освен ако не се налага смяна на лекарствената терапия.Същото важи и за лечение на пациенти под 18-годишна възраст с болест на Крон и улцерозен колит, както и на артрит.Отпадат и част от документите, които досега се представяха за изписване на скъпоструващата терапия.Отпада изискването за пълен набор заявителни документи здравноосигурените предоставят в районните здравноосигурителни каси (РЗОК) в следните случаи:при започване на лечение;при първо продължение;при промяна в дозовия режим;при смяна на терапията.От Здравната каса уточняват, че при продължаване на същата терапия - трети и пореден протокол, заверката става в РЗОК, като пациентът предоставя единствено два протокола. Единият е оригинал на нов \"Протокол за предписване на лекарства, заплащани от НЗОК/РЗОК\" - обр. МЗ-НЗОК, и предходен протокол.", "date": "2018.12.06", "title": "От НЗОК се хвалят, че вече по-лесно изписват биологични лекарства"}
{"url": "https://news.bg/world/ispanskiyat-kral-prizova-za-edinstvo-na-natsiyata.html", "text": "Към единство на нацията призова испанският крал Фелипе VI, предадоха АП и Washington Post. Той направи изявлението днес в речта си, изнесена по време на честването на 40-та годишнина от приемането на конституцията на Кралството. Тържествената церемония събра редица бивши и настоящи испански лидери, сред които и считаните за \"бащи\" на Конституцията и четирима експремиери. Единствените отсъстващи бяха членовете на партията \"Подемос\", които обявиха, че бойкотират събитието. По думите на краля, основният закон задължава испанските поданици да уважават разнообразието и различията помежду си. От своя страна, председателят на парламента Ана Пастор призова за уважение към Конституцията като общ проект, който има за цел да обединява след дългогодишни спорове. Тя също така изрази почит към монарсите за дългата им служба на нацията. Изявлението му идва на фона на продължаващите вълнения в областта Каталуния, въпреки че монархът никъде не я споменава конкретно. Припомняме, че преди дни стана ясно, че още двама арестувани от испанските власти каталунски сепаратистки лидери са започнали гладна стачка.Общо те вече са четирима - Жозеп Рул, Жоаким Форн, Йорди Санчес и Йорди Туръл.Те бяха арестувани, тъй като  на 1 октомври.След като  миналата година,  и , включително злоупотреба с обществени средства и бунт срещу каталунските лидери, деветима от които са в затвора, очакващи съдебен процес.", "date": "2018.12.06", "title": "Испанският крал призова за единство на нацията "}
{"url": "https://news.bg/regions/vazstanovyavat-ogradata-s-turtsiya.html", "text": "Поради проявения медиен интерес МВР публикува снимки от възстановителните дейности за отстраняване на повредата на възпрепятстващото .Те са предоставени от Областната администрация на Бургаска област. До приключване на работата на екипите на място остава постоянен наряд на \"Гранична полиция\".По-рано днес, областната администрация информира, че се работи по отстраняване на щетите върху Временното-преградно съоръжение, причинени вследствие на обилни валежи, паднали в района на Малко Търново на 28 и 29 ноември.Бившият вицепремиер и сега депутат Валери Симеонов коментира в парламента, че разрушеното е в дълбок дол. Струпване и стичане на огромни количества вода е предизвикало повличане на чакъл, дървета, отнасяне на пътища и  .Той обясни, че съоръжението не е направена около \"Александър Невски\" на жълтите павета, а на изключително насечен терен.", "date": "2018.12.06", "title": "Възстановяват оградата с Турция"}
{"url": "https://news.bg/economics/osvobodiha-velik-zanchev-i-vladimir-vladimirov-ot-bdzh.html", "text": "Освободиха Велик Занчев и Владимир Владимиров от ръководството на БДЖ с решение на транспортния министър Росен Желязков, съобщи Нова телевизия.Двамата са освободени като членове на съвета на директорите на БДЖ.Одит в холдинга е установил сериозни пропуски в провеждането на обществени поръчки за поддръжка на влаковете.Пред bTV транспортният министър Росен Желязков обяви, че новите лица в ръководството на БДЖ ще са Григори Григоров и Светломир Николов. Те имат богат опит в системата и добри мениджърски умения, допълни Желязков.Ръководството не е предприело мерки по сигнали за проблеми с ремонтите и лошото ресурсно осигуряване. Ръководството не е взело конкретни решения за подобряването на състоянието на влаковете и обезпечаване на разписанията.Припомняме, на 7 ноември късно вечерта  - председателят на борда Велик Занчев, който е и зам.-министър на транспорта, главният изпълнителен директор Владимир Владимиров и финансиста на железопътната компания Филип Алексиев.Първото обяснение за масовите оставки в БДЖ на транспортния министър Росен Желязков бе, че има . В края на месец май стана ясно, че са . С тези локомотиви пътуват стотици граждани.На . Кредиторите по втория облигационен заем, който беше предоставен на \"Холдинг БДЖ\", са запорирали сметките на \"БДЖ Пътнически превози\". Уверението от ръководството на дружеството тогава беше, че няма да се продават активи на БДЖ.Съвсем скоро след това - на  от частен съдебен изпълнител. Обявена е за продажба като офис с над 1800 кв. м площ. Исканата цена е повече от 7 млн. лева. Срокът за подаване на оферти е до 2 юли.Почти на финала на крайния срок ръководството на БДЖ успя да договори споразумение с банките кредитори по Втори облигационен заем на дружеството. С решението бе прекратена (засега) продажбата на всички активи.След това - на . Парите се предоставят на \"Холдинг БДЖ\" ЕАД като възмездна финансова помощ, която следва да бъде възстановена до 28 декември 2020 г.Междувременно от гражданска инициатива за обществен и релсов транспорт определиха като . От сдружението, в което членуват доста бивши кадри на БДЖ, настояват, че от 2007 г. досега са изразходвани около 3,8 млн. лв. за подмяна на железопътната инфраструктура. Въведената в експлоатация и модернизирана инфраструктура е предназначена да поддържа конвенционални линии - специално преустроени за скорости от 200 км/ч на 160 км/ч.На  за \"БДЖ-Пътнически превози\" ЕООД през 2020 г. за новите влакове. Това решиха на днешното правителствено заседание министрите от кабинета \"Борисов-3\".\"Проектът за инвестиционен разход \"\" ЕООД\" беше одобрен от правителството.На . Търгът с бюджет от 675 милиона лева бе подготвян в продължение на две години.На  от новия транспортен министър Росен Желязков.", "date": "2018.12.06", "title": "Освободиха Велик Занчев и Владимир Владимиров от БДЖ"}
{"url": "https://news.bg/world/kosovo-glasuva-zakona-za-armiyata-na-14-dekemvri.html", "text": "Косовският парламент ще гласува преобразуване на спецсилите в косовска армия на 14 декември, предадоха свеъовните информационни агенции. Това обяви премиерът Рамуш Харадинай. По думите му, стъпките на косовските власти са в пълно съгласие с НАТО и страните-членки. Припомняме, че днес по-рано генералният секретар на Алианса Йенс Столтенберг в телефонен разговор с косовския премиер Рамуш Харадинай обсъди въпроса за създаване на косовска армия. Създаването на армия от Косово ще подкопае перспективите за нейното интегриране в алианса и противоречи на препоръките на повечето държави от НАТО, предупреди Столтенберг. Очаквано, Сърбия прие като предизвикателство създаването на такава армия. Все още двете държави не са постигнали разбирателство относно признаването независимостта на Прищина, обявена едностранно през 2008 година. Това обаче е основен въпрос за приемането им в Европейския съюз. Русия също реагира остро срещу решението на Косово за създаане на собствена армия. По-рано руското външно министерство заяви, че изпълнението на плановете на Прищина за създаване на въоръжени сили би нарушило грубо резолюцията на Съвета за сигурност на ООН относно косовското споразумение.", "date": "2018.12.06", "title": "Косово гласува закона за армията на 14 декември "}
{"url": "https://news.bg/regions/vremenno-dvizhenieto-v-tunel-topli-dol-na-am-hemus-e-samo-v-trabata-za-varna.html", "text": "В петък, 7 декемврви, от 9.30 ч. до 13 ч. движението в тунел \"Топли дол\" на АМ \"Хемус\" ще е двупосочно в тръбата за Варна, съобщиха от АПИ.Ограничено ще е преминаването в тръбата за София, поради техническо обследване на съоръжението. Необходимо е шофьорите да карат внимателно и да спазват стриктно въведената временна организация за движение.Утре до 17 ч. движението по първокласния път I-8 София-Калотина при Драгоман ще бъде двупосочно в лентата за Калотина. Ще се извършва сондаж в лентата за София, което е свързано с подготовката на бъдещата реконструкция на отсечката.Поради затваряне за зимния период на общинския път през Ботевградски проход /Арабаконак/ до 30 март движението се пренасочва по републикански път III-1001 Горно Камарци - проход Витиня, припомнят от АПИ.Всички граждани и транспортни фирми могат да получават информация за актуалната пътна обстановка от интернет страницата на АПИ - www.api.bg, и по всяко време от денонощието на тел. 0700 130 20 в АПИ. В агенцията целогодишно работи Ситуационен център, който събира и обобщава данните за състоянието на републиканските пътища.", "date": "2018.12.06", "title": "Временно движението в тунел \"Топли дол\" на АМ \"Хемус\" е само в тръбата за Варна"}
{"url": "https://news.bg/world/es-tarsi-nachini-da-uvelichi-pomoshtta-za-yugoiztochna-ukrayna.html", "text": " Това обяви шефът на външната политика на ЕС Федерика Могерини, цитирана от ТАСС.  Тя направи изявлението след срещата си с украинския външен министър Павел Климкин. По думите ѝ, тази част на страната е пострадала сериозно икономически след инцидента в Керченския проток и задълбочилото се напрежение между Украйна и Русия. Затова Брюксел търси начини да я подпомогне като засили подкрепата си за Украйна. Според Могерини, затрудненият достъп до украинските пристанища в Азовско море удря и икономиката на Европейския съюз. От руска страна твърдят, че няма пречки пред свободното плаване на корабите. Украйна призова за налагане на санкции на Русия, а президентът Петро Порошенко поиска от НАТО да изпратят бойни кораби в Азовско море. Припомняме, че по-рано стана ясно, че САЩ се готвят да изпратят военни кораби в Черно море. САЩ щели да изпратят корабите в отговор на , след като на 25 ноември Русия плени три украински бойни кораба и техните екипажи от общо 24 души, на които им бяха повдигнати обвинения в незаконно пресичане на руската граница.Припомняме, че в Русия вече повдигнаха обвинения срещу.Те са обвинени в незаконно пресичане на границата.Според Москва моряците са задържани, след като три кораба на Украйна незаконно са пресекли руската граница. Киев твърди, че . Русия задържа общо 24 моряци.На 30 ноември моряците бяха преместени край Москва.Ако бъдат осъдени, моряците могат да получат до 6 г. затвор.", "date": "2018.12.06", "title": "ЕС търси начини да увеличи помощта за Югоизточна Украйна "}
{"url": "https://news.bg/economics/rosen-zhelyazkov-ima-interes-kam-kontsesiyata-na-letishte-sofiya.html", "text": "Голям международен интерес има към концесията на Летище София. Това обясни пред bTV транспортният министър Росен Желязков.Печалбата на летището сега е 10 млн. лева годишно, а може да се удвои, смята Росен Желязков. По думите му в концесията е заложено изграждането на нова писта.В централния бюджет е описано, че парите от концесията на Летището ще бъдат дадени за БДЖ и за покриването на дълговете му към държавата, допълни Желязков.В същото време станаха ясни  на борда на директорите на БДЖ Велик Занчев, който е и зам.-министър на транспорта, в холдинга застава Григори Григоров. Главният изпълнителен директор Владимир Владимиров ще бъде сменен от Светломир Николов.За приетия в ЕС пакет \"Мобилност\", министърът на транспорта обясни, че само България и Литва са били против предложенията на Брюксел за т.нар. план \"Макрон\".По думите му те са имали ясно и единодушно мнение, заедно с превозвачите и евродепутатите ни. Този проблем показва разделението на Европа на периферия и централни държави, каза още той.Според транспортния министър българските превозвачи са много конкурентноспособни и имаме един от най-добрите автопаркове.По думите му тези общи законодателни решения целят да не засегнат големите европейски държави, но по този начин те дискредитират периферните държави и ги ощетяват. Според него за съжаление решенията в Съвета на ЕС се взимат по държави и за да се блокира този закон, то е трябвало поне 12 държави да не го подкрепят, но Полша и Чехия в последния момент са се отказали.Желязков коментира още, че за да има едно правило, то трябва да бъде приложимо и да може да се контролира.В момента той не вижда вариант, при който да се следи дали даден шофьор се е прибрал вкъщи след четири месеца по пътищата. Неговото мнение е, че тази мярка е по - скоро да се удовлетворят исканията на гражданите в Западна Европа.Според министър Желязков България няма да подкрепи и забраната да се спи в кабините на камионите. По думите на министъра нашите кабини са модерни и предлагат всички условия за почивка в тях.", "date": "2018.12.06", "title": "Росен Желязков: Има интерес към концесията на летище София"}
{"url": "https://news.bg/bulgaria/sadat-ostavi-v-aresta-nahluliya-v-prezidentstvoto-vaorazhen-mazh.html", "text": "72-годишният Сашко Игнатов остава в ареста. Това реши състав на Софийския районен съд на заседание днес, съобщиха от пресцентъра на съда. В съда Сашко Игнатов заяви, че е търсел внимание и твърди, че е искал сам да предаде оръжието си при влизането си в сградата. Той помоли съдията за по-лека мярка, защото е в много тежко материално положение. Адвокатът му настоя за мярка \"подписка\" заради влошеното му здравословно състояние. Искането обаче не беше уважено.Припомняме, че на 3 декември около 15.20 часа мъжът  на Република България с пистолет и 19 патрона за огнестрелно оръжие, без да има разрешение за това.Той бе задържан за 72 часа. За подобно деяние се предвижда наказание \"Стана ясно, че м, поради което оръжието му било отнето. Пистолетът, с който обвиняемият нахлул в Президентството, бил собственост на жена му.От бизнесмен и меценат през 90-те, той достига до фалити и запори, а в последните месеци е изправен и пред риска да остане без дом.", "date": "2018.12.06", "title": "Съдът остави в ареста нахлулия в президентството въоръжен мъж "}
{"url": "https://news.bg/world/asandzh-othvarli-sdelkata-mezhdu-velikobritaniya-i-ekvador-za-ekstraditsiyata-mu.html", "text": "Създателят на \"Уикилийкс\" Джулиан Асандж отхвърли сделката между Еквадор и Великобритания, която би позволила той да напусне еквадорското посолство в Лондон, без да бъде екстрадиран. Товасъобщи цитира изявление на адвоката му Бари Полак. Според адвоката, такава сделка е неприемлива, защото не гарантира на клиента му, че няма да бъде екстрадиран. \"\", заяви Полак. Припомняме, че президентът на Еквадор Ленин Моено заяви днес, че Великобритания предоставя задоволителни гаранции на Джулиан Асандж да напусне еквадорското посолство в Лондон, където основателят на \"Уикилийкс\" се укрива от 2012 година. Морено обаче не каза дали ще принуди Асандж да напусне дипломатическата мисия, но поясни, че адвокатите на активиста обмислят следващите ходове.САЩ настояват Асандж да бъде екстрадиран, за да бъде съден за разгласяване на държавни тайни.", "date": "2018.12.06", "title": "Асандж отхвърли сделката между Великобритания и Еквадор за екстрадицията му "}
{"url": "https://news.bg/world/poveche-ot-40-zaginali-i-raneni-pri-atentata-v-iran.html", "text": "Повече от 40 са загиналите и ранените при днешния атентат в Иран, предаде РИА \"Новости\". Жертвите са най-малко три. Според различните източници, ранените са между 30 и 48 души. Много от тях са полицаи. Според ирански агенции, състоянието на повечето ранени не е тежко и те са били освободени за домашно лечение след прегледа в болниците. Припомняме, че кола бомба бе взривена в югоизточната част на Иран. Атаката бе извършена в района на полицейското управление в град Чабахар в провинция Систан и Балучестан.Отговорност за атаката пое сунитската джихадистка групировка \"Алсар ал Фуркан\". Според външния министър Мохамед Джавад Зариф, зад кървавия акт на насилие стоят \"външни сили\". Терористите са подпомагани отвън, убеден е той. Зариф се закани те да получат строги наказания. Иранският първи вицепрезидент Есхак Джахангири остро осъди насилието и обяви, че борбата с тероризма става още по-решителна. Иранската революционна гвардия вече даде обещание за отпор на тероризма. Районът граничи с Пакистан. Провинция Балучестан страда от години от бунтове на няколко ислямистки и сепаратистки групировки, въпреки че правителството в Техеран често обвинява съседната страна и САЩ. Пакикстан обаче също се бори с партизанските отряди Балох на своя територия.", "date": "2018.12.06", "title": "Повече от 40 загинали и ранени при атентата в Иран "}
{"url": "https://news.bg/int-politics/ukrayna-trupa-voenna-mosht-na-granitsata-s-rusiya.html", "text": "Президентът на Украйна Петро Порошенко обяви в \"Туитър\", че страната подсилва военните си сили по границата с Русия.През миналия месец украинският държавен глава подписа указ за  в районите, граничещи с Русия, както и в Черно и Азовско море след сблъсъка в Керченския проток.\"...военни части от украинските въоръжени сили са пренасочени към най-опасните направления по цялата ни граница с Русия, за да укрепим отбранителните си способности\", отбелязал Порошенко.Новината идва на фона на ескалиращото напрежение между Москва и Киев във връзка с инцидента с украинските кораби, пленени от руската погранична охрана заедно с екипажите им от общо 24 души.Руското външно министерство определи действията на украинските кораби като провокация, извършена в нарушение на международното право. Според руския президент Владимир Путин действията на Киев са целели въвеждане на военно положение преди президентските избори в Украйна.Украйна разглежда действията на Русия в Керченския проток като \"акт на агресия\" и твърди, че трите ѝ военни кораба не са нарушавали руските държавни граници.", "date": "2018.12.06", "title": "Украйна трупа военна мощ на границата с Русия"}
{"url": "https://news.bg/world/opek-postigna-saglasie-da-namali-dobiva-na-petrol.html", "text": "Организацията на страните износителки на петрол (ОПЕК) постигна споразумение за намаляване на добива на петрол, но все още не са договорили окончателната цифра.Това заяви делегат на ОПЕК пред \"Ройтерс\".По-рано саудитският министър на петрола Халид ал Фалих обяви, че ОПЕК се нуждае от съгласието на Русия и други износителки на петрол извън картела, за да намалят производството. Той добави, че финалното решение на картела и на съюзниците им най-вероятно ще бъде взето в петък вечерта.Решението за намаляване на добива е очаквано. Вчера беше съобщено, че ОПЕК може да намали производството с около 1,3 милиона барела на денонощие.Днес цената на петрол сорт \"Брент\" се срина под 60 долара за барел.", "date": "2018.12.06", "title": "ОПЕК постигна съгласие да намали добива на петрол"}
{"url": "https://news.bg/bulgaria/aktsiyata-na-kat-priklyuchi-s-nad-6-000-provereni-avtobusi-kamioni-i-taksita.html", "text": " Повече от 6 000 превозни средства са проверени при последната операция на Пътна полиция по линия на TISPOL. Акцията се проведе между 26 ноември и 2 декември. Проверени са общо 4 775 камиона, 861 автобуса и 1048 таксита.Обобщаването на получената информация от проверките сочи, че екипите са установили множество нарушения. Най-много са нарушенията, свързани с неспазване на ограниченията на скоростта - 1309. Констатирани са и 414 случая, при които не е използван обезопасителен колан. Общо 330 от проверените превозни средства са се оказали технически неизправни, а 236 са били с неизправни светлини.В 17 от случаите е било установено шофиране след употреба на алкохол, а в други 5 - след употреба на наркотични вещества.Било установено и че 392 водачи са с нередовни документи, а 77 нямали задължителна застраховка \"Гражданска отговорност\".По време на операцията заради неплатени глоби са отнети шофьорските книжки на 128 водачи, а на други 615 са връчени електронни фишове.При акцията електронни фишове получили и 162 пътници със свидетелства за управление на МПС.", "date": "2018.12.06", "title": "Акцията на КАТ приключи с над 6 000 проверени автобуси, камиони и таксита"}
{"url": "https://news.bg/world/lyuksemburg-e-parvata-darzhava-v-sveta-s-bezplaten-obshtestven-transport.html", "text": "Люксембург става първата държава в света с безплатен обществен транспорт, пише \"Гардиън\".От следващото лято придвижването с влакове, трамваи и автобуси ще бъде безплатно. Това е част от планове на новоизбраното правителство на Ксавие Бетел, който положи клетва като премиер за втори мандат в сряда.По време на предизборната кампания Бетел, чиято Демократическа партия ще сформира правителство с Люксембургската социалистическа работническа партия и Зелените, обеща опазването на околната среда да бъде приоритет на правителството.Освен обещанието за безплатен транспорт, новото правителство обмисля легализиране на канабиса и въвеждане на още два официални празника.Люксембург, столица на малкото Велико Херцогство Люксембург, има сериозни проблеми със замърсяването на въздуха от трафика. Според официалните данни градът е с население около 110 000 души, но още 400 000 души работят в града. Проучване показва, че водачите на автомобили в столицата са прекарвали средно по 33 часа в трафик през 2016 г.Страната е с население около 600 000 души. Близо 200 000 от Франция, Белгия и Германия всекидневно пътуват до Люксембург за работа.Люксембург вече показа прогресивното си отношение към транспорта. Това лято правителството осигури безплатен транспорт за всяко дете и младеж под 20-годишна възраст. Учениците могат да използват безплатни автобуси от дома до училището. Жителите плащат само по 2 евро за използване на градския транспорт за период от 2 часа.", "date": "2018.12.06", "title": "Люксембург е първата държава в света с безплатен обществен транспорт"}
{"url": "https://news.bg/int-politics/stoltenberg-predupredi-kosovo-che-sazdavaneto-na-armiya-prechi-na-vlizaneto-v-nato.html", "text": "Създаването на армия от Косово ще подкопае перспективите за нейното интегриране в алианса и противоречи на препоръките на повечето държави от НАТО, генералният секретар на Алианса Йенс Столтенберг в телефонен разговор с косовския премиер Рамуш Харадинай, съобщава ТАСС.\"Насочих вниманието на г-н. Забелязах, че това действие не е успешно във времето, противоречи на препоръките на повечето страни от НАТО и ще има отрицателни последици за перспективите за евроатлантическа интеграция на Косово. Сигурността на Косово ще се промени, а след това НАТО ще трябва да преосмисли нивото на взаимодействието си с тях\", обясни Столенберг в изявление.Столентегер също така отбелязва, че е разговарял със сръбския президент Александър Вучич и призова двамата лидери да \"покажат сдържаност и да избегнат провокативни изявления и действия\".Той също така призовава двете страни да продължат диалога, договорен от ЕС, като отбелязва, че мирът между Сърбия и Косово е от основно значение за мира на Балканите.Международните сили за Косово - КФОР под командването на НАТО в момента осигуряват сигурност и свобода на движение в Косово, като същевременно поддържат военно присъствие в съответствие с мандата на Съвета за сигурност на ООН.Що се отнася до евентуалното влизане на Косово в НАТО, не е ясно кога би могло да се случи, тъй като пет страни от пакта не признават независимостта на Косово, но това може да се промени, ако под натиска на ЕС и НАТО Белград признае Косово, което всъщност е условие за присъединяването на Сърбия към Европейския съюз.По-рано руското външно министерство заяви, че изпълнението на плановете на Прищина за създаване на въоръжени сили би нарушило грубо резолюцията на Съвета за сигурност на ООН относно косовското споразумение.\"Прищина обяви намеренията си да вземе решение на 14 декември за формирането на \"въоръжените сили\"на Косово. Такава стъпка би била пряко и грубо нарушение на Резолюция 1244 на Съвета за сигурност на ООН, единственият международен правен акт. Резолюцията предвижда на територията на Косово изключително многонационални контингенти под международен контрол.\"Руското външно министерство предупреди за възможно най-тежките последици не само за сръбското население в региона, но и за сигурността на балканския регион като цяло.Също така подчертава отговорността на силите на КФОР, които в съответствие с мандата на ООН се изисква в случай на възникване на такава структура, като косовската армия незабавно да предприема всеобхватни мерки за нейното неутрализиране и обезоръжаване.", "date": "2018.12.06", "title": "Столтенберг предупреди Косово, че създаването на армия пречи на влизането в НАТО "}
{"url": "https://news.bg/int-politics/izrael-zagovori-za-invaziya-v-livan.html", "text": "Премиерът на Израел Бенямин Нетаняху обяви, че \"има доста сериозна възможност да трябва да действаме в Ливан\" по време на посещение в северната част на страната на фона на операцията на армията за разрушаване на нападателни тунели на ливанската радикална групировка \"Хизбула\" от израелската страна на границата.По думите на Нетаняху, при офанзивата щял да бъде разрушен всеки тунел, който \"Хизбула\" е изкопала в Израел, значително осакатявайки способността на \"терористичната групировка\", както я определя Израел, да действа срещу еврейската държава.Високопоставен официален представител на Израел е изтъкнал, че операцията по разрушаването на тунелите била сред причините, поради които израелските въоръжени сили не са започнали голяма офанзива срещу \"Хамас\" в Ивицата Газа през миналия месец.Междувременно израелският премиер призова чуждите дипломати в страната да осъдят и санкционират ислямистката групировка за нейните агресивни действия.\"Очакването на Израел е категорично осъждане на \"Хизбула\", допълнителни санкции срещу \"Хизбула\", осъждане и настояване от ливанското правителство да спре да дава разрешение да бъде използвана територията му за тези атаки срещу Израел\", настоял Нетаняху пред групата посланици от цял свят.От своя страна израелският представител изтъкна, че въпреки че \"Хизбула\" е планирала да разработи хиляди прецизни ракети, на практика е успяла да разработи само десетки такива оръжия.\"Ние нарушихме техните планове с десетки действия... които доведоха до значително забавяне на тяхната програма\", коментира той.", "date": "2018.12.06", "title": "Израел заговори за инвазия в Ливан"}
{"url": "https://news.bg/regions/led-skova-ezeroto-srebarna.html", "text": "Езерото Сребърна замръзна. Това съобщиха от Регионалната инспекция по околната среда и водите в Русе. Дебелината на ледената покривка е около 7 см.В средата на езерото има незамръзнало петно, върху което се наблюдават струпвания на птици - неми лебеди, лиски, зеленоглави патици, зимно бърне и морски орли.През нощта езерото приютява многобройни ята птици от вида голяма белочела гъска. Понякога на територията на \"Сребърна\" Всеки ден в резервата се извършват обходи. Не са констатирани нарушения на територията на защитената местност.", "date": "2018.12.06", "title": "Лед скова езерото Сребърна"}
{"url": "https://news.bg/regions/vav-velingrad-nyama-da-se-dobiva-volfram.html", "text": "Магистратите от Върховния административен съд (ВАС) решиха, че във Велинград няма да се добива волфрам.Върховният административен съд не е уважил претенциите на фирмата инвеститор към регионалната екоинспекция в Пазарджик, информира БНР.От екоинспекцията обявиха, че разработването на волфрамово находище би се отразило негативно върху околната среда и здравето на хората.Върховните магистрати са се съобразили с изготвената оценка на въздействието върху околната среда. В нея екоинспекторите категорично са заявили, че е недопустимо да се извършва добив на волфрам в местността \"Грънчарица\" до Велинград, тъй като там се намират санитарно-охранителните зони на питейната вода, с която се снабдява градът.Съдът отхвърли искането на фирмата инвеститор за отмяна на решението на Басейнова дирекция, с което са узаконени въпросните санитарни зони.Намерението за добив на волфрам в района предизвика протести на жителите на Велинград. Те събраха подписка от над 11 хиляди души, в която казаха, че няма да допуснат замърсител в курортния град.Решението на ВАС е окончателно.", "date": "2018.12.06", "title": "Във Велинград няма да се добива волфрам"}
{"url": "https://news.bg/world/frenskata-levitsa-vnasya-vot-na-nedoverie-sreshtu-kabineta-na-makron.html", "text": "Френски опозиционни партии организират вот на недоверие срещу правителството на президента на страната Еманюел Макрон на фона на разрастващите се протести и страха от насилие, информира АП.Социалистическата партия, крайнолявата \"Непокорна Франция\" и Комунистическата партия оставиха настрана разногласията и обещаха да внесат предложение за организиране на вот на недоверие в долната камара на парламента в понеделник.Левицата няма достатъчно гласове, за да събори кабинета. Центристката партия \"Република, напред!\" на Макрон има стабилно мнозинство в 577-местната камара. Но левицата се опитва да привлече подкрепа и от други опозиционни сили.Управлението на френския лидер е отслабено от седмиците на протести на \"жълтите жилетки\".", "date": "2018.12.06", "title": "Френската левица внася вот на недоверие срещу кабинета на Макрон"}
{"url": "https://news.bg/world/ruski-sad-potvardi-sdelka-mezhdu-checheniya-i-ingushetiya-za-razmyana-na-teritorii.html", "text": "Конституционният съд на Русия потвърди споразумение за размяна на територии между Чечения и Ингушетия, което доведе до масови протести, информира АП.Хиляди хора протестираха в продължение на няколко дни по-рано тази година, след като лидерите на Ингушетия и Чечения се подписаха под споразумение за размяна на обработваема земя. Сделката и тайният начин, по който е приета, подхрани народната представа, че властите са пренебрегнали интересите им.Днес Конституционният съд отмени решение на съд в Ингушетия, който постанови през октомври, че споразумението е невалидно. Най-висшата съдебна инстанция в Русия поясни, че лидерите на Чечения и Ингушетия имат право да сключат споразумение без подлагането му на референдум. Съдът в Ингушетия постанови, че споразумението трябва да бъде гласувано на народно допитване.", "date": "2018.12.06", "title": "Руски съд потвърди сделка между Чечения и Ингушетия за размяна на територии"}
{"url": "https://news.bg/regions/varnentsi-posreshtat-praznitsite-s-opasna-koledna-ukrasa.html", "text": "Варненци посрещат празниците с опасна коледна украса, предаде БНТ.По традиция на днешния ден в морската ни столица грейва коледната елха. Жител на града обаче подаде сигнал за потенциална опасност - светещите коледни елементи на уличните лампи се захранват от необезопасени външни кабели.Поставени по този начин, те лесно могат да бъдат изтръгнати от силен порив на вятъра или от вандали.Освен това капаците на част от електрическите кутии на лампите липсват. Това означава, че в тях лесно може да проникне влага и да стане късо съединение.Според жителите украсата действително не е добре обезопасена. Те се опасяват, че при лошо време може да се случи инцидент.Според специалисти от фирмата, която монтира коледната украса в града е по-добре кабелите да минават през стълбовете на осветителните тела, а не да са увити около тях. Те увериха, че токът автоматично прекъсва, ако кабелите се разкачат.От своя страна от Община Варна обясниха, че светещите елементи на коледната украса се захранват с напрежение от 12 волта, което е напълно безопасно за хората. Освен това те светят само през нощта.", "date": "2018.12.06", "title": "Варненци посрещат празниците с опасна коледна украса"}
{"url": "https://news.bg/int-politics/ukrayna-iska-ot-zapada-da-zategne-sanktsiite-sreshtu-rusiya.html", "text": "Украйна призова по време на среща на десетки външни министри за увеличаване санкциите срещу Русия, обвинявайки Москва в засилване на агресията срещу Киев и сеене на \"нестабилност и несигурност\" на Запад, съобщава \"Ройтерс\".В изказване по време на среща на Организацията за сигурност и сътрудничество в Европа (ОССЕ) външният министър на Украйна Павло Климкин осъди неотдавнашното  и техните екипажи от руски сили край Крим, изтъквайки, че това представлява още едно нарушение на международното право.\"Необходимо е спешно да се осигури бърз и консолидиран международен отговор на този акт на агресия. Декларациите не са достатъчни. Трябва да има действия\", настоя Климкин, допълвайки: \"Трябва да увеличим цената за Русия с всеобхватни и прицелени санкции... Не може да има бизнес както обикновено.\"ОССЕ, в която членуват 57 държави, беше разтърсена от военния и дипломатически конфликт между Русия и Украйна, като и двете са членки на организацията.Макар че множество западни официални лица изразиха силна подкрепа за Киев, руският външен министър Сергей Лавров хвърли вината за годините на ескалиращо напрежение върху Украйна и нейните съюзници.", "date": "2018.12.06", "title": "Украйна иска от Запада да затегне санкциите срещу Русия"}
{"url": "https://news.bg/crime/piyan-mazh-nabi-politsay-v-samokov.html", "text": "Пиян мъж нападна полицай пред районното управление в Самоков, съобщават от прокуратурата.Извършителят е задържан за 72 часа, като предстои да се внесе искане за постоянното му задържане.Полицаите спрели за проверка автомобил управляван от обвиняемия С.М.При проверката служителите на реда установили, че мъжът шофира с 2,05 промила алкохол в кръвта.Час по-късно мъжът набил полицай в районното управление в града. Проверката е извършена на 4 декември на ул. \"Никола Корчев\".", "date": "2018.12.06", "title": "Пиян мъж наби полицай в Самоков"}
{"url": "https://news.bg/world/povecheto-amerikantsi-obezpokoeni-ot-klimatichnite-promeni.html", "text": "Ново проучване показва, че повечето американци са обезпокоени от климатичните промени. По-голямата част от тях подкрепят елементи от доклад за климата на федералното правителство в сравнение с тези, които застават зад президента на САЩ Доналд Тръмп, пише \"Политико\".Тръмп отхвърли доклада за климата на администрацията.Според последното проучване на POLITICO/Morning Consult 2/3 от анкетираните казват, че са много или по някакъв начин обезпокоени от доклада. 58% са съгласни с научния консенсус - и не са съгласни с Тръмп - че климатичните промени са в резултат на дейността на човека.Проучването е проведено на 4 декември - около седмица след отхвърлянето на резултатите от доклада от страна на американския лидер. В доклада се предупреждава, че климатичните промени ще унищожат страната финансово и екологично.30% от респондентите твърдят, че промените са природен феномен. Само 4 на сто вярват, че няма климатични промени, а 8% не могат да решат.78% от демократите са на мнение, че човешка дейност е причината за изменението на климата в сравнение с 34% при републиканците и 58% при независимите.В проучването са участвали 1 975 души.", "date": "2018.12.06", "title": "Повечето американци обезпокоени от климатичните промени"}
{"url": "https://news.bg/crime/obvinyavat-i-maykata-na-nikolay-banev-za-iztochvane-na-sredstva.html", "text": "Майката на Николай Банев също ще бъде привлечена към наказателна отговорност, но предвид напредналата й възраст, най-вероятната мярката й за неотклонение ще е \"парична гаранция\".Това стана ясно на брифинг на зам.-главния прокурор Иван Гешев във връзка със пристигането на .Майката на Николай Банев е имала участие в някоя от фирмите на сина си, например в управлението на множество дружества от холдинга \"АКБ Форест\".Наблюдаващият прокурор Мария Дойчева обясни, че майката, въпреки напредналата си възраст, се е разпореждала и вземала пари от касите на \"Полимери\", включително е продала кран при много неизгодни условия.Парите са присвоени от фамилията, а по думите на прокурор Дойчева възрастната жена е била активен участник в прането на пари.По случая Баневи на брифинга стана ясно, че предстои да бъде повдигнато обвинение на Никола Банев за пране на пари в размер на 589 милиона 800 хиляди евро. Припомняме, преди няколко часа от прокуратурата разпространиха съобщения, че  за престъпления от общ характер. Към наказателна отговорност вече е привлечена Евгения Банева, като на нея и е предявено конкретизирано обвинение, а в момента тече предявяване на актуалните прецизирани обвинения на съпруга й - Николай Банев, обясни зам.-главният прокурор Иван Гешев и посочи, че повдигнатите им обвинения са от пет пункта.Сред тях са обвинения за незаконно притежаване на боеприпаси, организирана престъпна група, и длъжностно присвояване на източване на четири предприятия - \"Елма\" Троян, \"Полимери\" Девня, \"Топлофикация\"-Казанлък и химически завод \"Панайот Волов\". Финансовата щета, причинена от това длъжностно присвояване и от данъчните престъпления, за които са привлечен семейство Баневи, са в размер на над 90 милиона лева.Банев ще бъде привлечен като обвиняем и за пране на пари в размер на 589 милиона 800 хиляди евро или над 1 млрд. лева или, които се намират в офшорни на сметки на дружества, контролирани от лицата, извън територията на България, разкри зам.-главният прокурор.Към момента се проверява цялостната дейност, всички дела и преписки относно задържаните лица, посочи Гешев.До този момент единствените сигнали срещу Баневи са били на ниво Районна прокуратура - за телесни повреди относно техни работници и служители. Разследващите са открили и няколко досъдебни производства за данъчни престъпления, които са били висящи към момента.Прокурор Дойчинова посочи още, че организираната престъпна група е била сформирана през 2005 г. и е действала до задържането на лицата - 22 октомври 2018 г. До настоящия момент повдигнатите обвинения са на Николай Банев за ръководител на организираната престъпна група, на съпругата и майка му - за участие в организирана престъпна група.Има и други неустановени до момента лица, за които когато се съберат достатъчно доказателства ще бъдат включени в досъдебното производство.Припомняме, че 26 октомври Зам.-главният прокурор Гешев обяви престъпленията на Баневи . От МВР разпространиха при претърсването на името на Баневи снимков материал, който впечатли обществеността, но се зададоха и въпроси защо службите правят това.", "date": "2018.12.06", "title": "Обвиняват и майката на Николай Банев за източване на средства"}
{"url": "https://news.bg/politics/db-nedostigat-na-voenni-ponizhava-boesposobnostta-na-armiyata.html", "text": "Бойните ни формирования са . България практически отсъства от многонационалните формирования на НАТО в Източна Европа. Това се твърди в позиция на обединение \"Демократична България\".Висши офицери бързат да се пенсионират, макар и да остават на служба, а млади кадри така и не постъпват. Въоръжените сили на България по решение на парламента от 25 ноември 2015 г. следва да са не по-малко от 37 000 души, а вероятно са и под 30 000.\"Отбранителната политика се проваля както по линия на персонала, така и по линия на превъоръжаването и скъсване на зависимостите от страни извън НАТО и ЕС\", пише в позицията на ДБ.Те припомнят, че в държавния бюджет за 2018 г. са предвидени 391 млн. лева за придобиване на нови и съвместими в НАТО бойни самолети, кораби и бронирани машини.\"Министърът на отбраната втора година и  и декларирани в НАТО средства за техника, които да направят нашата армия част от силите на НАТО\", пишат от ДБ.В същото време се генерира \"излишък\". Сумите по договори с Русия, и свързани страни извън НАТО и ЕС, нарастват главоломно, и то с поемане на ангажименти за години напред.Особено обезпокоително е състоянието във Военновъздушните сили, пишат от ДБ. Те изтъкват катастрофите със загуба на човешки живот, за които не е поета никаква отговорност на ръководството на Министерството на отбраната.Припомняме, на майор Пламен Пантилеев и майор Стоян Неделчев. При инцидента бе ранен офицерски кандидат Алексей Каменов.Година по-рано - на С. Тогава загина командирът на екипажа посмъртно повишен в чин майор Георги Анастасов.\"Въпросът за придобиване на нов многоцелеви изтребител за българските Военновъздушни сили стои на дневен ред от 2000 година\", пишат от ДБ, според които все още няма решение и се търсят всякакви поводи то да бъде отлагано във времето.\"За сметка на това, упорито и последователно продължава политиката за изтичане на стотици милиони левове за удължаване на експлоатацията на съветското оборудване\", пишат от обединението, визирайки решението за ремонт на .\"На фона на ескалацията на насилието в Украйна и очакваните нови санкции срещу руски компании, решението за нови многомилионни договори в тази посока е скандално. България е единствената страна в НАТО и ЕС със 100% зависимост на военновъздушните си сили от Русия\", пишат от обединението.Партиите от ДБ настояват:От Демократична България припомнят, че на 27 септември 2018 г. представиха Обществен договор за отбранителна политика. За тях това е ясна алтернатива на провала в изпълнение на правителствената програма и задълбочаващата се криза на способностите на армията ни.Припомняме, според изискванията на производителите на военна техника, за всеки ремонт е необходим специфичен лиценз на завода, където той се прави. Удължаването на ресурса на бойната техника става по строго установени правила с разрешение на завода-производител.", "date": "2018.12.06", "title": "ДБ: Недостигът на военни понижава боеспособността на армията"}
{"url": "https://news.bg/comments/katar-sreshtu-opek-david-e-malak-no-ne-e-sam.html", "text": "С обявеното си решение да напусне ОПЕК (Организация на страните износителки на петрол), при това дни преди държавите от картела да се съберат на днешната разширена среща във Виена, Катар като че ли реши да вземе нещата в свои ръце. Каквото и да се случи на формата ОПЕК Плюс, в който участват и страни като Русия и Казахстан, тази среща ще се запомни с това, че е последната за Катар.От Доха обясниха решението си по следния начин: оттук нататък техен приоритет ще бъде добиването и продаването на втечнен природен газ (LNG). И въпреки че представителите на Катар отказаха да аргументират допълнително позицията си, Саад ал-Кааби, министърът на енергийните отношения на страната, все пак каза, че петролният бизнес е \"контролиран от организация, управлявана от една страна\".Или с други думи, Катар, който произвежда едва около 600 хил. bpd (барела петрол на ден), е в петролния бизнес един своеобразен Давид, опълчващ се на Саудитска Арабия - мускулестият Голиат в брашна, добиващ около 11 млн. bpd.Това не означава, че Катар ще преустанови участието си в бизнеса с \"черното злато\". Въпреки че Доха е едва на 11-то място в самия ОПЕК по производство на тази суровина от общо 15-те членки на организацията, износът на петрол (суров и рафиниран общо) е формирал около 23 млрд. долара приход на държавата за 2017-та година. И ако за ОПЕК напускането на Катар да няма кой знае какво значение, то петролът ще продължи да има такова за арабската страна.Преориентацията на Доха към допълнителното разработване на добива и експорта на LNG обаче е съобразено с наличието на съответния ресурс под контрола на страната. За разлика от петрола, таванът за експлоатация на природен газ все още не е достигнат за Катар. А това е при положение, че и в момента Доха осигурява около 30% от световното потребление на тази суровина. Самата държава дълги години бе неоспоримият номер едно в света по износ на LNG, но през последните години усеща силната конкуренция, идваща от Австралия и САЩ.Затова по-рано през годината Катар вдигна мораториума върху газовото находище North Field, така както и реорганизира основните си компании в бранша (т.е. сля QatarGas с RasGas, което ще спести около половин милиард долара операционни разходи за година). Целта на Доха е да отговори на все по-сериозната конкуренция на Канбера и Вашингтон, повишавайки годишния си износ на втечнен природен газ с около 1/3-та (да достигне количество от 110 милиона метрични тона до 2024-та година, при износ от около 77 ммт. за 2017-та г.).Предстои да видим обаче дали това отдалечаване на Катар от ОПЕК ще бъде придружено с повишаване на активността на страната в един друг формат - Форумът на изнасящите газ страни (Gas Exporting Countries Forum, GECF). Там вече са Русия и Иран, които, заедно с Катар, притежават около 57% от световните залежи на газ. В GECF Катар ще има тежест и свобода на действие, каквито никога не е имал в ОПЕК (дори и преди Катарската криза).В GECF Катар няма да бъде Давид, а един от тримата Голиата.А в далечна перспектива някои от най-големите въпроси, свързани с енергийната диверсификация на Европа, могат да намерят отговори именно в GECF: ще продължи ли Русия да изнася природен газ за Стария континент, а Катар - за Далечния изток (за Япония и Южна Корея)? Възможно ли е някакво разместване, във връзка с намаляването на операционните разходи, или ще продължи да има \"тихо\" съгласие за преразпределение на пазарите между Москва и Доха?Въпреки силните козове, които Катар има когато става дума за производство и износ на природен газ, трябва да се отчита и това дали Русия не играе същата роля в GECF, каквато практикува Саудитска Арабия в ОПЕК. Тъй като Рияд ускорено централизира петролния картел около себе си, съпровождайки този процес с маргинализирането на ролята, която имат другите държавни-членки на организацията.Именно тази маргинализация прави така, че недоволството спрямо ролята на Саудитска Арабия в ОПЕК да е споделено не само от Катар, които имат и чисто политически причини за напускането на картела, но и от страни като Ирак и Иран. Успоредно на Доха, Багдад и Техеран са против решението на Саудитска Арабия за съкращаване на производството на петрол. Ирак има нужда от средства за възстановяването на страната от войната с Ислямска държава (според някои оценки необходима е сума от порядъка на 100 млрд. долара), а Иран и без това вече произвежда и продава по-малко петрол покрай наложените американските санкции (иранският добив вече е съкратен с около 1 млн. bpd).Нещо повече. Логиката на тези столици е, че ако Рияд е искал да запази цената на петрола достатъчно висока, то Саудитска Арабия просто не е трябвало преди това да се поддава на американския натиск да покачва добива си (същото направи и Русия, за да могат двете страни заедно да компенсират иранския дял от \"черното злато\").А самото съкращение на производството вече е предварително съгласувано, но не на текущата среща на ОПЕК Плюс във Виена, а преди около седмица на форума Г-20 в Аржентина на рандевуто между руския президент Владимир Путин и престолонаследника на Саудитска Арабия Мохамед бин Салман (коментираният обем е намаляване на добива с между 1 и 1.4 млн. bpd).Някои от страните членки на ОПЕК обаче определено не са доволни, че те трябва да изпълняват решения, без да участват в тяхното вземане. Не е доволен и президентът на САЩ Доналд Тръмп, който, непосредствено преди срещата на ОПЕК, използва социалните мрежи, за да подчертае дебело, че \"светът не иска да види и няма нужда от по-високи цени на петрола\".Т.е Саудитска Арабия е в деликатна позиция (отново). Какво ще избере да направи страната? Да остане вярна на уговорката с Русия, намалявайки производството на петрол, или отново ще послуша САЩ (този път да не съкращава добива си)? Ще си заплати ли Рияд топлото посрещане на престолонаследника Мохамен бин Салман от страна на Владимир Путин в Аржентина? Колко петрол, измерени в милиарди долари, струва кризисния PR: ръкостискането с руския президент?В крайна сметка, пред Москва и Вашингтон ролята на Давид е за Рияд.И ако пред Саудитска Арабия тепърва има избор, то Катар вече направи своя.И тук дори не става дума толкова за напускането на ОПЕК, колкото за това, че особено след Катарската криза отпреди година и половина, която Саудитска Арабия, ОАЕ, Египет и Бахрейн инициираха срещу Доха, последната все повече играе в отбора на Турция и Иран.Неслучайно миналия месец, по време на визитата в Ирак на заместник-министър-председателя и министър на външните работи на Катар, Мохамед бин Абдулрахман ал-Тани, се заговори за формирането на нов алианс, състоящ се от Катар, Турция, Ирак, Иран и Сирия. Колкото и невъзможна да изглежда подобна компилация, при една дълбочинна дисекция в нея ще се види една коалиция, която макар да е конюнктурна и срамежлива, е вече в ход: тази между шиитските аятоласи и сунитските мюсюлмански братя.В бизнеса с петрол и политика Давид може да е малък, но далеч не е сам срещу Голиат.", "date": "2018.12.06", "title": "Катар срещу ОПЕК: Давид е малък, но не е сам"}
{"url": "https://news.bg/int-politics/opitat-na-sasht-da-pogrebe-dogovora-za-raketite-sazdaval-novi-riskove-za-evropa.html", "text": "Безразсъдната експанзия на НАТО, увеличаването на потенциала на НАТО на източния фланг, разполагането на американски противоракетни системи в Европа, нелегитимните санкции под въображаеми предлози - всичко това доведе до криза на доверието в евроатлантическия блок. Това коментира руският външен министър Сергей Лавров, цитиран от руските медии.Отговорът на руският външен министър идва, след като американският държавен секретар Майк Помпео обяви, че Вашингтон ще прекрати участието си в Договора за ликвидиране на ракетите със среден обсег в рамките на 60 дни, освен ако Русия \"не се завърне към пълно съответствие с договора\".Според руския първи дипломат Вашингтон също така създава нови рискове за Европа, опитвайки се да \"погребе Договора за ликвидиране на ракетите със среден обсег\".Ултиматумът на САЩ към Русия във връзка с договора за ракетите беше отправен в съответствие с предишните изявления на американския президент Доналд Тръмп, твърдейки, че Русия е нарушила споразумението и по този начин принуждава Вашингтон да го напусне. Русия отрече обвиненията, изтъквайки, че САЩ са разположили установки за ракети \"Томахоук\" в Румъния и Полша, което е забранено от договора.", "date": "2018.12.06", "title": "Опитът на САЩ да \"погребе\" договора за ракетите, създавал нови рискове за Европа"}
{"url": "https://news.bg/energy/78-ot-balgarite-ochakvat-po-skap-tok.html", "text": "78% от българите очакват в близко бъдеще цената на електроенергията да се увеличи. Това сочат данни на социологическата агенция \"Джънкшън България\" относно обществените нагласи към енергийния сектор в страната.Въпреки уверенията на Комисията за енергийно и водно регулиране, че  на тока тази зима, голяма част от анкетираните очакват запазване на тенденцията за поскъпване на тока.Спрямо резултатите от проучването едва 14% от сънародниците ни прогнозират, че цената на тока ще се понижи. 8% пък са на мнение, че цената на тока ще остане същата.Българите определят енергийния сектор като най-важен за българската икономика. 24.5% от всички запитани са отговорили, че енергетиката е най-важна за икономическата стабилност на страната ни.Според 22.3% най-важният сектор у нас е туристическият, а 21.3% са на мнение, че най-съществен за икономиката ни е секторът \"Земеделие\".Запитани кои са основните проблеми пред родната енергетика, мнозинството българи посочват на първо място корупцията. Според 77% от анкетираните в енергийния сектор има висока корупция, а според 58% секторът като цяло не се управлява ефективно.\"\", тълкуват от социологическата агенция.38% от сънародниците ни посочват, че основният проблем в енергийния сектор се крие в зависимостта само от един доставчик на гориво. 32% пък смятат, че основен проблем са големите дългове на НЕК.В скъпи проекти като АЕЦ \"Белене\" 23% от сънародниците ни виждат проблеми.Резултатите от проучването сочат още, че 41% от българите са на мнение, че държавата трябва да подкрепят уязвимите потребители чрез подходящи социални програми. Според 30% от анкетираните страната трябва подкрепи същите потребители като предприеме действия за намаляване на сметките за електроенергия.", "date": "2018.12.06", "title": "78% от българите очакват по-скъп ток"}
{"url": "https://news.bg/politics/borisov-tsatsarov-i-georgiev-na-sreshta-s-poslanitsite-ot-es.html", "text": "Премиерът Бойко Борисов проведе работна закуска с посланиците на държавите от Европейския съюз, съобщиха от Министерския съвет. Срещата бе организирана от посолството на Австрия в България като ротационен председател на Съвета на ЕС.На срещата бяха обсъдени актуални въпроси от европейския дневен ред. Сред тях бяха енергетиката, икономиката, международната политика, сигурността на ЕС, както и стъпките за присъединяване на България към чакалнята на еврозоната.От пресслужбата на правителството не дават подробности за обсъжданите теми. От изпратените снимки става ясно, че на срещата е присъствал и главният прокурор Сотир Цацаров, както и шефът на ДАНС Димитър Георгиев.", "date": "2018.12.06", "title": "Борисов, Цацаров и Георгиев на среща с посланиците от ЕС "}
{"url": "https://news.bg/curious/ucheni-prisadiha-uspeshno-svinski-sartsa-na-paviani.html", "text": "Два павиана живяха повече от 6 месеца с присадени свински сърца, предаде Ел Паис по информация на списание \"Нейчър\".Учени от Мюнхенския университет в Германия предлагат метод, по който свинските сърца могат да се превърнат в трансплантанти за хора.През 1964 г. хирургът Джеймс Харди извършва първата сърдечна трансплантация в историята. Това е и първата операция, при която е поставено сърце от индивид от един биологичен вид на индивид от друг вид - донорът е шимпанзе. Човекът, на когото е извършена трансплантацията, умира 2 часа по-късно.От тогава насам хирурзи и учени опитват да развият методи, чрез които да присаждат животински органи на хората. До момента обаче никой не е успял да преодолее техническите затруднения.По информация на списание \"Нейчър\" учени от Университета в Мюнхен са успели да присадят свински сърца на два павиана, издържали 3 месеца, и други два, които са оцелели 6 месеца след трансплантацията, преди да бъдат умъртвени. Това постижение подобрява над 3 пъти предишния рекорд от 57 дни живот и прави все по-достижима възможността човечеството да използва прасетата като донори на сърца при трансплантации на хора.Когато някой човек има сърдечно заболяване в краен стадий трансплантантът е единственото трайно решение. Прасетата могат да бъдат вариант предвид недостига на човешки донори, твърдят учените. Те обаче допълват, че никак не е лесно орган от един вид да заработи в тялото на друг вид. За целта екипът, провел експеримента, е използвал генетично модифицирани прасета. Техните сърца били сходни с тези на павианите и това увеличавало възможността имунната система на приматите да не отхвърли присадката. От своя страна павианите били подложени на терапия за потискане на имунната система, за да може организмът им да приеме присаденото сърце.Кристина Коста - изследовател от Института за биомедицински изследвания в Белвидж, Барселона, твърди, че досега това изследователско поле е било в застой заради липсата на добър животински модел. Настоящият експеримент обаче предлага добра насока за прилагане на подобни техники и при опитите с хора. Беше необходим добър животински модел, върху който да се изпробват органите на модифицираните прасета, създадени чрез новите геномни технологии, посочва тя.", "date": "2018.12.06", "title": "Учени присадиха успешно свински сърца на павиани"}
{"url": "https://news.bg/world/sasht-ne-mogat-da-narezhdat-na-opek-izbuhna-sauditska-arabiya.html", "text": "САЩ не трябва да диктуват политиката на Организацията на страните износителки на петрол (ОПЕК), обяви министърът на петрола на Саудитска Арабия, цитиран от АФП.\", каза Халид ал Фалих пред репортери преди очакваната среща на ОПЕК във Виена.\"САЩ не са в позиция да ни казват какво да правим\", подчерта той.Вчера президентът на САЩ  Междувременно цената на барел петрол \"Брент\" падна под 60 долара. Към 10,35 часа по Гринуич цената на един барел се срина с 2,94 долара до 58,62 долара в сравнение при затварянето на пазарите в сряда, след като саудитският петролен министър заяви, че ОПЕК се стреми към намаляване на добива, за да се покачат цените.", "date": "2018.12.06", "title": "САЩ не могат да нареждат на ОПЕК, избухна Саудитска Арабия"}
{"url": "https://news.bg/society/izzeha-nad-500-kg-riba-sled-poveche-ot-440-proverki-za-sedmitsa.html", "text": "Изпълнителна агенция по рибарство направи над 440 проверките само за последната седмица. Инспекторите на ИАРА са установили 14 нарушения.Засилените проверки на територията на страната са във връзка с Никулден.Проверяват се водни обекти, търговската мрежа и пътищата за нерегламентиран улов, превоз и търговия с риба и рибни продукти.По време на проверките са иззети 1750 м мрежи и 523 кг риба, от която са дарени 340 кг от видовете шаран и каракуда. Останалата риба е пусната обратно във водоемите.За 11 месеца инспекторите са извършили общо 17 700 проверки на територията на страната - във вътрешни водоеми, по Черно море и река Дунав, в търговската мрежа и по пътищата на страната.Установени са 1070 нарушения със 764 издадени наказателни постановления. Иззетата риба е над 7 тона, от която по-голямата част е върната във водоемите, а 1300 кг са дарени.Иззети са и над 80 000 метра незаконни риболовни мрежи.Според анализите на агенцията има положителна тенденция за намаляване броя на нарушенията, което се приема като показател за добрия превнативен ефект на засиления контрол.През 2017 г. са извършени 16 745 проверки при установени 1 172 нарушения, за които са издадени 986 наказателни постановления. Иззети са 117 200 метра мрежи и 13 500 кг риба, от която 6 000 кг е дарена, а останалата - върната във водоемите.Интензивният контрол по язовирите, речните и морски акватории, търговската мрежа и пътищата продължава и в момента.", "date": "2018.12.06", "title": "Иззеха над 500 кг риба след повече от 440 проверки за седмица "}
{"url": "https://news.bg/world/izvanredni-merki-za-sigurnost-v-gartsiya-zaradi-mladezhkite-demonstratsii.html", "text": "Полицията в Гърция въведе извънредни мерки за сигурност на местата в страната, където днес ще се проведат демонстрации на ученици и студенти в памет на Алексис Григоропулос.Алексис Григоропулос - . Въпреки че полицаят, застрелял 15-годишния тинейджър, е в затвора с доживотна присъда, гръцката младеж превърна Григоропулос в символ за неподчинение и протести срещу полицията.Участието на анархисти създава риск от сблъсъци с полицията, информира кореспондентът на БНР в южната ни съседка.В днешните демонстрации на ученици и студенти няма да участват политически сили. Политиците обаче призоваха младежите да проведат мирен протест.Демонстрации се подготвят в цялата страната, а центърът на протестите е в столицата Атина. Там и в Солун централните улици са блокирани, а полицаи са разположени около всички университети.Само в Атина са мобилизирани повече от 5 000 полицаи.Очаква се демонстрациите да продължат през целия ден.Припомняме, миналата година се наложи полицаите да използват  срещу безредиците в страната на шествието на младежите.", "date": "2018.12.06", "title": "Извънредни мерки за сигурност в Гърция заради младежките демонстрации"}
{"url": "https://news.bg/crime/rednichka-ot-karlovskata-brigada-e-v-neizvestnost.html", "text": "40-годишна военнослужеща от Карловската бригада е в неизвестност, пише \"24 часа\". В поделението й не знаят какво е станало с нея.В информационния бюлетин на МВР - и в националния, и в регионалния, няма информация за подобен случай, установи проверка на news.bg.В сряда в апартамента на Десислава Стоянова е имало военни полицаи.Когато отворили апартамента й, служителите на реда видели телефона на редничката да се зарежда на масата. Колата на рейнджърката не била пред блока. Стоянова живеела сама, имала 15-годишно дете.Неизвестността отваря различни слухове за изчезването на военнослужещата. Едната версия е за любовна история, други допускат, че е заминала за чужбина. Върви и мълва, че може да е станала жертва на престъпление.Колеги на Стоянова са категорични, че тя не е подавала рапорт за напускане.", "date": "2018.12.06", "title": "Редничка от Карловската бригада е в неизвестност"}
{"url": "https://news.bg/crime/politsiyata-v-burgas-izdirva-54-godishen-beglets-ot-bolnitsa.html", "text": " Полицаите в Бургас издирват 54-годишен мъж.По данни на Областната дирекция на МВР в морския град 54-годишният мъж - Красимир Димитров Тропотанов - е избягал от Университетската болница за активно лечение в Бургас на 17 май тази година.За последно мъжът е заснет от видеокамерите на лечебното заведение.Мъжът е висок 170 сантиметра и с бяла къса коса и слабо телосложение. В деня, в който е напуснал болницата, е бил облечен с раирана риза и тъмен панталон.Властите в Бургас призовават гражданите, които разполагат с някаква информация по въпроса, да съобщят за това незабавно на телефон 112 или в най-близкото районно управление.", "date": "2018.12.06", "title": "Полицията в Бургас издирва 54-годишен беглец от болница"}
{"url": "https://news.bg/world/ukrayna-prekrati-dogovora-za-druzhba-s-rusiya.html", "text": "Върховната рада на Украйна гласува законопроект за прекратяване действието на Договора за дружба между Украйна и Русия, информира УНИАН.Решението беше подкрепено от 277 народни представители срещу 20.Договорът за приятелство е подписан на 31 май 1997 г. между президентите на двете страни Леонид Кучма и Борис Елцин. Страните официално признават границите и укрепват принципите за стратегическо партньорство и уважаване на териториалната цялост. Договорът беше сключен за срок от 10 г. и автоматично се удължава с още 10 г., ако една от страните не уведоми другата, че желае да го прекрати. На 6 септември 2018 г. Съветът за национална сигурност и отбрана утвърди решение да не се продължава действието на договора. Той ще бъде прекратен от 31 март 2019 г.", "date": "2018.12.06", "title": "Украйна прекрати Договора за дружба с Русия"}
{"url": "https://news.bg/regions/izpalnitelyat-na-razshirenieto-na-park-vazrazhdane-veche-e-yasen.html", "text": "Започва разширяването на столичния парк \"Възраждане\" с още 25 декара. Това стана ясно на 4 декември, след като беше подписан договорът с фирмата изпълнител \"Калистратов Груп\" ООД. Тя беше избрана след проведена открита процедура.Проектът предвижда обособяване на паркова зона с широки открити пространства с пейки, две чешми и пет площадки за отдих. На най-голямата от площадките ще бъде големият дъб с 25-метрова корона.На площ от близо 6 600 кв. м ще бъде изграден и аквапарк. Той ще разполага с 5 открити басейна, закрит басейн, както и СПА център с минерална вода от находището \"Баталова воденица\".с площ 52 дка. Тя включва сух фонтан, амфитеатър, детска площадка, паркинг и изцяло обновения спортен комплекс \"Спортна София - 2000\".След като приключи плануваното разширение, София ще се сдобие с нова зелена зона за спорт и развлечение. Паркът ще е с обща площ 100 дка.", "date": "2018.12.06", "title": "Изпълнителят на разширението на парк \"Възраждане\" вече е ясен"}
{"url": "https://news.bg/int-politics/seriozen-rast-na-rusnatsite-iskashti-po-dobri-otnosheniya-s-es-i-sasht.html", "text": "Повече от половината руснаци не се безпокоят от санкциите на Запада срещу Русия. Това показват данните от социологическо проучване на центъра \"Левада\", цитирано от \"Интерфакс\".Според допитването 56% от руснаците не са обезпокоени от икономическите и политическите санкции срещу Москва. На свой ред 43% от анкетираните се притесняват от този проблем.Социолозите от \"Левада\" уточняват, че 79% от анкетираните смятат, че е необходимо Русия да подобри отношенията си със САЩ и други страни от Запада. 16 процента посочват, че няма такава необходимост.Около една трета от руснаците (31%) имат добро отношение към САЩ, като 57% от анкетираните са съобщили за противоположното отношение. Към Европейския съюз 36 на сто от руснаците са положително настроени, а негативно - почти всеки втори (49%).Отбелязва се, че броят на руснаците, които се обявяват за подобряване на отношенията на страната им с ЕС и САЩ, се е увеличил за година с цели 12%, като през 2017 е бил 24 на сто.Само 16% са отговорили отрицателно на въпроса дали Русия трябва да подобри отношенията си със САЩ и другите западни държави. 43 на сто са избрали отговор \"по-скоро да\".В рамките на изследването анкетираните също така са били запитани за отношението им към Украйна. За положително отношение са съобщили 28 на сто от участвалите в проучването, а за отрицателно - 60 на сто. Всеки десети руснак се е затруднил да даде отговор за сегашното си отношение към Украйна.Изследването е проведено между 22 и 28 ноември сред 1600 руснаци, живеещи в 136 града и села.", "date": "2018.12.06", "title": "Сериозен ръст на руснаците, искащи по-добри отношения с ЕС и САЩ"}
{"url": "https://news.bg/politics/sotsialisti-i-inzheneri-iskat-kontrol-nad-stroitelstvoto.html", "text": "Пътният инженеринг изкушавал към корупционни практики. Около това се обединиха социалистите и Камарата на инженерите, които проведоха среща с парламента заради искането на левите за проверка на качеството на строителството на магистрали.Когато има добър контрол от страна на бенефициента, от страна на държавата при строителството, това означава по-малко корупция, това означава и по-голям шанс за фирмите да се конкурират, обясни червената депутатка Елена Йончева. Това щяло да доведе и до по-справедлива конкурентната среда.Методи Андреев сподели, че е разтревожен, че няма как да се защити общественият интерес. Инженерите щели да се срещнат с всички партии. Това е въпрос, който трябва да бъде решен с пълен консенсус, каза той. Иначе много пари щели да се изливат в некачествени обекти.Припомняме, че на 6 ноември от Левите внесоха искането си в Агенцията по пътна инфраструктура. Елена Йончева заяви тогава, че ако няма от какво да се притеснява правителството трябва да ги подкрепи. Столетната партия щяла да събере средства за тази проверка и  По-рано вчера, 5 декември, от БСП обвиниха АПИ, че хвърля прав в очите на хората. След отговора от АПИ, Корнелия Нинова изтъкна, че е абсурдно да не може да се прави проверка на вече построен път. Левите не са съгласни строителят сам да определи коя лаборатория да го провери. АПИ иска от червените техни експерти да проверят пътищата.За такава експретиза на пътищата се заговори след катастрофата край Своге, когато на място а по-късно жертвите достигнаха до 21. Тогава редица експерти поставиха под съмнениеа разследващите взеха три вида проби.", "date": "2018.12.06", "title": "Социалисти и инженери искат контрол над строителството"}
{"url": "https://news.bg/energy/aets-belene-devetstepenno-iziskano-menyu-za-10-miliarda-evro.html", "text": "Търсим стратегически инвеститор за АЕЦ \"Белене\". Това стана ясно от коментара на енергийния министър Теменужка Петкова пред ресорната комисия в парламента. Проектът ще се реализира на пазарен принцип. Може и други кандидати да се включат с миноритарен дял. Няма да участваме с държавна гаранция, увери за пореден път министър Петкова.Български компании ще могат да участват в дейности по реализация на проекта. До 10 милиарда евро е стойността на проекта и той може да се реализира до 10 години.Възможно е и за по-кратък срок да се реализира. Няма да сключваме дългосрочни договори за изкупуване на енергията от бъдещата централа.Темата АЕЦ \"Белене\" трябва да е максимално прозрачна, каза шефът на енергийната комисия Делян Добрев.Тупаме топката, смята социалистът Жельо Бойчев. За пореден път гледаме едно нищо, недоволен е той. Колегата му Атанас Костадинов сравни строежа с деветстепенно меню. Петкова отговори категорично: \"Колкото по-степенно меню, толкова по-изискано.\".Липсва предястието, притесни се червеният депутат и бивш председател на Агенцията по енергийна ефективност Таско Ерменков. Да се опитаме да направим нещо добро за България, ако не можем - поне да не пречим, посъветва Теменужка Петкова опозицията.Това е сложен проект, аргументира се тя. Министърът иска нещата да са устойчиви. Не сме закъснели драматично, успокои Петкова.Кабинетът има готовност да даде старт на процедурата за строеж на АЕЦ Белене още в началото на 2019 година, стана ясно от думите на енергийния министър.Депутатът Рамадан Аталай от ДПС има повече въпроси след чутото. Каква е крайната цел - искате ли да има АЕЦ \"Белене\" или не искате, недоумява депутатът. Този проект не е същият проект, продължи с анализите Аталай.Какво му има на този проект, прокълнат ли е, попита още той. Не трябва да правите деветстепенно или дванайсетстепенно меню, настоя Рамадан Аталай. Менютата трябва да изчезнат, настоя депутатът от ДПС.Припомняме, на 7 юни 2018 г. бе вдигнат мораториума върху изграждането на втора атомна електроцентрала в България - АЕЦ \"Белене\". за размразяване на работата по АЕЦ \"Белене\", като проектът трябва да е на пазарен принцип и без държавни гаранции, но със стратегически инвеститор.Мораториумът бе наложен по време на първия кабинет \"Борисов\" през 2012 г., а бе отменен от третия кабинет - също \"Борисов\", но през 2018 г. Темата за проекта АЕЦ \"Белене\" стана отново актуална, след като от  за изготвяне на Национална стратегия в областта на енергетиката с фокус върху електроенергетиката.БАН публикува доклада си в началото на годината, след изрично разрешение от БЕХ (като поръчител), но дори и това не намали на изграждането на нова ядрена централа.До началото на деня енергийният министър Теменужка Петкова не е обявила начина за откриване на инвеститор. По време на заседанието на българо-руската икономическа комисия, която се проведе в Москва,.На . По-рано, на 30 август, от .Подобно у. Според решението на парламента от 7 юни 2018 г., с което бе вдигнат мораториума върху строеж на АЕЦ \"Белене\", той трябва да е на пазарен принцип и без държавни гаранции.", "date": "2018.12.06", "title": "АЕЦ Белене - деветстепенно изискано меню за 10 милиарда евро"}
{"url": "https://news.bg/world/v-shvetsiya-zapochnaha-mirni-pregovori-za-jemen.html", "text": "В Швеция започнаха международни преговори за прекратяване на войната в Йемен с посредничеството на ООН, информира АФП.Враждуващите страни в Йемен седнаха в една и съща стая, за да намерят трайно решение за прекратяване на катастрофалната тригодишна гражданска война.Министърът на външните работи на Швеция Маргот Валстрьом откри преговорите в дворец в Римбу, град северно от Стокхолм. Тя пожела на преговарящите сила за намиране на \"компромис и кураж\".\"Сега зависи от вас, йеменските страни. Вие контролирате бъдещето си\", подчерта дипломатът.Специалният посланик на ООН за Йемен Мартин Грифитс заяви, че следващите дни са от решаваща важност и призова страните да не се \"колебаят...нека работим добросъвестно...за да изпратим послание за мир\".Мартин Грифитс обяви, че страните са постигнали споразумение за размяна на затворници като първа стъпка за изграждане на доверие. Той поясни, че двете страни са сигнализирали, че сериозно се ангажират за деескалация на конфликта.\"\", изтъкна той.Но представители на ООН омаловажават очакванията, като отбелязаха, че не очакват бърз напредък към политическо уреждане на конфликта, но се надяват най-малко на някакви мерки за разрешаване на влошаващата се хуманитарна криза.Международно признатото правителство, подкрепяно от водената от Саудитска Арабия коалиция, и хусите, шиитски бунтовници, поддържани от Иран, обявиха, че желаят мир.Делегацията на хусите пристигна в Стокхолм във вторник вечерта, придружавана от Грифитс. Правителствената делегация кацна в Швеция в сряда.Междувременно ООН обяви, че планира да предостави храна на 4 милиона души в Йемен през следващите два месеца.", "date": "2018.12.06", "title": "В Швеция започнаха мирни преговори за Йемен"}
{"url": "https://news.bg/politics/salzi-pregradki-i-radost-sled-priemaneto-na-zakona-za-lichnata-pomosht.html", "text": "Със сълзи и прегръдки майките на деца с увреждания приеха окончателното гласуване на Закона за личната помощ. Те махат палатковия лагер пред НС.Протестът обаче продължава през януари пред МЗ до реформиране на ТЕЛК.Законът за личната помощ е голяма изстрадана победа, обяви омбудсманът Мая Манолова след гласуването. Приет е най-отричаният законопроект, по думите й. Това не е обикновен закон, а изстрадан закон от едни смели жени, отсече общественият защитник.Според нея , че една кауза, колкото и да е невъзможна, може да бъде успешна, ако е справедлива.Най-лесно е да се каже, че не може, не става и не е възможно, посочи Манолова. Е, възможно е, отсече тя.Социалният министър Бисер Петков също приветства гласуването и изтъкна, че Законът за личната помощ е един изстрадал закон. Много пъти бяхме между \"осанна!\" и \"разпни го!\", подчерта той.Припомняме, БСП коментира по време на дебатите по , че няма смисъл услугата лична помощ да се преотстъпва от общината, намесата на частни субекти ще доведе до оскъпяване на процеса. .Законопроектът предвижда , която да осъществява дейности, свързани с изготвяне на индивидуалната оценка на потребностите и координиране на политиката за правата на хората с увреждания.Целта е единната структура да координира изпълнението на .След извънредната среща при премиера на 28 ноември, майките получиха уверение, че някои  ще бъдат преработени. Работна група се събра по спешност в парламента, за да намери решения по .Майките и омбудсманът настояха парите, предвидени за лична помощ през идната година,   в този на социалното министерство.На 27 ноември, омбудсманът Мая Манолова и активистките на движението \"Системата ни убива\" алармираха за  (МТСП). С позиция по темата Малко преди това, Бисер Петков и финансовият министър , подчертавайки два пъти, че всичко, което е поето като ангажимент спрямо протестите на родителите на деца с увреждания, е изпълнимо.Законът за личната помощ е един от трите закона, които станаха повод за нестихващите протести на родителите на деца с увреждания. След като майките получиха  и след като тя беше , майките заявиха, че ще продължат с недоволството си на палатковия лагер пред НС, докато текстовете не бъдат приети.Към края на ноември, в Бюджета за 2019 година за хората с увреждания са предвидени ", "date": "2018.12.06", "title": "Сълзи, прегръдки и радост след приемането на Закона за личната помощ"}
{"url": "https://news.bg/politics/ninova-nyama-da-hodi-na-kongresa-na-pes-kogato-glasuvat-za-stanishev.html", "text": "Корнелия Нинова бойкотира конгреса на ПЕС. Там Сергей Станишев трябва да бъде преизбран за президент на евролевите.Лидерът на БСП му пожелава здраве и успех. Тя обаче няма да отиде, защото ПЕС настоява да се приеме Истанбулската конвенция.Левицата стояла обаче твърдо зад кандидатурата на Сергей Станишев за президент на ПЕС. Столетницата ще има своя делегация на конгреса, но Корнелия Нинова няма да ходи.Партията подкрепя редица решения на конгреса на ПЕС, но не всички.Конгресът щял да приеме резолюция за равенство между половете и се настоява всички държави да ратифицират Истанбулската конвенция. Не приемаме това, каза Нинова. Тя е изпратила вече своето становище. Делегацията на БСП няма да подкрепи резолюцията.Освен това европейските щели да вземат решение за миграцията. Всяка държава солидарно трябвало да приеме мигранти иначе за нея щяло да има санкции. С това БСП също не е съгласна.Припомняме, напрежение между , а Сергей Станишев не веднъж . Също така българските и европейските социалисти се разминаха и по темата с мигрантите.Председателят на Партията на европейските социалсти (ПЕС) Сергей Станишев обяви, че идеите, които се обсъждат от лидерите на страните членки на Европейския съюз за справяне с проблема с миграцията, са \"на парче\" и целят временно успокояване на страстите. ", "date": "2018.12.06", "title": "Нинова няма да ходи на конгреса на ПЕС, когато гласуват за Станишев"}
{"url": "https://news.bg/energy/indiyskata-kompaniya-prodalzhava-pregovorite-si-za-pokupka-na-chez.html", "text": "Индийската компания \"Индия пауър\", която беше втора в конкурса за покупка на активите на ЧЕЗ, работи по сделката. Това потвърдиха от компанията пред БНР.Припомняме, \"Индия пауър\" се класира след \"Инерком\" за покупка на активите на ЧЕЗ. След като в края на миналия месец от българската компания не успяха да осигурят финансиране, от централата в Прага потвърдиха, че започват преговори с втория класиран кандидат. В същото време ЧЕЗ продължава и преговорите с \"Инерком\", потвърдиха и от двете страни.В позицията си до програма \"Хоризонт\" на общественото радио от индийската компания казват, че по стратегически причини няма да коментират още каквото и да било развитие по сделката, но се надяват скоро да има какво да кажат.", "date": "2018.12.06", "title": "Индийската компания продължава преговорите си за покупка на ЧЕЗ"}
{"url": "https://news.bg/regions/proliven-dazhd-otnesal-40-m-ot-ogradata-s-turtsiya.html", "text": "Оградата по границата с Турция пак падна. Участък от около 30-40 метра от оградата с Турция е отнесен, работи се по възстановяването ѝ, коментира лидерът на НФСБ Валери Симеонов, чиято кауза като вицепремиер беше именно преградното съоръжение.Там имало 24-часови постове. Снимките разпространи Николай Цонков от БСП и патриотът призна, че те са истински. Разрушеното място било в дълбок дол. Инцидентът станал след проливен дъжд.Това струпване и стичане на огромни количества вода е предизвикало повличане на чакъл, дървета, отнасяне на пътища и отнасяне на тази част от оградата, обясни Симеонов.Оградата не е направена около \"Александър Невски\" на жълтите павета, а на изключително насечен терен и вече се работи по възстановяването, каза още той.Във връзка с информация за нарушение по целостта на Временното- възпрепятстващо съоръжение по границата с Република Турция и възникналите по този повод въпроси, Областна администрация Бургас информира следното:", "date": "2018.12.06", "title": "Проливен дъжд отнесъл 40 м. от оградата с Турция"}
{"url": "https://news.bg/crime/6-kandidati-za-predstavitelstvoto-v-evropeyskata-prokuratura.html", "text": "Комисия по подбор към Министерството на правосъдието одобри 6 кандидати за събеседване за заемане на длъжността европейски прокурор от България.Първото заседание се проведе на 4 декември. На него бяха разгледани документите на кандидатите и обсъдени критериите за заемане на длъжността.Участие в първия етап взеха деветима кандидати. Това са Александър Атанасов - прокурор в Окръжна прокуратура - Варна, Анна Аврамова-Градева - прокурор в Районна прокуратура - Благоевград, Дария Христова - следовател в Окръжен следствен отдел в Окръжна прокуратура - Пловдив, Десислава Пиронева - прокурор в Софийска градска прокуратура, Димитър Беличев - прокурор в Окръжна прокуратура-гр. Пловдив, Каролина Хлебарова - прокурор във Върховна касационна прокуратура, Мария Стоянова - районен прокурор в Районна прокуратура - Елин Пелин, административен ръководител, Сава Петров - прокурор във Върховна касационна прокуратура и Теодора Георгиева - съдия в Административен съд - София град.От тях само 6 бяха допуснати до събеседване с комисията. Преминалите във втория етап са Александър Атанасов, Дария Христова, Десислава Пиронева, Каролина Хлебарова, Сава Петров и Теодора Георгиева.Събеседването ще се проведе на 11 декември.По време на изслушването всеки от кандидатите ще има възможност да представи мотивацията и визията за работата си като европейски прокурор.През април 2017 г. 16 държави членки постигнаха съгласие да си сътрудничат по-тясно с цел по-ефективна борба с измамите в ЕС. Те се споразумяха да създадат Европейска прокуратура чрез процедурата за засилено сътрудничество.Впоследствие още държави от ЕС решиха да се присъединят към усилията за защита на бюджета на ЕС от измами, като в момента участващите държави членки са 22 на брой. Ежегодно в цяла Европа националните бюджети губят приходи от ДДС в размер на най-малко 50 милиарда евро поради трансгранични измами.", "date": "2018.12.06", "title": "6 кандидати за представителството в европейската прокуратура"}
{"url": "https://news.bg/crime/davat-na-sad-lihvar-ot-lukovit.html", "text": "Окръжната прокуратура в Ловеч внесе в съда обвинителен акт срещу мъж, давал неправомерно кредити.Между 2002 г. и 2016 г. обвиняемият с инициали Ф.В. предоставял парични кредити в лева на различни хора от град Луковит, без да има разрешение за това. Длъжниците трябвало да му върнат получената в заем сума заедно с определена от него лихва.Местните хора знаели от години, че обвиняемият дава различни суми пари в заем срещу определена лихва, която традиционно била 20% месечно. Лихварят бил търсен основно от хора, които периодично изпадали в затруднение и временно се нуждаели от парични средства. Уговорките ставали по телефона или при лични срещи. Тогава били предавани и парите.До 2016 г. лихварят предоставил кредити на общо двадесет човека. Заетите пари възлизали на 19 830 лева, за които подсъдимият получил лихва в общ размер от 18 319,40 лева.Срещу мъжа е повдигнато обвинение за получаване на значителни неправомерни доходи. За подобно деяние законът предвижда наказание лишаване от свобода до 5 години и конфискация до ½ от имуществото му.Предстои насрочване на делото за разглеждане от съда.", "date": "2018.12.06", "title": "Дават на съд лихвар от Луковит"}
{"url": "https://news.bg/disasters/bezpretsedentno-topene-na-ledenata-shapka-na-grenlandiya.html", "text": "Изследователи са установили, че ледената шапка на Гренландия, която понастоящем е най-големият източник на нова вода, добавена към океаните, се разтапя с безпрецедентни нива, невиждани в съвремието. Това показва проучване, публикувано в престижното научно списание Nature, цитирано от ДПА.Оттичането на вода от ледената шапка сега се случва в обем с 50% по-голям, отколкото в периода преди индустриалната епоха, и с 33% по-голям само в сравнение с XX век, са установили учени от американски и холандски университети.Ледената шапка на Гренландия на места е с дебелина над 1,6 км и съдържа достатъчно лед, за да повиши световното морско равнище със 7 метра.\"Ледът на Гренландия се топи по-бързо през последните десетилетия, отколкото когато и да е поне през последните 350 години, и вероятно повече в сравнение с всяко време през последните 7000-8000 години\", изтъква Лука Трусел, от Университета Роуан, който е водещият автор на изследването.\"Гренландия е по-чувствителна към температурните промени днес, отколкото само преди няколко десетилетия. Затоплянето има значение повече от всякога\", предупреждава Трусел.Изследователите са реконструирали над 300 години модели на топене чрез използването на данни от ледовете, създавайки най-изчерпателното и всеобхватно изследване на феномена досега.\"Чрез вземане на проби от лед ние успяхме да разширим сателитните данни с коефициент 10 и да получим по-ясна представа за това, колко изключително необичайно е топенето през последните десетилетия в сравнение с миналото\", уточни Трусел.През юни друго изследване, публикувано в сп. Nature, установи, че Антарктида е загубила около 3 млн. тона лед от 1992 г. насам и че скоростта на топене се е ускорила три пъти през последните пет години.", "date": "2018.12.06", "title": "Безпрецедентно топене на ледената шапка на Гренландия"}
{"url": "https://news.bg/world/zatvornik-v-shtata-tenesi-izbra-ekzekutsiya-s-elektricheski-stol.html", "text": "Затворник в американския щат Тенеси ще бъде екзекутиран с електрически стол, след като спореше, че смъртоносната инжекция предизвиква страдание, информира Би Би Си.Дейвид Ърл Милър, който 36 г. чака изпълнение на наложената му смъртна присъда, е сред все повече затворници, които се опитват да избегнат смъртоносна инжекция след няколко гафа.Друг затворник в Тенеси, Едмунд Загорски, беше екзекутиран с електрически стол през март.Смъртоносна инжекция е основният метод за екзекуция в щата. Но на осъдените на смърт за престъпление преди 1999 г. им е позволено да избират между инжекция и електрически стол.В съда Милър и Загорски се позоваха на извършената през август екзекуция на Били Рей Айрък, който се мъчеше в продължение на 20 минути преди да умре.Екзекуцията на Загорски с електрически стол е втората в щата от 1960 г.Милър е осъден на смърт за убийството на 23-годишна жена с психически проблеми през 1981 г.61-годишният Милър и 63-годишният Загорски твърдяха, че смъртоносната инжекция на базата на мидазолам води до продължителна и болезнена смърт.", "date": "2018.12.06", "title": "Затворник в щата Тенеси избра екзекуция с електрически стол"}
{"url": "https://news.bg/society/v-pernik-vidin-i-haskovo-pushat-nay-mnogo-kontrabandni-tsigari.html", "text": "16% от цигарите в Перник са контрабандни. На второ място в тази статистика се нарежда Видин, където 14.7% от цигарите са нелегални, а на трето място - Хасково, където контрабандните цигари са 10.7%. Това показват резултатите от традиционното изследване \"Инициативата срещу незаконната търговия\", което измерва нивото на незаконна търговия с цигари чрез събиране и анализ на празни цигарени опаковки в големите градове в страната. Проучването се провежда на всяко тримесечие.Общо данните показват, че делът на потребление на незаконни цигари в България през третото тримесечие на 2018 г. е 5.3%. Спрямо предходното тримесечие се отчита ръст на потреблението на контрабандни цигари с 0.6%. Спрямо същото тримесечие на предходната 2017 година се отчита спад с 0.7%.Въпреки увеличението, ниските нива на контрабанда с цигари в страната остава като устойчива положителна тенденция повече от година. Страната ни остава на едно от най-ниските нива на незаконна търговия с цигари за периода. По-високи нива са отчетени както в съседни на нас държави като Гърция и Румъния, така и в големите западноевропейски държави като Франция, Германия, Полша, Италия и други.2018 година бележи рекорд и по отношение на броя на разкритите незаконни производства в страна от правоприлагащите органи, пише в доклада, изготвен на база данните от проучването.Резултатите от изследването по градове показват, че делът на потребление на контрабандни цигари в някои градове е в пъти над средното за страната. Обикновено в тези градове потреблението на нелегални цигари расте. Например в Перник се наблюдава 6% ръст по този показател - за месеците април, май и юни в града е констатирано 10% потребление на контрабандни цигари, а за юли, август и септември - 16%.В Хасково, Асеновград, Велико Търново, Димитровград, Монтана, Дупница, Ямбол, Сливен и други нивото на потребление на контрабандни цигари е по-ниско от средното за страната или намалява значително. Например за второто тримесечие на 2018 година 15.3% от хасковлии са пушили незаконни цигари, а през третото тримесечие - 10.7%.Министър-председателят Бойко Борисов коментира резултатите от анализа. Той е горд, че държавата ни продължава да бъде сред страните в ЕС с най-ниски нива на незаконна търговия на цигари.\"И през третото тримесечие на годината делът на контрабандата е свит до около 5%, което е устойчива положителна тенденция вече повече от година. Данните говорят за реално свършената работа на всички служби, приходни агенции и прокуратурата. Броят на разкритите незаконни производства в страна също бележи рекорд през 2018 г. Борбата с контрабандата с цигари остава постоянен ангажимент на правителството и по него ще бъдем безкомпромисни\", заяви премиерът.Борбата с незаконната търговия с цигари е ясен приоритет на правителството и този факт дава положителни резултати по отношение на приходите от акцизи в бюджета. От ключово значение е тези усилия да бъдат продължени и поддържани във времето, както да се запази фокуса върху цигарите, така и да се акцентира върху усилията в борбата срещу разпространението на нелегалния насипен тютюн, пишат компаниите в доклада.", "date": "2018.12.06", "title": "В Перник, Видин и Хасково пушат най-много контрабандни цигари"}
{"url": "https://news.bg/society/iskat-palna-zabrana-na-reklamite-na-tyutyun.html", "text": "Коалиция за живот без тютюнев дим и Сдружение \"България без дим\" искат пълна забрана на външната реклама на тютюневи изделия и в търговските обекти.Нашето категорично мнение е, че рекламирането на тютюневи изделия включва всяко едно търговско съобщение. Билбордове, афиши, плакати трябва да се забранят, категорични са участниците в коалицията.Всяка форма на реклама на тютюневи изделия, която младежите разпознават, увеличава шанса да започнат да пушат със 7%, показват последните проучвания, които от Коалиция без тютюнев дим и Сдружение \"България без дим\" представиха на пресконференция в БТА.\"Външната реклама е агресивна\", смята д-р Маша Гаврилова от Коалиция за живот без тютюнев дим.На Министерство на здравеопазването и Министерство на икономиката ще бъде представено ново предложение за ограничаване на външната реклама, като крайната цел на експертите е пълна забрана на рекламата на тютюневи изделия.Предложенията включват забрана на прякото или косвено популяризиране на тютюневите изделия, забрана на спонсорството на лица, ангажирани с производство на тютюневи изделия, и излагането на цигари по рафтове и витрини, като информацията за наличните изделия от потребителите да се установява по списъци, на които се показват цените им.Според експертите спонсорството и промоциите също нанасят вреда на обществото. Те водят до стимулиране на продажбите, които категорично трябва да бъдат сведени до минимум, отбеляза Гаврилова.Икономиката трудно ще инициира такива промени, затова разчитаме на Министерство на здравеопазването, допълни тя.Имаме единно съгласие с институциите, като следващата стъпка е законовите промени да бъдат предложени от Министерски съвет, изтъкнаха експертите. Последните данни от изследването на \"Екзакта\" показват, че 71% от българите подкрепят действащата пълна забрана за тютюнопушене. Това окуражава Коалицията да насочи по-усилени действия срещу рекламата на тютюна.С 6% нараства делът на хората, които са против това подрастващите да виждат реклами на тютюневи изделия, като 79% от българските граждани не са съгласни децата и подрастващите да виждат външни реклами на цигари. Най-много от тях са младите хора.\"Тютюневата индустрия е много мощна и не се скъпи да инвестира милиарди не само в реклама, но и във влияние на определени хора\", заяви д-р Михаил Околийски. Той разчита на политическа воля, за да успее страната ни да промени позицията си като първа по тютюнопушене в ЕС. СЗО се опитва да влияе на страните членки с променлив успех. Като добра практика той посочи Русия, която прекъсна всякаква реклама на тютюневи изделия. Проблемът е в това, че не се обръща внимание на общественото здраве и профилактиката, смята Околийски.Според него България не може да се похвали с постижения на страни като Русия, Азербайджан, Литва и др. за засилване на контрола върху тютюневия дим. По думите му производителите на нагреваемите тютюневи изделия използват вратички в закона и рекламират агресивно сред младите техните продукти.Околийски посочи, че рекламата стига и здравни сайтове. \"Добрият текст на закона е от голямо значение, за да нямат такива вратички\", изтъкна той. Според него трябва да има пълна забрана на рекламата, както и пълен контрол върху тютюнопушенето.Тютюневата индустрия е ориентирана към младите хора и е единствената, която произвежда продукт, който убива своите потребители.За да навакса, трябва да печели от младите хора и жените, коментира Гергана Гешанова от Коалиция за живот без тютюнев дим по отношение въведените картинки на цигарените опаковки.", "date": "2018.12.06", "title": "Искат пълна забрана на рекламите на тютюн"}
{"url": "https://news.bg/society/proveryavat-avtobusite-i-troleybusite-v-ruse.html", "text": "Общината в Русе проверява автобусите и тролейбусите, информира БНТ.В рамките на 2 седмици трябва да бъдат огледани 60 автобуса и 30 тролейбуса, след което общинските инспектори ще направят предписания на превозвачите, за да отстранят нередностите.Припомняме, че минала седмица  Хората изразиха недоволството си от външния вид на превозните средства - скъсани уплътнения, течащи люкове, захабени седалки.Превозвачите споделят, че пътниците намаляват, а субсидията е недостатъчна за купуване на нови превозни средства.По думите на един от шофьорите се полагат грижи за състоянието на превозното средство, но поддръжката била скъпа - близо 500 лева на месец.От общината подготвят нова схема за субсидиране на градския транспорт. Сред критериите, които ще определят размера ѝ, е заложен и нов - превозните средства да са екологични.", "date": "2018.12.06", "title": "Проверяват автобусите и тролейбусите в Русе"}
{"url": "https://news.bg/world/mey-variantite-za-brekzit-moeto-sporazumenie-nikakvo-sporazumenie-ili-ostavane-v-es.html", "text": "Вариантите за Брекзит са: моето споразумение, никакво споразумение или оставане в ЕС. Това повтори премиерът на Великобритания Тереза Мей, цитирана от \"Гардиън\".Запитана дали има План Б, ако нейното споразумение бъде блокирано на гласуването в парламента във вторник, Мей заяви, че \"\".Мей отхвърли искане на някои министри от кабинета й да отложи гласуването в парламента, но предложи отстъпки на законодателния орган по спорния въпрос с предпазната мярка за избягване на граница между Ирландия и Северна Ирландия.На въпрос на радио Би Би Си дали ще отложи гласуването, тъй като се очаква да изгуби, Мей отговори: \"\".\"Таймс\" пише, че някои министри настояват за отлагане на вота, тъй като има опасения, че при отхвърляне на сделката правителството може да падне.Тереза Мей е категорична, че не е възможно споразумение с ЕС без механизъм за избягване на \"твърда\" граница между Ирландия и Северна Ирландия.Тя потвърди, че преговаря с депутатите за постигане на споразумение да се даде власт на парламента да реши дали Великобритания да използва този предпазен механизъм или да се удължи преходният период, който изтича през декември 2020 г.Междувременно главният преговарящ на ЕС за Брекзит Мишел Барние заяви, че предпазният механизъм е някакъв вид \"застрахователна политика\" и не е включен в споразумението с цел обезателно да бъде използван, а просто носи стабилност като част от продължаване на мирния процес между Ирландия и Северна Ирландия.Според него предложената от ЕС сделка на Великобритания е \"безпрецедентна\". Той смята, че гласуването в британския парламент ще \"определи бъдещето на страната\". Барние вярва, че сделката е единствената за плавен Брекзит.Камарата на общините ще гласува на 11 декември.В същото време Съдът на ЕС съобщи, че на 10 декември ще вземе официално решение дали Великобритания може едностранно да спре решението за напускане на ЕС без съгласието на останалите страни членки.", "date": "2018.12.06", "title": " Мей: Вариантите за Брекзит - моето споразумение, никакво споразумение или оставане в ЕС"}
{"url": "https://news.bg/regions/fandakova-sklonna-da-ostavi-barbalov-na-vsichki-postove-do-kraya-na-mandata.html", "text": "Ако новата длъжност на Дончо Барбалов не попречи на останалите му задачи, той би могъл да продължи да я изпълнява до края на мандата.Това обяви столичният кмет Йорданка Фандъкова пред журналисти по време на заседанието на Столичния общински съвет (СОС).Барбалов е инженер по професия и е работил съвместно с бившия вече заместник-кмет по транспортни въпроси в Столична община Евгени Крусев, обясни още Фандъкова и допълни, че и друг път е бил ангажиран с подобна дейност.\"До момента, в който предложа нов заместник-кмет по транспорта, Барбалов би могъл да се справя със задачите. Ако това не попречи на останалите му задачи, той може да продължи до края на мандата\", обясни градоначалникът.Фандъкова обеща, че ще бъде до Барбалов, за да му помага в дейността по транспортните въпроси. Ако обаче отговорностите му дойдат в повече, тогава се очаква да бъде избран титуляр на длъжността, увери тя.Кметицата очаква днес или утре да бъдат подготвени и внесени документите в Дирекция за национален строителен контрол (ДНСК) за приемателна комисия за първия етап на пускането на движението на трамваите по столичната улица \"Граф Игнатиев\". Това се очаква да бъде и първата задача на Барбалов.След като мине комисията от ДНСК и бъде издаден Акт 16, веднага след това се очаква да бъде пуснато трамвайното движение. Останалите строителни дейности продължават, докато не бъдат завършени.Фандъкова се надява и вярва, че прокуратурата ще свърши своята работа възможно най-бързо, за да бъдат установени отговорностите и грешите, като отново припомни успехите на бившия столичен зам.-кмет по транспортни въпроси.Тя похвали Крусев като млад и енергичен човек, който винаги се е справял добре с поставените му задачи.\"Всички работим, правим пропуски и допускаме грешки, но компетентните органи ще кажат кой трябва да понесе отговорност\", уточни Фандъкова и добави, че тя е човек, който дава голяма свобода на хората от своя екип.Припомняме, бившият зам.-кмет Крусев подаде оставка заради ремонта на улица \"Граф Игнатиев\".По-късно главният прокурор Сотир Цацаров посочи, че , свързано с нарушение на Закона за обществените поръчки.Нарушенията са свързани с ремонта на трамвайния релсов път и шумоизолирщите подложки.Към момента Крусев не е обвинен от прокуратурата, на него му е връчена само призовка.", "date": "2018.12.06", "title": "Фандъкова склонна да остави Барбалов на всички постове до края на мандата"}
{"url": "https://news.bg/int-politics/rusnatsite-razrushitelyat-na-sasht-demonstrira-smelost-na-400-km-ot-bregovete-na-rusiya.html", "text": "Руските военни обявиха, че американският разрушител McCampbell, за когото от военноморските сили на САЩ обявиха, че е минал в непосредствена близост до базата на Тихоокеанския флот на Русия, е бил придружаван от руския кораб за борба с подводници \"Адмирал Трибуц\".Това уточни говорителят на руското военно министерство генерал-майор Игор Конашенков, цитиран от руските медии.По думите му, в действителност разрушителят \"дори не се приближи до руските териториални води по-близо от 100 км\".\"Ако екипажът на американския разрушител \"демонстрира\" нещо, това е неудачният му опит с максимална скорост да избяга от съпровождащите го сили на Тихоокеанския флот\", коментира Конашенков.Той отбеляза, че екипажът на американския разрушител е демонстрирал смелостта си на разстояние повече от 400 километра от териториалните води на Русия в централната част на Японско море.По-рано се съобщаваше, че разрушителят на САЩ е минавал край залива Петър Велики в Японско море, където се намира базата на Тихоокеанския флот на Русия.", "date": "2018.12.06", "title": "Руснаците: Разрушителят на САЩ демонстрира смелост на 400 км от бреговете на Русия "}
{"url": "https://news.bg/crime/firma-na-tsvetan-vasilev-osadena-da-vrashta-125-mln-evro-na-ktb.html", "text": "Фирмата V2 на Цветан Василев е осъдена да плати 125 милиона евро на фалиралата КТБ, съобщи Нова телевизия.Това е първата присъда на Софийския градски съд, по едно от редицата дела, свързани с банката. От съдебното решение става ясно, че парите са отпуснати на офшорна фирма за покупката на БТК.Според доказателствата, средствата били отпуснати от КТБ като кредити на няколко български компании. Те ги преразпределят и накрая парите стигат до дружеството V2 Investment, регистрирано в Люксембург, което купува телекома.Според Софийския градски съд в случая кредитите са неиздължени и средствата, които са се върнали обратно при КТБ, са в незначителен размер спрямо предоставените от нея средства, нейно имущество.Припомняме, . Тогава Апелативният наказателен съд прие решението на Спецсъда, че няма основания процесът да бъде прекратен и върнат на прокуратурата.На 14 февруари стана ясно, че , изпратени му чрез властите. Защитата на Василев беше на мнение, че банкерът е нередовно призован.На 13 декември 2017 г.  В началото на заседанието тогава стана ясно, че призовката на Цветан Василев е върната от посочения адрес, като по сведение на домоуправителя подсъдимият не е бил забелязван във входа от 4 години.Ръководителят на спецпрокуратурата Иван Гешев е един от прокурорите по делото. Той заяви, че \"делото ще го има\" и прокуратурата има интерес то да тръгне. Той допълни, че доказателствата, с които разполагат, ще дадат отговорите на въпросите, които се задават в обществото.Обвинителният акт по делото за фалита на КТБ е над 210 000 страници и беше внесен от Специализираната прокуратура на 20 юли тази година. По делото са обвинени 18 лица.Свидетелите по делото са повече от 400. Изготвени са над 90 експертизи от 27 вещи лица, а събраният доказателствен материал, заедно с веществените доказателства и приложенията, надхвърля 1360 тома.Освен за участие в организирана престъпна група, обвиняемите ще отговарят пред съда за източване на банката с над 2,7 млрд. лв.Основен обвиняем е бившият мажоритарен собственик на КТБ Цветан Василев, тъй обаче от момента на поставянето на банката под особен надзор не се намира в България. Последното му местонахождение е Сърбия.Срещу него са повдигнати обвинения за общо 76 деяния.Сред обвинените е и бившият подуправител на БНБ Цветан Гунев, на когото са повдигнати обвинения за длъжностно престъпление.На 17 юли тази година депутатът от ГЕРБ . Той припомни скандалите си с Йончева и общата й фирма с офшорка.Добрев представи документи, споде които офшорката внася в общата компания 315 000 лева. 5 000 внасяла червената депутатка. Парите са вложени в КТБ. Собствеността била 50/50.  ", "date": "2018.12.06", "title": "Фирма на Цветан Василев осъдена да връща 125 млн. евро на КТБ"}
{"url": "https://news.bg/health/prez-dekemvri-mozhe-da-smenim-lichniya-si-lekar.html", "text": "През целия месец декември може да смените личния си лекар. Новият личен лекар ще може да ви лекува от датата на подписване на формуляра за избор. Това каза пред БНР Петя Сотирова - началник отдел \"Информационен център\" в НЗОК.Самите формуляри могат да се вземат по няколко начина, но най-удобният е от сайта на Здравната каса. Хората могат да сменят личния си лекар и през юни, припомни Сотирова.\"За да направи избор, пациентът трябва да отиде при новоизбрания лекар със своята здравноосигурителна книжка и формуляр за постоянен избор на личен лекар. Формулярът може да бъде закупен от книжарница за медицински формуляри, а може да бъде свален и от сайта на Здравната каса\".Проверка на обществената медия показа, че в част от книжарниците не знаят откъде се вземат формулярите за личен лекар. В книжарниците не знаят и по какъв ред могат да ги продават. Повечето търговци обясниха, че са чували, че такъв формуляр има само в 22-ри ДКЦ.За смяна на личния лекар не е необходимо да се уведомява нито лекарят, който сменяте, нито Регионалната здравно-осигурителна каса, обясни Сотирова. Тя уточни, че формулярите могат да бъдат три типа според избора на пациента.На сайта на Здравната каса има формуляри, които могат да бъдат изтеглени по електронен път. Три са видовете документи:За постоянен избор на общопрактикуващ лекар.За първоначален избор на общопрактикуващ лекарЗа временен избор на общопрактикуващ лекар. Той е необходим, ако пребивавате за повече от един месец, но не по-дълго от пет месеца, извън района на съответната РЗОК, където е избран постоянният ви личен лекар.", "date": "2018.12.06", "title": "През декември може да сменим личния си лекар"}
{"url": "https://news.bg/world/satelitni-snimki-pokazvat-che-kndr-razshiryava-klyuchova-baza-s-dalekoboyni-raketi.html", "text": "Нови сателитни снимки разкриват, че Северна Корея значително е разширила ключова база с далекобойни ракети, разположена в планински район във вътрешността на страната.Американската медия Си Ен Ен се е сдобила със снимките. Медията отбелязва, че тази информация напомня, че дипломатическите преговори между САЩ и КНДР не са довели до крайния резултат лидерът на КНДР Ким Чен-ун да изпълни обещанието да се откаже от ядрената и ракетна програма.Сателитните изображения са доказателство, че ракетната база Yeongjeo-dong и в близост до базата обект остават активни и продължават да се модернизират, подчертавайки реалността Вашингтон и Пхенян колко далеч са един от друг по въпроса за ядреното разоръжаване въпреки продължаващите вече пет месеца спорадични преговори.Американските разузнавателни агенции отдавна знаят за базата Yeongjeo-dong. Но изследователи от Института за международни изследвания \"Мидълбери\" в Монтерей съобщиха пред Си Ен Ен, че снимките разкриват строителството на нов обект на няколко километра от по-старата база, която е публично известна.Сателитните снимки показват, че базата остава активна. Северна Корея изгражда изключително голямо подземно съоръжение през 2017 г. и строителството продължава към август 2018 г.Експертите смятат, че обектът може да стане място за съхранение на най-новите далекобойни ракети на КНДР.", "date": "2018.12.06", "title": "Сателитни снимки показват, че КНДР разширява ключова база с далекобойни ракети"}
{"url": "https://news.bg/crime/kos-vliza-na-proverka-v-zavod-arsenal-v-kazanlak.html", "text": "Специализираната прокуратура възложи на служба \"КОС\" (Контрол на общоопасни средства) да извърши проверка на оръжейния завод \"Арсенал\" в Казанлък.Проверката е възложена на началника на службата и е във връзка с иззетите на 4 декември в област Стара Загора 17 автомата \"Калашников\", 15 пистолета \"Макаров\" и 12 цеви за същия пистолет.Според държавното обвинение има основание да се предполага, че откритите оръжия са произведени в завода и изнесени оттам незаконно.Служба КОС ще разполага с един месец, за да извърши проверката. В този срок службата трябва да представи обобщен доклад, в който да бъдат отразени направените констатации за нарушените нормативни актове, предприетите мерки и действия за отстраняването на нарушенията. КОС трябва да предвиди в доклада и последиците от тези мерки, както и дали са санкционирани виновните лица.От прокуратурата са наясно, че предвид мащаба на проверката, обективно тя може да не приключи в рамките на само един месец. В такъв случай спецобвинението трябва да бъде уведомено за причините за забавянето, както и за възможния най-кратък срок за причиняването ѝ.", "date": "2018.12.06", "title": "КОС влиза на проверка в завод \"Арсенал\" в Казанлък"}
{"url": "https://news.bg/regions/s-nad-111-mln-lv-mosv-stimulira-7-obshtini-za-po-dobar-vazduh.html", "text": "Министерството на околната среда и водите обяви процедура за предоставяне на безвъзмездна финансова помощ \"Мерки за подобряване качеството на атмосферния въздух\" на обща стойност 111 442 101,58 лв.Финансовият ресурс по програмата ще се фокусира в ограничен брой общини - Бургас, Видин, Димитровград, Монтана, Пловдив, Смолян и Столична община.Целта на програмата е да се намалят наднормените нива на фини прахови частици от битовото отопление. Това ще допринесе и за изпълнение на ангажиментите на страната във връзка с осъдителното решение на Съда на ЕС за неспазване на нормите за съдържание в атмосферния въздух.Мерките, които ще бъдат предприети са свързани с подмяната на отоплителни устройства на твърдо гориво (дърва и въглища) с алтернативни форми на отопление на газ, електричество, пелети или свързване към топлофикационна или газоразпределителна мрежа.Възможна е и подмяната на старите печки с модерни уреди на дърва и въглища.Максималният срок за физическо изпълнение на дейностите по проектите е 54 месеца.", "date": "2018.12.06", "title": "С над 111 млн. лв. МОСВ стимулира 7 общини за по-добър въздух"}
{"url": "https://news.bg/politics/gerb-yadosani-na-ninova-che-ne-idva-na-rabota.html", "text": "Левите са притеснени, че ще се оскъпи услугата лична помощ за хората с увреждания.Няма смисъл услугата лична помощ да се преотстъпва от общината. Това заяви Антон Кутев от БСП по време на дебатите по . Според него намесата на частни субекти ще доведе до оскъпяване на процеса.Услугата не трябвало да се аутсорсва.Беше прието да се поддържа публичен регистър на изпълняващия дейности за лична помощ. Политиката за предоставяне на личната помощ на хора с увреждания да се осъществява от Министерството на труда и социалната политика, приеха законотворците.Не мина идеята на столетницата за регистър на личните асистенти. Няма необходимост от създаване на национален регистър за асистентите, подчерта Светлана Ангелова от ГЕРБ.Разгоря се дебат за липсата на лидера на БСП Корнелия Нинова в зала. Темата повдигна Евгени Будинов от ГЕРБ, възмутен от отсъствието ѝ.Няма да получите регистрация от БСП, закани се Георги Свиленски.", "date": "2018.12.06", "title": "ГЕРБ ядосани на Нинова, че не идва на работа"}
{"url": "https://news.bg/crime/obviniha-shofyorkata-ot-am-trakiya-v-narushenie-na-patnite-pravila.html", "text": " на , при която загинаха шестима души, а други 17 пострадаха. Предстои делото да бъде внесено с обвинителен акт в съда.Припомняме, инцидентът стана на 13 април тази година. На АМ \"Тракия\" в района на Вакарел лек автомобил, управляван от , се сблъска с пътнически автобус и причини смъртта 6 души.В хода на разследването спрямо Таскова беше повдигнато обвинение за , вследствие на което е настъпила смъртта на повече от 1 човек. Според закона подобно деяние се наказва с лишаване от свобода от 3 до 12 години.На 24 април обаче подсъдимата беше пусната от ареста под гаранция от 5 000 лева с мотивите, че съществува минимален риск да извърши друго престъпление, както и че няма опасност да се укрие.От събраните до момента доказателства е установено, че катастрофата е станала около 11,18 часа на 13 април 2018 г. в района на 27-ми километър на АМ \"Тракия\" в посока Пловдив - София при следните условия: суха пътна настилка, добра видимост и на прав участък.Пътническият автобус се е движил с около 100 км/ч в дясната пътна лента. Автомобилът, шофиран от Таскова, който се е движил със 120 км/ч, е застигнал автобуса и е предприел маневра за изпреварването му. По време на маневрата обаче Таскова е завила вдясно, при което лекият автомобил с челната си дясна част се е ударил в лявата странична част на автобуса. Заради последвалото приплъзване на колата към предната част на автобуса, лявата му гума се е спукала и е била блокирана. Шофьорът на автобуса е загубил контрол над возилото, което се е преобърнало в канавка край пътя. При преобръщането част от пътниците са изхвърчали през десните стъкла на автобуса.Според прокуратурата е нямало да се стигне до катастрофата, ако Таскова е била осигурила минималната странична дистанция при изпреварването на автобуса.Вследствие на това на 30 ноември на подсъдимата е предявено прецизно обвинение, че при инцидента е нарушила правилата за движение по пътищата, което е довело до удар между лекия автомобил и автобуса, станал причина за смъртта на шестима пътници и нанесъл средни телесни повреди на останалите седемнадесет души.Предстои делото да бъде внесено с обвинителен акт в Софийския окръжен съд.", "date": "2018.12.06", "title": "Обвиниха шофьорката от АМ \"Тракия\" в нарушение на пътните правила"}
{"url": "https://news.bg/regions/barbalov-poema-vremenno-posta-na-evgeni-krusev.html", "text": "Заместник-кметът по финансови и стопански въпроси в Столична община Дончо Барбалов е временният изпълняващ функциите столичен зам.-кмет по транспортни въпроси.Новината съобщи кметът на София Йорданка Фандъкова по време на заседанието на Столичния общински съвет (СОС).Барбалов наследява поста на вече бившия зам.-кмет по транспортни въпроси в Столична община Евгени Крусев. Припомняме, Крусев подаде оставка, след като стана ясно, че е привикан на разпит в качеството му на обвиняем във връзка с проверката на прокуратурата за ремонта на столичната улица \"Граф Игнатиев\".Дончо Барбалов е заместник-кмет по финансови и стопански въпроси в Столична община от 2011 година насам, като освен това в момента е и врид. заместник-кмет по направление \"Столично общинско здравеопазване\". Сега поема и транспорта - което ще е трето направление. Припомняме, освен че ремонтът на столичната улица \"Граф Игнатиев\" продължава много след срока за изпълнение на обекта, той бе съпътстван и от редица скандали - , поставянето на  и други. По-голям отзвук имаше съпътстващия проект около църквата \"Свети Седмочисленици\" и общественото възмущение от избора на плочки.Проблем обаче се оказа и промяната на проекта за трамвайните релси, покрай който се разбра, че е променено изпълнението на обществената поръчка и виброизолационна настилка. По тази причина Министерството на регионалното развитие и благоустройството извърши , за да се увери, че качеството на използваните материали отговаря на стандартите.Тогава започнаха и същинските проблеми за зам.-кмета Евгени Крусев.Освен това през октомври тази година строителната компания заради некачественото изпълнение на обществената поръчка. Освен това прокуратурата започна  не само за злоупотреба с евросредства, но и за пране на пари.На 27 ноември , а на следващия ден бяха  по булеварда. Тогава зам.-кметът по транспорт на столицата Евгени Крусев увери, че трасето вече е напълно изградено и ще бъде отворено до Коледа.В момента обаче проектанти и Столична община трябва да се защитават и от следващата поредна критика на ремонта - поставените гранитни заграждения за отделяне на трамвайните релси и тротоара.", "date": "2018.12.06", "title": "Барбалов поема временно поста на Евгени Крусев"}
{"url": "https://news.bg/world/orban-razreshi-gigantski-propravitelstven-medien-konglomerat-v-ungariya.html", "text": "Премиерът на Унгария позволи създаването на гигантски проправителствен медиен конгломерат, който няма да подлежи на проверка от медийните и за конкуренцията регулатори, информират АФП и АП.Виктор Орбан се е подписал под постановление, което е публикувано в официалния бюлетин. В документа се призовава за сливане на стотици медии от \"национална стратегическа важност\". Те са изключени от правилата за конкуренция.През миналата седмица 10 компании дариха медии на фондация, която ще контролира близо 480 телевизии, радиа, онлайн медии и печатни издания. Тя ще се ръководи от Габор Лискай, издател, който е известен с лоялността си към Орбан.Редица унгарски и международни журналисти, а също така медийни асоциации изразиха безпокойството си, че конгломератът ще засегне медийния плурализъм и свобода.Целта на конгломерата, наречен \"Фондация за печата и медиите в Централна Европа\", е да развие \"публичния дискурс на базата на националните ценности\".Според анализатори споразумението за сливането на тези частни компании под чадъра на една група означава, че те ще бъдат под \"пълен централен контрол\". Подобна концентрация на медийна сила е безпрецедентна за страна членка на ЕС.", "date": "2018.12.06", "title": "Орбан разреши гигантски проправителствен медиен конгломерат в Унгария"}
{"url": "https://news.bg/economics/balgariya-e-izvan-desetkata-po-ikonomicheski-rastezh-v-evropa.html", "text": "\"Ние се приближаваме до Западна Европа, но Източна Европа тича по-бързо от нас\". Това заяви председателят на Асоциацията на индустриалния капитал в България Васил Велев на Български икономически форум \"Предприемачество и растеж\".България има една добра стабилност в условия за развитие на икономиката и привличане на инвестиции.Експертът отбеляза, че в момента България се намира след десето място по икономически растеж в Европа и се нарежда след повечето централни и източноевропейски страни.\"Успокояващо, според него е, че Западните Балкани заемат по-задни позиции от страната ни\", подчерта той. \"Имаме стремеж към балансиран бюджет, който в последните години е на излишък\", посочи Велев. Препоръките на АИКБ са да се използва икономическия цикъл за трупане на резерви и правене на реформи, които да позволят при обръщане на икономическия цикъл да се отрази по-леко кризата.Български икономически форум и организация Евроконсултанс разработват проекти, които насърчават предприемачеството в България. Поводът за форума е докладът от Есенния Европейски семестър. Данните включват годишен обзор на растежа в еврозоната, както и оценка на бюджетния план в България.Керстин Йорна, зам.-генерален директор в Генерална дирекция \"Икономически и финансови въпроси\" в ЕК обясни, че семестърът служи като огледало, с което се наблюдава състоянието на икономиката и като карта, която навигира страните.\"Към момента броят на заетите в ЕС за първи път достига високи проценти\", подчерта тя. С 9,2% се е увеличила и производителността в Съюза.Според Велев предизвикателствата пред икономическото ни благосъстояние са свързани със стремежа ни към членство в еврозоната и по-бързото приемане в Организацията за икономическо сътрудничество и развитие.\"В това отношение има набелязани конкретни стъпки за по-доброто управление на държавните предприятия, което за страната ни е сериозен проблем\", подчерта той.Правилният път, според него, е чрез листване на борсата на големите държавни предприятия, като това може да се случи с увеличаване на капитала или чрез продажба на миноритарен пакет, с което да се подобри тяхното корпоративно управление.\"Професионалният мениджмънт зависи от съответната политическа конюнктура\", допълни той.Прогнозата на АИКБ на база на анкети сред членовете е за 3,8% ръст на БВП и 8,4% ръст на разходите за труд на отработен час.Велев изрази съмнение, че ако днес бъдат зададени същите въпроси, няма да има толкова оптимистична нагласа предвид външни фактори и цената на електроенергия от последните седмици.", "date": "2018.12.06", "title": "България е извън десетката по икономически растеж в Европа"}
{"url": "https://news.bg/int-politics/razrushitel-na-sasht-mina-mnogo-blizo-do-baza-na-tihookeanskiya-flot-na-rusiya.html", "text": "Американският ракетен разрушител McCampbell е преминал в непосредствена близост до базата на Тихоокеанския флот на Русия, съобщиха от военноморските сили на САЩ.\"McCampbell плава около залива Петър Велики, за да оспори прекомерните морски претенции на Русия и подкрепи правата, свободите и законното използване на морето, които са на разположение на САЩ и другите страни\", изтъкна говорителката на Тихоокеанския флот на САЩ Рейчъл Макмар.По думите ѝ обаче това действие не било насочено срещу Русия и не е свързано с неотдавнашния , когато руски военни кораби плениха три украински военни кораба и техните екипажи.Тя подчертала, че американските военни ще летят, плават и действат там, където международното право позволява.\"Това важи както за Японско море, така и за други места по света\", добави Макмар.Заливът Петър Велики е най-големият залив на Японско море край руските брегове. Русия разглежда залива като свои териториални води.На брега на залива Петър Велиги се намират градовете Владивосток, Находка, Фокино, Болшой Камен, както и най-голямото руско пристанище на Тихия океан - Източното.", "date": "2018.12.06", "title": "Разрушител на САЩ мина много близо до база на Тихоокеанския флот на Русия"}
{"url": "https://news.bg/finance/skoro-stava-yasen-golemiyat-pobeditel-v-lotariyata-na-nap.html", "text": "Остават броени дни до края на Лотарията с касови бележки на НАП. Желаещите да се включат могат да регистрират своите касови бележки и да се състезават за голямата награда от 50 000 лв.На 10 декември ще стане ясен и големият победител в ефира на бТВ.Потребителите могат да регистрират касови бележки на сайта https://kasovbon.bg до 11,59 ч. на 9 декември 2018 г.От началото на инициативата са регистрирани над 30 милиона касови бележки на обща стойност 417 милиона лева. До момента данъчните са раздали 51 предметни награди - телевизори, лаптопи, телефони и други, а също и 11 месечни награди от 2 000 лв.Интересът към Лотарията е постоянен, отбелязват от НАП. За участие в седмичните игри се регистрират по около 800 хиляди касови бележки, а за месечните се състезават средно по 2 милиона. В последните дни преди тегленето на голямата награда интересът рязко се засилва, отчитат от приходната агенция.Лотарията с касови бележки доби популярност и в социалната мрежа Фейсбук. На страницата на играта - https://www.facebook.com/kasovbon, има над 6000 последователи. Около 25% от феновете на Лотарията във Фейсбук са от столицата, а 75% от тях са жени.Играта обаче не свършва с изтеглянето на печелившия за втория сезон на Лотарията. Веднага след като приключи регистрирането на бележки за 50 000 лв., започва и новият, трети сезон.В данъчната лотария имат право да участват всички български граждани, които са навършили 14 години и регистрират фискалните си бонове на сайта www.kasovbon.bg.", "date": "2018.12.06", "title": "Скоро става ясен големият победител в Лотарията на НАП"}
{"url": "https://news.bg/world/frantsiya-nalaga-digitalen-danak-ako-es-ne-reshi.html", "text": "Финансовият министър на Франция Бруно льо Мер заяви, че страната му ще наложи данък върху големите технологични компании през 2019 г., ако ЕС не успее да постигне консенсус по въпроса, информират медии.Мер отбеляза, че ще продължи да настоява за споразумение на европейско ниво.\"\", каза той пред местна медия.По-рано тази седмица върху големите компании в интернет.Великобритания, Испания и Италия обявиха, че ще наложат свой данък, без значение дали ще бъде постигнато общоевропейско споразумение.Германия настоява за данък в Европейския съюз.", "date": "2018.12.06", "title": "Франция налага дигитален данък, ако ЕС не реши"}
{"url": "https://news.bg/world/kravchuk-nato-nyama-da-zapochne-voenni-operatsii-na-stranata-na-ukrayna-sreshtu-rusiya.html", "text": "НАТО при никакви обстоятелства не трябва да започва военни операции на страната на Украйна. Това призова бившият президент на източноевропейската държава Леонид Кравчук, цитиран от ТАСС.Кравчук подчерта, че Украйна не е член на Алианса и трябва да спре да разчита на НАТО в конфликта си с Русия.Той взе участие в международна кръгла маса на тема \"\".Преди срещата той призова пред журналисти да не се провокират лъжливи очаквания в обществото.\"\", отбеляза Кравчук.По думите му Украйна максимално може да разчита на подкрепа във формата на оръжия, както и дипломатическа, политическа и организационна подкрепа.Но не си мислете, че някой ще направи нещо за нас, поясни той.Украинските власти призоваха НАТО да изпрати кораби в Черно море за сдържане агресията на Русия.", "date": "2018.12.06", "title": "Кравчук: НАТО няма да започне военни операции на страната на Украйна срещу Русия"}
{"url": "https://news.bg/regions/shofyor-blasna-bremenna-zhena-i-izbyaga.html", "text": "Шофьор блъсна бременна жена и избяга, предаде Областната дирекция на МВР в Хасково.Инцидентът станал вчера около 7.40 часа. Час по-късно в полицията постъпил сигнал от СО-МБАЛ Хасково, че в отделението е приета 21-годишна бременна жена, пострадала при катастрофа.Служителите на реда установили, че на кръстовището между улиците \"Булаир\" и \"Дунав\" автомобилът, чийто шофьор все още е неизвестен, отнел предимството на пресичащата пешеходка при десен завой и я ударил.Жената е с контузия на лявото бедро, но няма опасност за живота на нея и бебето й.Избягалият шофьор все още се издирва.", "date": "2018.12.06", "title": "Шофьор блъсна бременна жена и избяга"}
{"url": "https://news.bg/politics/rumen-radev-vyarva-v-inovativnostta-na-balgarina.html", "text": "\"Иновациите са най-ефективният инструмент за постигане на висок и устойчив икономически растеж. Това означава да имаме хора с критично мислене, отворен ум, сила и смелост да отстояват своите идеи\".С тези думи президентът Румен Радев постави началото на 14-тия национален иновационен форум \"Интелигентни политики за иновационен растеж\", който се провежда под негов патронаж.Разходите за иновации у нас са далеч от средноевропейските, далеч дори от залаганите проценти в БВП в нашите програми, поясни Радев. По думите му дейността произлиза от бизнеса и чужди инвеститори, което ни поставя в зависимост.Иновационната дейност е заключена само в няколко големи регионални центъра. В развитите държави разпределението й е хармонично по територията. Целта на България трябва да е достигането на средноевропейско ниво, защото страната ни има своите традиции и своите постижения, отбеляза Радев.Трябва да използваме пълния достъп до широколентов интернет, голямата патентна активност на изобретателите, склонността на бизнеса да инвестира в научноизследователски бизнес и нашия човешки капитал.Иновативността е присъща на българина, смята Радев. \"Вярвам, че с нашите общи усилия, ще направим така, че да се разгърне иновативния талант на българина и да ни изведе на иновационната карта на Европа.Не приемам днес при този национален капитал в хора, България да споделя последното място в групата на така наречените \"плахи новатори\", каза още той. Според него административните облекчения са най-важният стимул за тази дейност.Интелигентната специализация ще си остане като основен инструмент за подпомагане на иновациите, заяви Огнян Лентов, председател на Фондация \"Приложни изследвания и комуникации\".Частният сектор ще остане водещ в иновациите в страната, прогнозира той.Форумът се стреми да насърчи сътрудничеството между българския и чуждестранния сектор за развитие на националната икономика и повишаване на конкурентоспособността на българския бизнес.", "date": "2018.12.06", "title": "Румен Радев вярва в иновативността на българина"}
{"url": "https://news.bg/regions/barbalov-iska-da-vidi-lichno-triagalnite-prizmi-po-grafa.html", "text": "Рано е да се говори за реформи. Основната задача е да бъде възстановено движението на трамваите по столичната улица \"Граф Игнатиев\".Toва заяви Дончо Барбалов, който .Работата е много, но имаме добри екипи в Столична община, на които разчитаме, констатира Барбалов. Той очаква всички да продължат да работят активно и да постигнат успех във всички направления.Сред другите задачи на Дончо Барбалов са подготовката на бюджета на Столична община за 2019 г., където транспортното направление също било важно.На въпрос как би коментирал ремонта на ул. \"Граф Игнатиев\" и поставените триъгълни призми, Барбалов отбеляза, че още днес той отива на място, за да види и да обсъди докъде са стигнали строителните дейности и какво да се направи оттук нататък.Той иска да разбере причината и обосновката за поставянето на триъгълните призми на улицата.", "date": "2018.12.06", "title": "Барбалов иска да види лично триъгълните призми по Графа"}
{"url": "https://news.bg/world/donald-tramp-izpolzva-kortezh-ot-8-avtomobila-za-230-metra.html", "text": "Президентът на САЩ Доналд Тръмп и съпругата му Мелания се срещнаха със семейството на Джордж У. Буш, които бяха настанени в резиденцията за гости \"Блеър хаус\" към Белия дом във връзка с погребението на Джордж Буш-старши.\"Вашингтон пост\" и други американски медии отбелязват, че държавният глава е използвал кортеж от осем автомобила, за да измине разстоянието от Белия дом до \"Блеър хаус\", което е около 230 метра.\"Блеър хаус\" е резиденцията за гостите на президента и американското правителство. Тя се намира на около половин минута разстояние от Белия дом.Американският лидер е прекарал 23 минути с Буш и съпругата му Лаура.Вестник \"Вашингтон пост\" пише, че необходимостта от използване на кортеж повдига въпроси и здравословна доза спекулации защо Тръмп не може или не желае да вземе разстоянието пеша.Според наблюдатели президентите обикновено се придвижват от Белия дом до резиденцията пеш.Президентските кортежи обикновено включва агенти на \"Сикрет сървис\", медицински персонал, съветници на Белия дом и журналисти.", "date": "2018.12.06", "title": "Доналд Тръмп използва кортеж от 8 автомобила за 230 метра"}
{"url": "https://news.bg/weather/razkasana-oblachnost-slantse-leko-ponizhenie-na-temperaturite.html", "text": "През нощта на отделни места в източната и централната част на страната ще превали дъжд. В някои райони на Добруджа и Предбалкана са възможни снеговалежи. До сутринта валежите ще спрат, а облачността постепенно ще намалява и около обяд над по-голямата част от страната времето ще се проясни до слънчево.През втората половина от деня вятърът почти в цялата страна ще е ориентиран от север и североизток, с което ще навлезе малко по-студен въздух и дневните температури леко ще се понижат.Максималните температури ще са основно в интервала 2-7 градуса, малко по-високи в крайния югозапад.Минималните са предимно между -4 и 1 градус. По Черноморието и в южните райони ще са с градус-два по-високи.", "date": "2018.12.06", "title": "Разкъсана облачност, слънце, леко понижение на температурите "}
{"url": "https://news.bg/int-politics/petima-prezidenti-otdadoha-posledna-pochit-kam-dzhordzh-bush-starshi.html", "text": "Петима американски президенти дойдоха да се простят с президента Джордж Буш-старши в националната катедрала в столицата Вашингтон, предадоха информационните агенции.Последна почит към него отдадоха настоящият държавен глава Доналд Тръмп и съпругата му Мелания, Барак и Мишел Обама, Бил и Хилари Клинтън, Джими Картър и съпругата му Росалин, както и синът на покойния държавен глава - Джордж Буш-младши със съпругата му Лора.Под звуците на артилерийски салюти процесията с тленните останки на 41-ия президент на САЩ премина от Капитолия през улиците на Вашингтон до катедралата, където се събра американският политически елит, както и висши политици от други страни, дошли да почетат държавника, поставил края на Студената война.Сред чуждестранните гости се открояваха принцът на Уелс - Чарлз, германският канцлер Ангела Меркел, кралят на Йордания Абдула II.Последна почит към президента отдадоха и хиляди американски граждани.Неговият син Джордж Буш-младши произнесе затрогващо слово. Той сподели за последния разговор със своя баща, в последните часове от живота му. Казал му, че е прекрасен баща и че много го обича. \"И аз те обичам!\" - отговорил Буш-старши.Бившият държавен секретар Джеймс Бейкър, който беше с покойния президент до последния му миг, сподели, че думите на обич към неговия син са и последните, които той е произнесъл в земния си път. Той добави, че всичките му деца са се простили с него с топли думи на обич.Припомняме, Джордж Хърбърт Уокър Буш , на 94-годишна възраст, след като често боледуваше през последните години.Сегашният президент Доналд Тръмп не беше поканен да произнесе слово на траурната церемония. За първи път от 1973 г. действащият държавен глава не получава покана да говори на погребението на покойния си предшественик.След опелото тленните останки на Буш-старши бяха превозени със самолет до Хюстън, Тексас, където той ще бъде погребан. 41-ият президент ще бъде положен край президентската си библиотека до съпругата си Барбара, която почина през април.", "date": "2018.12.06", "title": "Петима президенти отдадоха последна почит към Джордж Буш-старши "}
{"url": "https://news.bg/crime/sadat-ne-spazi-sroka-na-myarkata-na-ivancheva.html", "text": "Специализираният апелативен съд не спази крайния срок за произнасяне по мярката за неотклонение на Десислава Иванчева и Биляна Петрова, предаде Нова телевизия.Двете са обвинени в получаване на подкуп в особено големи размери.След разпита на свидетели пред съда обвиняемите поискаха по-лека мярка за неотклонение. Спецсъдът ги пусна под домашен арест, но .Крайният срок за вземане на решение на втора инстанция беше 5 декември, но след като съдът не се произнесе, за нарушението трябва да бъде сезиран Висшият съдебен съвет. Той ще реши как да накаже съдиите за забавянето.Днес висшите магистрати трябва да се произнесат и по проверката дали Специализираният апелативен съд спазва закона по делото \"Иванчева\".", "date": "2018.12.06", "title": "Съдът не спази срока на мярката на Иванчева"}
{"url": "https://news.bg/int-politics/komandvashtiyat-ukrainskite-vms-predlozhi-sebe-si-v-zamyana-na-plenenite-moryatsi.html", "text": "Командващият военноморските сили на Украйна адмирал Игор Воронченко предложи себе в замяна на 24-мата пленени от Русия украински моряци.В интервю за днешния брой на германския в. \"Bild\" той заявява, че е готов да отиде в руски затвор, ако президентът на Русия Владимир Путин освободите задържаните моряци.\"Къса ми се сърцето, когато виждам войниците си, в Русия\", добавя адм. Воронченко.Припомняме, сред пленените моряци е иСъщевременно, за разлика от президента Петро Порошенко, той казва, че военни кораби на НАТО не биха могли да помогнат на Украйна срещу руската блокада в Азовско море.\"Има споразумение от 2003 г., по силата на което за влизането на военен кораб (от трета страна - б.р.) в Азовско море е необходимо съгласието на двете страни. Това значи, че дори Украйна да поиска, Русия няма да го разреши.\" - подчертава главнокомандващият украинските ВМС.Той на свой ред призовава НАТО да увеличи присъствието си в Черно море.", "date": "2018.12.06", "title": "Командващият украинските ВМС предложи себе си в замяна на пленените моряци"}
{"url": "https://news.bg/disasters/amerikanski-iztrebitel-i-samolet-tsisterna-se-sblaskaha-kray-yaponiya.html", "text": "Американски изтребител и транспортен самолет се сблъскаха край бреговете на Япония, съобщи агенция \"Ройтерс\".Съобщава се, че двата летателни апарата - бомбардировач F/A-18 и самолет-цистерна КС-130, са излетели от базата \"Ивакуни\" в изпълнение на учебен полет.Инцидентът е станал около 2:00 ч. местно време. Общо в двата екипажа е имало 7 души. Двама от тях са спасени, като единият от тях е в стабилно състояние, а на другият състоянието засега не е известно. Останалите петима се издирват, като се провежда издирвателна операция. Не е ясно какви са причините за сблъсъка.", "date": "2018.12.06", "title": "Американски изтребител и самолет-цистерна се сблъскаха край Япония "}
{"url": "https://news.bg/press/pri-mrasen-vazduh-osvobozhdavat-ot-uchilishte-detsata-s-dihatelni-problemi-sakrashtavat-administratsiyata-otkriha-nezakonen-arsenal.html", "text": "Замърсеният въздух отново е сред актуалните теми на всекидневниците.\"Родители на деца с хронични дихателни заболявания ще могат да ги освобождават от училище, когато се очакват дни с високи стойности на фини прахови частици във въздуха. Това каза пред БНР зам.-министърът на образованието Таня Михайлова. Мерките ще се прилагат в цялата страна. От министерството ще информират училищата за предстоящи дни с мръсен въздух. Тогава учебните занятия ще трябва да се провеждат възможно най-кратко на открито. Освен това сградите на училищата ще трябва да се чистят по-често. От своя страна образователният министър Красимир Вълчев уточни, че един или два дни с по-мръсен въздух няма да провокират заболявания сред учениците, съобщава \"Фокус\". По думите му проблемът с фините прахови частици става все по-голям, но подчерта, че обявяването на тези дни за неучебни е крайна мярка. \"Има рискови групи деца - например с бронхиална астма, към които трябва да се подходи с максимална степен на предпазливост. Затова имаме система за София, която не просто регистрира нивата на фините прахови частици, но може и да прогнозира за три дни напред. От нея може да се види, че проблемът е предимно в София\", добави Вълчев и уточни, че за утре и вдругиден системата показва, че няма да има превишение на нормите, но за петък такова се очаква. Инструкциите, които се дават на училищата, са децата да не се извеждат навън и да не се извършват дейности на открито, а децата с хронични проблеми ще могат да бъдат освобождавани от училище по решение на родителите, каза още министърът.\" - в. \"Сега\".\"В сравнение с миналата година, замърсяването на въздуха в София е по-малко. Миналата година по същото време само станциите на \"Павлово\" и \"Младост\" имат близки стойности като тази година, на другите места нивата на замърсяване са по-ниски, а никъде няма по-високи стойности. Това посочи министърът на околната среда и водите Нено Димов пред bTV. По думите му обаче, това не означава, че хората няма за какво да се притесняват. Основните замърсители са автомобилният транспорт и битовото отопление, заяви министърът. По думите му безспорно у нас има подновяване на автомобилния парк, което е съвсем естествено. Битовото отопление допринася над 50% за замърсяване с фини прахови частици и той е основният източник за замърсяване, заяви той. По думите му дървата, въглищата и брикетите са част от материалите, които не са достатъчно качествени, а вредят най-много на чистотата на въздуха. Световната банка има две предложения за справяне с този проблем - дървата да се продават на обем, тъй като влагата тежи повече, и другото е дървата да не бъдат изсичани в последния момент, за да може да има по - дълъг период на изсушаване. Този проблем обаче има огромна социална роля, тъй като няма как да накараме хората дали да избират да дишат чист въздух, или да стоят на топло, каза министърът. Той отбеляза, че основната тежест при мерките срещу замърсяването на въздуха е върху местната власт. \"Почти всички общини имат програми, но не всички постигат резултати. Трябва да има санкционен механизъм. Не можем да говорим, че има панацея\", коментира министърът...\" - в. \"Труд\".Вестниците в четвъртък съобщават и за оптимизиране на администрацията, предприето от вицепремиера Томислав Дончев.\"Кабинетът прави нов опит да оптимизира администрацията. Вицепремиерът Томислав Дончев съобщи пред БНТ, че е изпратил днес писмо в този дух до всички министри, като до 20 декември очаква от тях конкретни предложения за съкращения в администрацията, която те управляват. Дончев обясни, че на първо място ще даде възможност на колегите си да предложат съкращения, тъй като по-добре познават структурите си. \"Ако не са максимално амбициозни, си запазвам правото да правя предложения, които са различни от техните\", уточни той. 10 000 са незаетите бройки в администрацията, 130 хил. са чиновниците, посочи вицепремиерът. Освен закриване на незаетите щатове, Дончев очаква местене на служители от по-леки звена към по-натоварени, съкращаване на излишни хора, а също и да не се назначават хора на мястото на пенсионирани служители. Следващата година в администрацията се очаква увеличение на заплатите с 10%, като уверенията на финансовия министър Владислав Горанов са парите да не се раздават на калпак, а според атестацията на служителя. Тази атестация обаче все още се прави съвсем формално, а чиновниците с ниска оценка на работата са единици.\" - в. \"Сега\".\"Вицепремиерът Томислав Дончев е изпратил днес писмо до всички министри, с което им поставя задача до 20 декември да му изпратят предложения за съкращения в техните администрации, съобщи той пред БНТ. \"Искам колегите да направят предложенията, защото те познават ситуацията в министерствата си най-добре. Ако те не са максимално амбициозни, ще направя предложения, различни от техните\", уточни вицепремиерът. Той посочи, че държавната администрация в момента се състои от 130 хиляди души, а 10 хиляди щата са незаети. Дончев посочи, че няма притеснения за съдбата на освободените, като прогнозира, че при сегашната ситуация на пазара на труда те ще си намерят работа бързо. Мисли се и за прехвърляне на служители от едно място на друго, както и за спиране на назначения на мястото на пенсионирани служители. Коментирайки идеята си основното образование на стане задължително, Дончев посочи, че в екипа му е имало и идея дори средното образование да е задължително. Според вицепремиера няма как да има конкурентна икономика, която произвежда скъпи неща, без населението да е образовано. \"След десетилетие човек, който не може да чете и пише, ще е извън пазара на труда\", прогнозира Дончев. Той обясни, че за да се реализира идеята му, е нужна е промяна в конституцията и редица закони. Вицепремиерът уточни, че ако идеята се приеме, трябва да се използват методите както на моркова, така и на тоягата, за да бъде наложена тя. Коментирайки образованието, Томислав Дончев посочи, че освен висшата математика в училище трябва да се учи и ролята на институциите. \"Младите хора са институционално неграмотни, там трябва да се засилят нещата\", допълни той...\" - в. \"Дневник\".Вестниците акцентират и върху идеята на вицепремиера да се ограничават правата на хората без основно образование.\"Ограничаване на права за хора, които нямат основно образование, предлага вицепремиерът Томислав Дончев. Аргументът му е, че образованието е безплатно. В екипа ми имаше спор дали основното образование не е твърде ниска цел. Има аргументи задължително да е не само основното, но и средното образование, каза пред БНТ Дончев, разяснявайки идеята си основното образование да стане задължително. Ние говорим за по-конкурентна икономика, богатството се формира, ако произвеждаш по-скъпи неща. След десетилетия, човек, който не може да смята, няма да може да се реализира на пазара на труда, каза още вицепремиерът. Според него е необходима промяна в конституцията. \"Полагат се усилия върнатите в училище деца да продължат да се обучават. В масовия случай големият проблем са семействата, които не ги подкрепят. За тях това не е ценност, карат ги да работят\", каза още Дончев. \"Щом законодателството има норма, съвсем логично е да има санкция за неизпълнението. Аз не съм убеден, че само и единствено глобите биха решили въпроса\", категоричен бе вицепремиерът... Как може да си добър, критичен гражданин, да натискаш институциите, ако нямаш базисна гражданска грамотност\", попита риторично Дончев...\" - в. \"Стандарт\".\"Ако образованието до 16 години е задължително, това не формира ангажимент задължително да се завърши основно образование. В екипа ми дори имаше конфликт дали не е добре да предложим средното образование да е задължително. Всички искаме да сме по-богати, а може да имаме икономика, базирана на знанието, само с грамотно население. Това каза вицепремиерът Томислав Дончев в предаването \"Още от деня\" по БНТ. \"Няма да е достатъчно само промяна в чл. 53 от Конституцията. Ако променим 5 закона, това няма да реши изцяло проблема. Близо 100 000 деца не ходят на училища, част от тях са в чужбина. На всекидневна база полагаме усилия да задържим децата в училище. Големият проблем са семействата, които меко казано не ги подкрепят, а ги карат да работят\", допълни Дончев. \"Трябва да се прилагат и методите на \"моркова\" и на \"тоягата\". Щом законодателството има норма, логично е да има и санкция за неизпълнението й. Редно е да има ограничаване на права за хората, които нямат поне основно образование. Образованието трябва да е приоритет, от това зависи как ще изглежда България след 10-15 години\", допълни той. \"Заплатите на учителите скачат всяка година. Това формира натиск от други сфери. Учебното съдържание трябва да е максимално близо до нуждите в живота. Трябва да направим нужното образованието да дава умения, нужди за живота. Децата трябва да учат и елементи от висшата математика, но и да знаят коя институция за какво отговаря. Гражданите трябва да знаят къде отива всеки данък, който плащат. Как може да си критичен гражданин, ако нямаш една базисна гражданска грамотност\", каза още вицепремиерът...\" - в. \"24 часа\".Заловеният незаконен оръжеен арсенал също е сред темите на вестниците.\"Канал за производство и търговия на оръжия в казанлъшкия завод \"Арсенал\" пресекли антимафиотите от ГДБОП, преди автомати \"Калашников\" и пистолети със заглушител да стигнат до ръцете на терористи в сърцето на Европа. 72 ч по-рано щурмоваци са закопчали столичанин на излизане от подземен гараж, в който имало оръжие за 2 роти. Акциите на ГДБОП и спецпрокуратурата събраха около голяма заседателна маса със заловени оръжия премиера Бойко Борисов, главния прокурор Сотир Цацаров и министъра на вътрешните работи Младен Маринов. Тримата разглеждаха чинно автомати, пистолети и патрони, след което Борисов обобщи: \"Толкова много оръжия хванахме, колкото специалните бригади нямат, а е същото по качество, с такива заглушители - специално правени като за специалните части - баретите\". Главният прокурор Сотир Цацаров и премиерът Бойко Борисов разглеждат заловените оръжия от ГДБОП по 2 операции заедно с шефа на антимафиотите Ивайло Спиридонов, зам. главния прокурор Иван Гешев и вътрешния министър Младен Маринов. На 4 декември в Казанлък за 24 ч са били закопчани 7 души в момент на вътрешна сделка помежду си. Не е изключено в бандата да са били внедрени агенти под прикритие. Интересното е, че заглушителите на оръжията, които групата получавала от предприятието, били същите като тези на нашите спецчасти. \"Как тези оръжия излизат от завод \"Арсенал\"? Това не ни е ясно. Управителите на завода трябва да си вземат необходимите мерки...\", каза шефът на антимафиотите Ивайло Спиридонов. Бандата действала от септември 2017 г. досега, като придобивала, съхранявала и разпространявала оръжие от завод \"Арсенал\", посочи прокурор Евгения Станкова. 7-те арестувани били спипани с 10 автомата \"Калашников\" и пистолети. Някои от тях били бивши служители на оръжейното предприятие. Тепърва обаче ще се проверява дали не са се върнали да работят там. След претърсване на 9 адреса броят на оръжието се умножил - 17 автомата \"Калашников\" със заглушител, 15 пистолета също със заглушител и 12 цеви за оръжие. Гешев предположи, че оръжията от завода са изнасяни незаконно цели и на части. Предстои прокурор да прецени на колко от задържаните ще бъдат повдигнати обвинения. Оръжейната банда от Казанлък имала общо с друга група за фалшиви документи. \"Може да се каже, че имат един и същ търговски директор\", изрази се образно Гешев. Арестувани по разследването за печатане на фалшиви лични карти били 5-има, като трима от тях - чужденци. \"Намерена е и печатницата...\" - в. \"24 часа\".\"Най-странна обаче се оказа мъглата, която падна веднага сред като премиерът Бойко Борисов, главният прокурор Сотир Цацаров и шефът на антимафиотите Ивайло Спиридонов се похвалиха с разбиването на най-големия канал за трафик на оръжие. В гараж службите откриха арсенал за няколко роти - 102 автомата \"Калашников\" и \"Скорпион\", картечници, спусъци за РПГ-а и 100 000 патрона. На секундата плъзнаха конспиративни теории. Една от тях гласеше, че това е арсеналът за подготвян Майдан в София по подобие на украинския сценарий през 2014 г. Друга твърдеше, че това е оръжието, което ще запали Балканите. Третата бе по-прозаична - отстрел на шефа на \"Арсенал\" Николай Ибушев, тъй като това е предприятието, от което нелегално е изнесено оръжието. Софийската мъгла ще се вдигне. Молитвите за вятър вече се сбъдват. Но политическите ветрове могат вместо да издухат пелената, да предизвикат истинска буря. Хубавата новина е, че след 10 дни депутатите излизат във ваканция и интригите ще спрат поне до Йорданов ден. Тогава ще стане ясно кой какъв кръст ще носи...\" - в. \"Стандарт\".Проблемите около концесията на \"Юлен\" също са сред тематичните акценти.\"Кабинетът възобнови опитите да узакони нарушенията на \"Юлен\" в Банско с промяна в концесионния договор. Министерският съвет възлага на министъра на околната среда и водите да предприеме действия за изпълнение на предложенията на Главния прокурор на Република България за изменение и допълнение на концесионния договор с \"Юлен\" за ски зоната в Банско, съобщи правителствената пресслужба. С решението се възлага мандат на министъра на околната среда и водите да проведе преговори с концесионера \"Юлен\" АД за изменение и допълнение на концесионния договор при спазване на действащото законодателство, като се съобрази с предложенията на Главния прокурор на Република България. След постигането на взаимно приемливо решение, министърът на околната среда и водите следва да внесе в Министерския съвет проект на решение за даване на съгласие за изменение и допълнение на концесионния договор в съответствие със Закона за концесиите, гласи съобщението. Точно от това се опасяваха природозащитните организации, когато главният прокурор предупреди в края на ноември, че ако не последват мерки за Банско, прокуратурата \"ще трябва да предприеме действия, свързани с проверка за търсене на евентуална наказателна отговорност\". Те разчетоха в това предупреждение карт бланш за кабинета да задейства промяна, с която да се разшири площта на концесията срещу съответното увеличение на концесионната такса, като по този начин \"Юлен\" получи амнистия за дългите години, в които е ползвал тази площ неправомерно. Такъв опит Нено Димов направи точно преди година, но той бе спрян от протести на природозащитници.\" - в. \"Сега\".\"Петчленният състав на Върховния административен съд (ВАС) върна за повторно разглеждане делото за това дали новият план за управление на Национален парк \"Пирин\" подлежи на екологична оценка. Това става известно от решението на съда, публикувано днес. С него съдът отменят решението на по-долна инстанция от пролетта на тази година, което отмени решението на екологичното министерство да няма екологична оценка. Междувременно правителството със свое решение възложи на министъра на околната среда Нено Димов да преговаря с \"Юлен\" АД за промяна на концесионния договор. Не са отчетени всички доводи През април тричленен състав на ВАС отмени като нарушаващо Директива 2001/42/ЕО за екологичните оценки решението на служебния екоминистър (решение № ЕО-1 от 1.03.2017г.), с което е постановено да не се извършва екологична оценка на проекта за актуализация на Плана за управление на Национален парк \"Пирин\" за периода 2014 - 2023 г. В проекта за актуализация се предвиждаха значителни промени в зоните и режимите на националния парк, с които се разширяваха възможностите за строежи. Тези промени бяха обжалвани от ВВФ - България (сдружение \"ВВФ - Световен фонд за дивата природа, Дунавско-Карпатска програма България\" ) и Асоциация на парковете в България, както и физически лица. За такива промени и за план за управление е задължителна екологичната оценка, пледираха те и в заседанието на 5-членния състав, което се проведе на 27 септември. Оповестеното решение на петчленния състав на съда не е основано на доводите на екоминистерството, което обжалва първото решение и настоява, че характерът на актуализацията не изисква екооценка. ВАС отменя първото решение заради това, че тричленният състав не е отчел всички доводи в първото дело. В решението си петчленният състав приема, че \"спорът за законосъобразност на оспореното решение да не се извършва екологична оценка на Проект за актуализация на План за управление на НП \"Пирин\" се свежда до отговор на въпроса каква е правната природа на плана за управление на защитената територия според приложимата за него уредба по създаване и приемане в Закона за защитените територии (ЗЗТ). Отговорът е важен с оглед преценката дали принципно планът за управление, респективно настоящият проект за актуализация на план за управление на национален парк, подлежи задължително на екологична оценка, без значение своето съдържание, характер и цел и това ли предвижда разпоредбата на чл. 85, ал. 1 ЗООС.\" - в. \"Дневник\".", "date": "2018.12.06", "title": "При мръсен въздух освобождават от училище децата с дихателни проблеми, съкращават администрацията, откриха незаконен арсенал… "}
{"url": "https://news.bg/health/3-sluchaya-na-virusen-hepatit-sa-registrirani-v-pernishka-oblast.html", "text": "Три случая на вирусен хепатит са регистрирани в Пернишка област през изминалата седмица, предаде БНР.Болните са от Земен, Перник и село Рударци. Те се лекуват в инфекциозното отделение на пернишката болница и в Специализираната болница по инфекциозни и паразитни болести \"Проф. Иван Киров\" в София.От РЗИ уточняват, че няма епидемична връзка между трите случая.На общопрактикуващите лекари са дадени предписания за предприемане на необходимите противоепидемични мерки, за да се предотврати разпространението на заболяването. Контактните лица са поставени под наблюдение в рамките на инкубационния период.", "date": "2018.12.06", "title": "3 случая на вирусен хепатит са регистрирани в Пернишка област"}
{"url": "https://news.bg/society/pochitame-sv-nikola-chudotvorets.html", "text": "На 6 декември православната църква чества св. Николай Чудотворец.Първообразът е историческа личност - Никола Мираликийски, роден през 270 година от н.е. в Патара-Ликия, Мала Азия (днес Турция).Още като младеж той наследил голямо богатство от баща си и раздал всичко на децата и бедните си съграждани.За добрите му дела се разказвали множество легенди. Така, например, когато един богаташ с три дъщери се разорил и решил да продаде децата си като робини, светията тайно му подхвърлил три кесии със злато и така спасил момичетата от ужасна участ. Той откупувал и други хора от робство.Източноправославната религиозна традиция го почита като покровител на мореплавателите.Според една легенда, по време на силна морска буря, светецът спасил с молитви моряците на кораба, с който пътувал към Божи гроб.Според друга, светията запушил дупка в кораба с шаран и възкресил моряк, починал при падане от най-високата мачта.Св. Никола пътувал много по море и от опасностите се спасявал благодарение на Божията закрила. В едно от житията му се споменава епизод, в който той обърнал към християнството пирати, нападнали кораба, с който той пътувал.Светецът умира на 6 декември 345 година. Паметта му се почита и до днес от Християнската църква именно на тази дата.В народната традиция образът на св. Николай съчетава чертите на добродетелния християнин и на езическия бог Посейдон. Това е причината българите да го почитат като патрон на моряците и рибарите, както и като покровител на океаните, моретата, реките и езерата. Смята се, че когато е ядосан, светецът причинява бурите и ураганите. Затова на Никулден моряците остават на сушата.В Западна Европа също честват свети Никола (Николаус). В немскоезичните страни, Холандия и Белгия този ден е особено важен за децата. През нощта на пети срещу шести декември децата оставят обувките си с надеждата добрият светец да ги напълни с лакомства и подаръци. В много райони на Запада празненствата за св. Николаус постепенно се трансформират в Коледа.На Никулден се приготвя риба с люспи, най-вече шаран, защото той е слуга на светеца. Люспите, които символизират богатство, се почистват внимателно, така, че да не падат на земята. Вярва се, че ако някоя люспа все пак падне, тя не трябва да се настъпва, защото който я настъпи, ще се разболее и ще умре. Костите на рибата се събират и изгарят, както на гергьовско агне, закопават се в земята или се пускат в реката или морето.Традиционните ястия, които трябва да присъстват на никулденската трапеза са рибник (пълнен шаран в тесто) и обреден хляб, като във всяка къща трябва да са по два. Част от тях се раздава на съседите и така може да се прецени, коя домакиня е най-добра в приготвянето им. Останалите ястия на никулденската трапеза са постни чушки, пълнени с ориз, сарми, царевица, зрял фасул.От 1992 г. Никулден се чества и като Ден на град Бургас.", "date": "2018.12.06", "title": "Почитаме Св. Никола Чудотворец"}
{"url": "https://news.bg/world/v-kanada-zadarzhaha-finansoviya-direktor-na-huawei.html", "text": "Канадските власти са задържали във Ванкувър финансовия директор на китайската компания Huawei Technologies - Мън Ванчжоу. Това е станало по искане на САЩ, предадоха информационните агенции.Мън Ванчжоу е дъщеря на основателя на Huawei и заема вицепрезидентски пост в компанията. Тя може да бъде екстрадирана в САЩ.Компанията е заподозряна в нарушаване на търговските санкции, въведени от САЩ срещу Иран.От канадското правосъдно министерство съобщават, че Ванчжоу е била арестувана на 1 декември. На 7 декември съдът ще се произнесе за освобождаването й под гаранция.", "date": "2018.12.06", "title": "В Канада задържаха финансовия директор на Huawei"}
{"url": "https://news.bg/politics/zakonat-za-lichnata-pomosht-vliza-na-vtoro-chetene-v-plenarna-zala.html", "text": "Законът за личната помощ влиза в пленарна зала на второ четене.Ако днес депутатите приемат закона, каквато е и договорката между протестиращите родители на деца с увреждания и управляващите, майките заявиха, че ще махнат палатковия лагер пред НС. Те обаче посочиха също така, че лагерът само ще бъде преместен пред сградата на Министерството на здравеопазването. Протестът им няма да бъде прекратен поради все още съществуващите притеснения, произхождащи от проблемите с медицинската експертиза.Законът за личната помощ предвижда създаването на механизъм за предоставяне на лична помощ на основата на индивидуална оценка на потребностите и дава възможност на потребителите да участват в избора на личен асистент.Все още обаче не е ясно какъв ще бъде размерът на заплащането на асистентите. Майките настояват в тригодишен период сумата да достигне стойността на една и половина минимална работна заплата, но от социалното ведомство изразяват опасения, че изискуемият финансов ресурс ще е твърде голям.", "date": "2018.12.06", "title": "Законът за личната помощ влиза на второ четене в пленарна зала"}
{"url": "https://news.bg/energy/petkova-obyasnyava-za-protsedurata-po-izbor-na-investitor-za-aets-belene.html", "text": "Министърът на енергетиката Теменужка Петкова ще представи днес информация за процедурата по избор на стратегически инвеститор за изграждане на АЕЦ \"Белене\" пред парламентарната комисия по енергетика.Очаква се Петкова да обясни пред комисията и възможностите за структуриране на проекта.Към момента интерес към проекта за ядрената централа е проявен от китайски и френски инвеститори. Разговори бяха проведени и с инвеститори от Русия и Черна гора.Припомняме, на 31 октомври.По-рано, на 30 август, от , че искат държавна гаранция за строежа на втора атомна електроцентрала в страната.Подобно условие в проекта не е включено. Според решението на парламента от 7 юни 2018 г., с което бе , той трябва да е на пазарен принцип и без държавни гаранции.", "date": "2018.12.06", "title": "Петкова обяснява за процедурата по избор на инвеститор за АЕЦ \"Белене\""}
{"url": "https://news.bg/regions/fandakova-razkriva-koy-zamenya-krusev-kato-zam-kmet-po-transporta.html", "text": "Кметът на Столична община Йорданка  днес кой ще поеме мястото на заместник-кмет с ресор \"Транспорт\", след като бившият зам. столичен кмет.Припомняме, бившият зам.-кмет Крусев подаде оставка заради ремонта на улица \"Граф Игнатиев\". По-късно главният прокурор Сотир Цацаров посочи, че , свързано с нарушение на Закона за обществените поръчки. Нарушенията са свързани с ремонта на трамвайния релсов път и шумоизолирщите подложки.Към момента Крусев не е обвинен от прокуратурата, на него му е връчена само призовка.От своя страна Фанъкова заяви, че реконструкцията на \"Графа\" е голям проект, при реализацията на който се изисква експертизата и компетентните решения на широк кръг експерти, в това число и проектантите.\"\", заявява Йорданка Фандъкова.", "date": "2018.12.06", "title": "Фандъкова разкрива кой заменя Крусев като зам.-кмет по транспорта"}
{"url": "https://news.bg/regions/do-50-metra-vidimost-vav-vrachansko-zaradi-magla.html", "text": "Поради мъгла е намалена видимостта в районите на няколко населени места в област Враца. По данни на Агенция \"Пътна инфраструктура\" (АПИ) за актуалната пътна обстановка към 6 часа сутринта до 50 метра е намалена видимостта в районите на Бяла Слатина, Борован и Криводол.До 100 метра е намалена видимостта в районите на \"Троянския проход\", както и в районите на Ореховица, Любеново, Мусалиево и Любеново, област Плевен.Температурите в страната са в интервала от -6 до +6 градуса. Времето над страната е предимно облачно.Вятър духа в областите Търговище, Перник, Силистра, Добрич, Варна, Шумен, Видин, Велико Търново, Смолян, Кърджали, Бургас и Хасково.Слаб дъжд вали в област Русе.Сняг вали в областите Велико Търново, Смолян и в районите на проход \"Шипка\"; \"Троянски проход\", \"Шипково\" - Рибарица и Априлци, област Ловеч.Пътните настилки са предимно мокри, по усойните и планински райони частично заснежени или заледени, обработени и проходими при зимни условия, допълват от АПИ.", "date": "2018.12.06", "title": "До 50 метра видимост във врачанско заради мъгла"}
{"url": "https://news.bg/politics/nyama-da-ima-elektronno-glasuvane-na-sledvashtite-izbori-siguren-kirilov.html", "text": "Електронно дистанционно гласуване няма да има на следващите избори. Това заяви пред БНР председателят на правната парламентарна комисия Данаил Кирилов, ГЕРБ.По думите му вкарването на електронното дистанционно гласуване няма да бъде сигурно - не можела да бъде гарантирана сигурността на вота.\"Не може на следващите, непосредствено предстоящите избори да се приложи и това приложение да доведе до изискуемото доверие, че този способ ще бъде безспорен\", заяви Кирилов.Според Кирилов следващата седмица в пленарната зала се очаква да влязат за обсъждане на първо четене промените в Изборния кодекс.Припомняме, депутати от ГЕРБ и ОП внесоха законопроект за промени в Изборния Кодекс, според който въвеждането на .Вчера, 5 декември, правната парламентарна комисия одобри на първо четене предложението. Според машинното и електронно гласуване трябва да бъде въведено. Ако това не се случи, тя ще сезира Конституционния съд на Р. България.", "date": "2018.12.06", "title": "Няма да има електронно гласуване на следващите избори, сигурен Кирилов"}
{"url": "https://news.bg/world/svrahulovat-i-klimatichnite-promeni-zaplashvat-zapasite-ot-riba-na-zemyata.html", "text": "По повод днешния , който традиционно се свързва с рибата, природозащитниците от WWF България задават въпроса дали осъзнаваме каква роля играе потребителското ни поведение върху бъдещето на рибните запаси на планетата?\"Днес вадим от океаните повече риба, отколкото те могат да осигурят. А това се отразява както на морските екосистеми, така и на много местни общности, чиято прехрана зависи от рибарството\", предупреждават природозащитниците и изтъкват, че \"свръхуловът заплашва да превърне рибарите в следващия изчезващ вид\".Ако разгледаме Световния океан като икономика със собствен брутен вътрешен продукт, той би се наредил на седмо място в света, заставайки пред държави като Бразилия, Италия и Русия.Въпреки това запасите от морска храна не са безкрайни. Рибата и морските дарове са най-търгуваната стока в глобален мащаб, а 33% от тях са подложени на свръхулов. В резултат за последните 40 години световните запаси са намалели почти наполовина.В същото време устойчивото управление на океанските рибни запаси може да увеличи значително доходите на риболовната индустрия. Експерти оценяват този \"скрит\" потенциал на около 83 млрд. щатски долара.В същото време повече от 3 млрд. души разчитат на рибата като основен източник на протеини.\"Свръхуловът в океаните излага на риск глобалната продоволствена сигурност, както и поминъка на 800 милиона мъже и жени, чиито храна и доходи зависят от рибата. Повечето от тези хора живеят в развиващите се страни\", казва ръководителят на WWF България Веселина Кавръкова.Недостигът на микроелементи засяга милиони хора на планетата. Повече от 250 милиона деца в световен мащаб са изложени на риск от недостиг на витамин А. Морската храна допринася за диетата на милиарди хора в райони, където достъпа до храна нерядко може да е проблем. А само една порция риба осигурява около 50-60% от препоръчителния дневен прием на протеини. Освен това тя е и достъпен източник на животински белтъчини, който е по джоба на мнозина.", "date": "2018.12.06", "title": "Свръхуловът и климатичните промени заплашват запасите от риба на Земята"}
{"url": "https://news.bg/politics/bsp-iska-proverka-na-patishtata-stroeni-ot-borisov-a-ne-predi-40-godini.html", "text": "БСП иска проверка на пътищата в страната, които са строени или ремонтирани в рамките на последните 5 години, а не на тези, които са изградени преди 40 години. Това заяви пред bTV социалистът Георги Свиленски във връзка с  в страната.Посочили сме точно километрите и участъците от магистрали и пътища, които са проблемни, обясни Свиленски. По думите му в поисканата от БСП експертиза става въпрос за участъци от АМ \"Струма\", \"Марица\" и \"Люлин\", от пътя Видин - Монтана, както и участъци от Околовръстния път на София.Според социалиста от Агенция \"Пътна инфраструктура\" (АПИ) отговорили на БСП в рамките на \"една страничка, страница и половина\", че от законова гледна точка няма как да се правят проверки, след като строителството и ремонтът са приключили.От агенцията предложили заради обществения отзвук социалистите да предложат .\"Ние не искаме да предлагаме експерти, не искаме да преговаряме с АПИ, а настояваме независима европейска лаборатория извън България да изследва пробите. Ако трябва БСП ще плати тези проби, но обществото трябва да знае как са строени тези пътища\", категоричен бе депутатът от БСП.Запитан дали БСП иска да свали третото правителство на Борисов, Свиленски посочи, че с всеки изминал ден, като че ли самото правителство все повече иска да бъде свалено, което се виждало в действията на управляващите.", "date": "2018.12.06", "title": "БСП иска проверка на пътищата, строени от Борисов, а не преди 40 години"}
{"url": "https://news.bg/int-politics/sasht-prashtat-voenni-korabi-v-cherno-more.html", "text": "САЩ се готвят да изпратят военни кораби в Черно море, съобщава Си Ен Ен, позовавайки се на трима американски официални представители.САЩ щели да изпратят корабите в отговор на , след като на 25 ноември Русия плени три украински бойни кораба и техните екипажи от общо 24 души, на които им бяха повдигнати обвинения в незаконно пресичане на руската граница.Съгласно Конвенцията от Монтрьо САЩ трябва да уведомят Турция най-малко 15 дни предварително за предстоящо преминаване на свои военни кораби през Босфора и Дарданелите в Черно море. В тази връзка въоръжените сили на САЩ вече са поискали Държавния департамент да уведоми Турция за изпращането на корабите. В мирно време бойни кораби на нечерноморски държави могат да останат в Черно море не повече от 21 дни.", "date": "2018.12.06", "title": "САЩ пращат военни кораби в Черно море"}
{"url": "https://news.bg/world/rumantsite-nay-religiozni-v-evropa-balgariya-v-zlatnata-sreda.html", "text": "Религията е по-маловажна за европейците, отколкото за хората в другите части по света. Но в Европа има големи различия в нивата на религиозна отдаденост. Това показва ново проучване на Pew Research Center в 34 държави.Румъния е най-религиозната държава от 34-те в проучването. 55% в Румъния са силно религиозни. 50% от румънците казват, че религията е много важна част от живота им. Също така половината румънци твърдят, че присъстват на религиозна служба най-малко веднъж в месеца. 44% пък се молят всекидневно. 64 на сто категорично вярват в Бог.На второ място е Армения (51%), а след нея се нареждат: Грузия (50%); Гърция (49%); Молдова (47%), Босна (46%); Хърватия (44%); Полша (40%); Португалия (37%); Сърбия (32%); Украйна (31%) и така нататък.Русия е на 20-то място - 17%. Франция и Германия са на 26-то място с 12%, Великобритания на 29-то - 11%. Най-нерелигиозни са в Дания (8%) и Естония (7%).Най-много ходят на църква поляците - 61%.България е на 18-то място. Едва 18% от българите са силно религиозни. 19% от българите казват, че религията е много важна част от живота им. Също така 19% ходят на църква най-малко един път на месец, а 15% се молят всеки ден. 30 на сто от българите с асболютна сигурност вярват в Бог.", "date": "2018.12.06", "title": "Румънците най-религиозни в Европа, България в златната среда"}
{"url": "https://news.bg/crime/aktsiite-za-nezakonnite-orazhiya-bili-umishleno-pribarzani-podozira-bivsh-gdbop-shef.html", "text": "Акциите срещу незаконните оръжия бяха прибързани. Това мнение изрази Тихомир Стойчев, бивш началник на Централната служба за борба с организираната престъпност - ЦСБОП (днес ГДБОП - бел. ред.) в периода 1991 - 1992 година.Според Стойчев  срещу притежанието и търговията с незаконно придобито оръжие вероятно няма да доведат до разкриване на крайния купувач на десетките автомати, пистолети и гранатомети.Експертът в сферата на сигурността подозира, че акциите нарочно са били осъществени прибързано, така че да се постигне политически ефект.Стойчев даже допусна, че е възможно спецоперациите нарочно да са били осъществени на този етап, като целта е била разследването да не бъде доведено докрай.Той припомни, че докато е оглавявал ЦСБОП, е бил разбит още по-голям склад за незаконно оръжия в Русе. В него имало десетки хиляди пистолети ПСМ, които се произвеждали и били предназначени за спецчастите на СССР. Оръжията били с фалшиви паспорти за тренировъчни оръжия.Според експерта както тогава, така и сега незаконната оръжейна търговия върви в тандем с издаването на неистински лични документи. По думите му в периода 1997 - 2001 година в страната е имало множество сигнали за хора, заемащи висши държавни постове, които били замесени в такива схеми. Той припомни и че през 90-те години на минали век родните спецслужби са пресекли големи сделки за въоръжаване с нелегални оръжия на паравоенни формирования на Балканите. Тогава станало ясно и че в схемите били забъркани политически партии у нас и такива на държави, които са имали за цел да манипулират обществения живот в страната.Според анализатора обаче новите разкрития няма да имат този ефект. \"Виждам известна прибързаност, опасявам се, че е целен политически ефект (...) Може някой да цели по този начин пресичане на продължителното разследване докъде ще стигне това оръжие\", натърти Стойчев.Той коментира, че все още не е ясно как оръжията са напуснали завод \"Арсенал\".Големият незаконен склад в София можел да бъде разбит със същия ефект само със силите на СДВР, \"Криминална полиция\" и служба КОС, допълни бившият ГДБОП шеф.Той тълкува още, че е възможно оръжията да не са били предвидени за износ и за въоръжаването на терористични организации и бунтовници извън страната. Било възможно обаче арсеналът да е бил предвиден за купувач в България.\"Социалното напрежение би могло да ескалира и някой може да иска да се въоръжава\", отсече Стойчев.Големият въпрос след вчера обявената операция на ГДБОП според Тихомир Безлов е има ли изнасяне на оръжие и части за него от завод \"Арсенал\". Това той заяви в ефира на Нова.Безлов припомни, че в началото на 21 век е имало такива канали, които са били сериозни. Много вероятно е в тях да са замесени бивши служители на завода. Макар и в последните години да не са правени такива разкрития от службите, заслужава да се наблюдава фактът, че \"Арсенал\" е увеличил много производството, както и броя на работниците си.Безлов обясни, че заловеното оръжие се вижда, че това са обезопасени калашници, т.е. с тях не може да се стреля с бойни патрони, а само с халосни. Автоматите обаче могат да се преработят.Нещата не са само позитивни - противопостави се на хвалбите за операцията на службите Безлов и посочи, че за да има такова оръжие на територията на страната, някой не си е свършил работата.Според Безлов на първо място работата не са си свършили служителите на служба КОС.Кирил Радев, бивш шеф на Службата за борба с организираната престъпност, похвали службите за перфектната професионална операция, която била изключително трудна.Какво значение има дали са от \"Арсенал\", никой няма да седне да обясни в първите дни това, коментира Радев думите на Безлов.Според него залозите в случая са огромни. Да не съм на мястото на шефа на ГДБОП в момента\", посочи той. По думите на Радев при комбинацията от оръжие и фалшиви документи можем само да допускаме дали оръжията са били предвидени за разпространение в страната или за терористични организации извън България.", "date": "2018.12.06", "title": "Акциите за незаконните оръжия били умишлено прибързани, подозира бивш ГДБОП шеф"}
{"url": "https://news.bg/world/trima-ubiti-pri-teroristichna-ataka-s-kola-bomba-v-iran.html", "text": "Трима души са загинали при силна експлозия на кола бомба в югоизточната част на Иран, съобщават световните информационни агенции.Кадри, публикувани в социалните мрежи, показват облак от гъст дим, издигащ се в района на полицейското управление в град Чабахар в провинция Систан и Балучестан.Още около 19 души са били ранени при самоубийственото нападение.Очевидци съобщават също така за изстрели.Районът граничи с Пакистан. Провинция Балучестан страда от години от бунтове на няколко ислямистки и сепаратистки групировки, въпреки че правителството в Техеран често обвинява съседната страна и САЩ. Пакикстан обаче също се бори с партизанските отряди Балох на своя територия.", "date": "2018.12.06", "title": "Трима убити при терористична атака с кола бомба в Иран"}
{"url": "https://news.bg/disasters/vaglerodnite-emisii-skachat-rekordno-v-istoriyata-prez-2018-a.html", "text": "Глобалните въглеродни емисии ще скочат до рекордно високи стойности през 2018 г. Това показва нов доклад, разбиващ надеждите, че регистрираното през последните години спиране на ръста на емисиите ще се запази. Това означава, че емисиите се движат в противоположна посока на големите съкращения, които са спешно необходими за борба с климатичните промени, предупреждават учените.Нарастването на емисиите се дължи на увеличаващия се брой коли по пътищата и възраждането на използването на въглища, като това означава, че светът продължава да се движи към катастрофално глобално затопляне. Авторите на доклада обаче посочват, че тенденцията на емисиите може все още да бъде обърната до 2020 г., ако бъдат направени съкращения на емисиите в транспорта, индустрията и селското стопанство.Изследването, извършено от Global Carbon Project, беше представено на конференцията за климата на ООН в полския град Катовице, където почти 200 страни работят да превърнат в реални действия визията за справяне с климатичните промени, приета в Париж през 2015 г. Докладът изчислява, че емисиите на CO2 ще нараснат с 2,7% през 2018 г., което е рязък скок в сравнение със застоя от 2014-2016 г. и 1,6% ръст през 2017 г.Почти всички страни допринасят за ръста, като емисиите в Китай нарастват с 4,7%, в САЩ с 2,5% и в Индия с 6,3% през 2018 г. Емисиите в ЕС общо взето се запазват, но това става след десетилетие на силен спад.\"Глобалният ръст във въглеродните емисии е обезпокоителен, защото за да се справим с климатичните промени, те трябва да започнат да намаляват и в края на краищата да стигнат до нула\", подчертава проф. Корин льо Куер от Университета на Източна Англия, която е водещ автор на изследването, публикувано в сп. Nature, допълвайки: \"Ние не виждаме действия по начина, от който действително се нуждаем. Това трябва бързо да се промени.\"Обещанията на страните по настоящото Парижко споразумение за климата ще ограничат глобалното затопляне само до 3 градуса по Целзий, въпреки че дори увеличение от 1,5 градуса ще бъде катастрофално за много хора, показват изследванията на учените по света.\"Надявам се, че до 2020 г., когато правителствата трябва да излязат с по-сериозни ангажименти, тогава ще видим повратна точка\", отбеляза Корин льо Куер.Данните на Международната агенция по енергетика също показват увеличаване на емисиите през 2018 г. Нейният изпълнителен директор Фатих Бирол заяви: \"Това обръщане на тенденцията трябва да бъде още едно предупреждение към правителствата, докато се срещат в Катовице тази седмица.\"\"Всяка година на увеличаващи се емисии излага на риск икономиките и домовете, живота и поминъка на милиарди хора\", коментира Кристиана Фигуерес от кампанията \"Мисия 2020\", която беше дипломатът за климата на ООН, която надзираваше Парижкото споразумение.", "date": "2018.12.06", "title": "Въглеродните емисии скачат рекордно в историята през 2018-а"}
{"url": "https://news.bg/health/emigratsiyata-e-edinstveniyat-shans-za-nuzhdaeshtite-se-ot-belodrobna-transplantatsiya.html", "text": "Ако хората, нуждаещи се от трансплантация на бял дроб, искат да живеят, то те трябва да емигрират от България. Това мнение изрази пред bTV доктор Тодор Мангъров от \"Асоциация пулмонална хипертония\".Докторът коментира казуса с позицията на страната ни в \"Евротрансплант\" и договора с Клиниката по белодробна хирургия в университетската болница във Виенa.\"Евротланспант е обединение само на осем държави, които се намират в Централна Европа. Държавите в Западна Европа имат изключително добре развита база. За да бъдем пълноправни членове, трябва да изпълним високи критерии, а ние нямаме национална програма, с която да се развива донорството\", коментира д-р Мангъров.Той напомни и че у нас няма и добре подготвени специалисти, които да могат да извършат белодробни трансплантации.Прогнозата на Мангъров е, че през следващите две години българите, нуждаещи се от трансплантация на бял дроб, няма да получат такава. Единствената опция, която оставала пред тях, е емиграцията.В България .Стана ясно, че България е предоставила орган по линията на Евротрансплант на клиниката във Виена. Това предизвика разочарование сред чакащите за трансплантация у нас.Пред bTV 27-годишната Илияна Христова от Варна, която спешно се нуждае от нов бял дроб, заяви: \"Настоявам за правото си на живот!\"Младата жена коментира думите на директора на Агенцията по трансплантация д-р Михаил Христов, който заяви, че при първа донорска ситуация  за 2 часа, което не се е случило.Майката на Илияна - Галина Христова - пък обясни, че шефът на агенцията даже не отговаря на обажданията на хората. \"Обади се една жена от агенцията, която не дава никаква надежда. Само ни пожела успех, но успехът ни зависи изцяло от техните действия\", посочи тя.И двете се надяват, че даряването на органи за \"Евротрансплант\" ще увеличи шансовете на страната ни нуждаещите се българи да получат трансплантация в клиниката във Виена.27-годишната Илияна обаче призна и че обмисля да емигрира - за да получи шанс за живот.Припомняме, в интервю за БНТ професор Bалтер Клепетко, който е хирург и ръководител на клиниката в австрийската столица, заяви, че ако страната ни започне да дарява повече органи към \"Евротрансплант\", това може да увеличи шансовете за  и българите отново да бъдат лекувани там.В страната няма национална програма и стратегия за стимулиране на донорството. В края на месец октомври министърът на здравеопазването Кирил  на органи при настъпила мозъчна смърт, за да могат хората, които чакат за трансплантация, да получат шанс да живеят.", "date": "2018.12.06", "title": "Емиграцията е единственият шанс за нуждаещите се от белодробна трансплантация"}
{"url": "https://news.bg/world/61-ot-yuzhnokoreytsite-podkrepyat-vizita-na-kim-chen-un-v-seul.html", "text": "2/3 от гражданите на Република Корея подкрепят възможна визита на лидера на КНДР Ким Чен-ун, показват данни на социологическата агенция Realmeter, цитирана от ТАСС.Според изследването 61,3% от респондентите считат, че визита на председателя на Държавния съвет на КНДР ще помогне за постигане на траен мир на Корейския полуостров. 31,3% са против посещение на Ким Чен-ун в Южна Корея. Според тях обещанието на Пхенян да се откаже от ядрените оръжия и да се стреми към мир не е искрено.Проучването е проведено на 5 декември и в него са участвали 500 души, нивото на достоверност е 95,4%.Вчера южнокорейски медии съобщиха, че Ким Чен-ун ще посети Сеул в периода 18-20 декември. От администрацията на президента на Република Корея опровергават информацията.", "date": "2018.12.06", "title": "61% от южнокорейците подкрепят визита на Ким Чен-ун в Сеул"}
{"url": "https://news.bg/politics/pargov-se-pita-barbalov-li-e-mnogorakiya-shiva.html", "text": "\"Господин Барбалов се превръща в многоръкия Шива - в едната страна държи болница, в другата пари, а в третата - трамвайче\".Такъв коментар направи лидерът на БСП-София и председател на общинските съветници от БСП в Столичния общински съвет (СОС) Калоян Паргов пред журналисти по време на заседанието на Столичния общински съвет.За десет години, трима заместник-кмета по транспорт спукаха гуми по една и съща причина, очевидно, че кадровата политика на кмета на Столична община не е добра, затова червените искат Фандъкова да поеме транспортния ресор на общината след края на мандата.Паргов настоява кметът да постъпи мъжки, поемайки както транспортния ресор, така и ресора по сигурност, тъй като \"това били мъжки ресори\".Той заяви, че големият проблем на София е контролът и отговорността, която трябва да се понесе от кмета на общината, а не да се крие зад една или друга пешка, която, давайки шах, да отпада и да бъде замествана с друга.От БСП ще внесат доклад, свързан със състоянието на \"Топлофикация\" София за иницииране на технически и технически одит. Паргов е на мнение, че \"Топлофикация\" става все по-отчайващ и сериозен проблем за софиянци, предвид повишаването на цените на газа, парното и тежката зима.Отговорността, която се носи за едно или друго действие или бездействие в рамките на всяка община, се носи от кмета на общината. Това показва Законът за финансово управление и контрол на публичния сектор, прехвърлено към Закона за обществените поръчки (ЗОП) и Законът за публичните финанси, допълни Калоян Паргов.", "date": "2018.12.06", "title": "Паргов се пита Барбалов ли е многоръкия Шива"}
{"url": "https://news.bg/crime/kontrabandni-lekarstva-za-6-000-lv-otkriha-v-dvoyno-dano-na-kufar.html", "text": "Откриха контрабандни лекарства в двойно дъно на куфар, съобщиха от Агенция \"Митници\".Митническите служители се натъкнали на находката на 4 декември, около 2.00 часа. На МП \"Капитан Андреево\" пристигнал автобус с българска регистрация. Шофьорът и пътниците заявили, че не внасят нищо за деклариране.При щателна митническа проверка обаче било установено, че куфарът на един от пътниците е с двойно дъно. Вътре били скрити общо 110 опаковки с по 100 таблетки лекарство \"Tiromel\" и четири кутии с инжекционен разтвор \"Humatrope 12 mg\". Откритите медикаменти възлизали на обща стойност около 6 000 лева.Едното от лекарствата съдържа хормон на растежа, който според специалистите регулира обмяната на веществата, забързва метаболизма и се използва за отслабване.От своя страна ампулите се използват за забавяне процесите на стареенето.Контрабандно пренасяните медикаменти са иззети.На 32-годишният българин с инициали Х.Ю. е съставен акт за нарушение.По случая ще бъде образувано административнонаказателно производство.", "date": "2018.12.06", "title": "Контрабандни лекарства за 6 000 лв. откриха в двойно дъно на куфар"}
{"url": "https://news.bg/world/frantsiya-se-strahuva-ot-golyamo-nasilie-na-planirani-protesti-prez-uikenda.html", "text": "Френските власти се страхуват от още една вълна на \"голямо насилие\" и безредици в Париж през този уикенд, предизвикани от няколко хиляди протестиращи от движението \"жълтите жилетки\", обяви представител на френското президентство, цитиран от \"Ройтерс\".Въпреки че правителството изостави плановете да увеличи такси върху горивата, които предизвикаха национално недоволство, президентът Еманюел Макрон среща проблеми при опитите си да успокои народното недоволство, довело до най-големите улични протести в Централен Париж от 1968 г.Недоволни френски граждани подпалиха автомобили, счупиха прозорци, разграбиха магазини и изрисуваха стени с графити срещу Макрон в най-богатите квартали на Париж, включително и по Триумфалната арка. Стотици хора пострадаха при сблъсъци с полицията. Френските власти задържаха стотици французи.В сряда премиерът на Франция Едуар Филип обяви, че налагат 6-месечен мораториум върху въвеждането на планирана за началото на 2019 г. такса върху горивата.Източник от Елисейския дворец заяви, че разузнаването предполага, че някои протестиращи ще пристигнат в столицата, за да \"рушат и да убиват\".Заплахата от още по-голямо насилие представлява кошмар за властите, които правят разлика между мирните протестиращи от \"жълтите жилетки\" и анархисти, които се смесват с движението.", "date": "2018.12.06", "title": "Франция се страхува от „голямо насилие” на планирани протести през уикенда"}
{"url": "https://news.bg/energy/i-krib-se-raztrevozhi-ot-skoka-na-elektroenergiyata.html", "text": "Конфедерацията на работодателите и индустриалците в България - КРИБ също са разтревожени от случващото се с електроенергията в страната. В изявление, разпространено и до медиите, от КРИБ посочват, че в конфедерацията членуват компаниите с най-голямо потребление на електрическа енергия в България.Припомняме, първи за рязък скок на тока и за подозренията си, че това е спекулативно, , като включително .Според КРИБ обаче липсват каквито и да било усилия за реформи в енергетиката, а реформите така или иначе вече са закъснели, няма визия за развитие и предвидимост. Членовете им нямат достъп до дългосрочни продукти, конкурентни цени и предвидимост.\"Напротив, популизмът се засилва с обещания за запазване на работни места в Енергетиката и розово бъдеще на централите на въглища. Категорично заявяваме, че прехвърляне на тежестта към свиващото се бизнес потребление ще е пагубно за икономиката. Големите пикове на цените на борсата изглеждат умишлени и съвпадат с предлагането на дългосрочни продукти на много високи цени\", се посочва в изявлението на КРИБ.От конфедерацията посочват, че не разполагат с ясен ценови сигнал за 2019 г. \"Един ден се сключват сделки за продукт със 100% отклонения за цялата следващата 2019 г. на цени от 87-88лв./Мвтч., а дни по-късно се предлага базов товар (без отклонения) в диапазона 115-120лв./Мвтч при референтна прогнозна пазарна цена от КЕВР до края на юни 2019 г. в диапазона 68-76 лв/Мвтч.\" КРИБ алармират и че макар износът на електроенергия да е значителен, той е с голям принос във финансовото дестабилизиране на сектора, тъй като при износ не се заплаща ЗкО. Разходите за емисии остават за сметка на България. Поради скъпата електроенергия се рискува износ на продукция с по-висока добавена стойност. Застрашени са растежът, инвестициите и работните места в индустрията, посочват още от КРИБ.Конфедерацията настоява за повече информация и анализ на случващото се от страна на отговорните институции, както и за мерки по поставените проблеми.КРИБ иска:", "date": "2018.12.06", "title": "И КРИБ се разтревожи от скока на електроенергията"}
{"url": "https://news.bg/crime/zapochna-deloto-sreshtu-kmeta-na-shabla-za-zloupotreba-s-evropari.html", "text": "Започна делото срещу кмета на община Шабла Мариян Жечев, пише БНР.Окръжният съд в Добрич повдигна обвинение спрямо Мариян Жечев за неправомерно усвоени евросредства по проект за реконструкция на градския стадион.Според обвинителния акт през 2015 година Жечев е представил неверни данни пред Регионалната разплащателна агенция на ДФ \"Земеделие\" във Варна, за да получи средства в размер на над 500 000 лева.Според прокуратурата през същата година в общината са били получени над 260 000 лева от заявените средства по проект \"Развитие на спорта в Община Шабла, реконструкция и доизграждане на стадион и парков комплекс в Шабла\", сключен с Министерството на земеделието и храните.Данните, които според държавното обвинение са неверни, се съдържали в документи за предаване на изпълнени строително-монтажни работи в първия етап на проекта. Част от отчетените като свършени дейности не били изпълнени към датата на изготвяне на документите.По делото ще бъдат призовани 40 свидетели и 3 вещи лица. Следващото съдебно заседание е насрочено за 17 януари 2019 г.", "date": "2018.12.06", "title": "Започна делото срещу кмета на Шабла за злоупотреба с европари"}
{"url": "https://news.bg/crime/banevi-stapiha-na-rodna-zemya.html", "text": "Самолетът, с който Евгения Банева беше екстрадирана от Франция, кацна на летище \"София\", съобщи Нова Телевизия.Тя и съпругът й Николай Банев пристигат в България с различни полети.По информация на БНР минути по-късно Банев също е пристигнал, но с полет от Франкфурт. Припомняме, че 26 октомври Те са обвинени в пране на пари.Арестът е извършен въз основа на европейска заповед за арест на двамата, издирвани от българските власти.След това зам.-главният прокурор .След изявлението му стана ясно, че На 28 октомври семейство Баневи излязоха със съобщение до медиите във връзка с ареста на Евгения и Николай Баневи.Те попитаха \"\".Евгения и Николай Баневи били възмутени от ареста, тъй като децата - най-голямата на 13 години, а двамата близнаци на 9, са оставени безпризорни на летището почти без пари.На 21 ноември стана ясно, че  и те могат да бъдат върнати в България.", "date": "2018.12.06", "title": "Баневи стъпиха на родна земя "}
{"url": "https://news.bg/world/9-godishno-momche-v-kolorado-otmeni-100-godishna-zabrana-na-voyna-sas-snezhni-topki.html", "text": "9-годишно момче в американския щат Колорадо хвърли първата си снежна топка законно след битка, довела до отмяна на 100-годишна забрана на война със снежни топки в град Севърънс, информира АФП.Дани Бест заяви, че е взел решение да убеди местните власти да променят закона с използване на проста логика.\"Днешните деца се нуждаят от причини, за да играят отвън\", обяви той и добави, че проучвания показват, че липсата на активности отвън може да доведе до затлъстяване, хиперкинетично разстройство с нарушение на вниманието, тревожност и депресия.Според него близо 100-годишната мярка, която забранява хвърляне на камъни или предмети, включително снежни топки, е остаряла и означава, че всички деца, които хвърлят снежни топки, нарушават закона.\"\", каза той пред местните власти.Властите единодушно гласуваха за отмяна на забраната. След това кметът на града даде възможност на момчето да хвърли първата снежна топка законно.Малчуганът коментира, че по-малкият му брат ще е първата му мишена и обеща да не чупи прозорци.", "date": "2018.12.06", "title": "9-годишно момче в Колорадо отмени 100-годишна забрана на война със снежни топки"}
{"url": "https://news.bg/crime/7-obvineniya-sreshtu-banevi.html", "text": "Наказателната отговорност от Николай Банев и Евгения Банева ще бъде търсена по 7 обвинения - за престъпления от общ характер:Това става ясно от съобщение на специализираната прокуратура.Няколко часа  с два различни полета до София. Предаването на обвиняемите е в изпълнение на издадена от Европейска заповед за задържането им.Разпоредено е прокурорско задържане до 72 часа.Утре Специализираната прокуратура ще поиска от Специализирания наказателен съд най-тежката мярка за неотклонение \"задържане под стража\" спрямо семейство Баневи.Припомняме, че 26 октомври Те са обвинени в пране на пари.Зам.-главният прокурор Гешев обяви престъпленията на Баневи . От МВР разпространиха при претърсването на името на Баневи снимков материал, който впечатли обществеността, но се зададоха и въпроси защо службите правят това. ", "date": "2018.12.06", "title": "7 обвинения срещу Баневи"}
{"url": "https://news.bg/society/pochina-rezhisyorat-i-dramaturg-lyubisha-georgievski.html", "text": "На 81-годишна възраст тази сутрин почина театралния и филмов режисьор, драматург, теоретик на театъра и професор по театрална режисура и актьорско майсторство Любиша Георгиевски, съобщи БГНЕС.Любиша Георгиевски бе член на изпълнителния комитет на една от най-големите партии в Република Македония - ВМРО-ДПМНЕ и председател на парламента (Събранието) на Република Македония от 1 август 2006 година до 21 юни 2008 година.От 2000 до 2004 г. е извънреден и пълномощен посланик на Република Македония в България.Любиша Георгиевски е роден на 30 май 1937 година в Битоля, тогава в Кралство Югославия. В 1961 година завършва режисура в Академията за театър, филм, радио и телевизия в Белград. Започва работа в Битолския народен театър в 1961 година с дебютната си постановка \"Потоп\" от Уго Бети.Като театрален режисьор, има поставени на сцена над 160 постановки в Република Македония,Хърватия, Босна и Херцеговина, Словения, България, Румъния, Полша, САЩ.Георгиевски преподава театрална режисура и актьорско майсторство във Факултета за драматични изкуства на Скопския университет. Като гостуващ професор преподава онтология и феноменология на театъра в Университета на Южна Калифорния и Университета на Тексас.Има издадени десетина книги. Като филмов режисьор режисира четири филма.Носител е на Награда \"11 октомври\" (1981), Наградата на Сдружението на драматичните артисти в Социалистическа република Македония (1962), \"Войдан Чернодрински\" (1965, 1990, 1994), \"Стеря\" (1965, 1981), \"Златен венец\" на МЕС Сараево (1969, 1974, 1976, 1977, 1978), Награда на Сдружението на театрлните работници на Босна и Херцеговина (1972), \"Йоаким Вуич\" (1974).На президентските избори през 1994 г. Георгиевски е кандидат за президент на ВМРО-ДПМНЕ.", "date": "2018.12.06", "title": "Почина режисьорът и драматург Любиша Георгиевски"}
{"url": "https://news.bg/crime/ivancheva-i-petrova-ostavat-v-aresta.html", "text": "Апелативният специализиран съд реши окончателно бившата кметица на столичния район \"Младост\" Десислава Иванчева да остане в ареста. Заедно с нея зад решетките остава и бившата зам.-кметица Биляна Петрова.Магистратите от Апелативния спецсъд решиха да не пуснат двете под домашен арест, каквото беше ., 5 декември, но до това не се стигна.Според решението на съда може да се направи основателно предположение, че ако двете излязат на свобода, те може да извършат ново престъпление.Припомняме, Иванчева и Петрова трябваше да напуснат ареста, след като Специализираният съд реши да промени мерките им за неотклонение от \"задържане под стража\" в \"домашен арест\". Веднага след решението на съда обаче спецпрокуратурата обжалва това определението и пускането на двете беше стопирано, докато Апелативният съд се произнесе окончателно по протеста на обвинението.Именно спряното освобождаване на Иванчева и Петрова, въпреки решението на спецсъда, беше посочено като абсурдно от адвоката на обвинената бивша кметица Марин Марковски.", "date": "2018.12.06", "title": "Иванчева и Петрова остават в ареста"}
{"url": "https://news.bg/int-politics/tsipras-iska-da-prevrashta-gartsiya-v-energien-tsentar-na-sreshta-s-putin.html", "text": "Гръцкият премиер Алексис Ципрас, пристига на 7 декември в Москва по покана на руския президент Владимир Путин и коментира в интервю пред ТАСС намеренията за задълбочаване на руско-гръцките отношения, за разширяване на икономическото сътрудничество и за да се превърне Гърция в енергиен център в региона, включително чрез разработването на газопроводна система, включваща турския поток. Той подчертава важната роля на Русия в осигуряването на сигурност на континента:Това е третият път, когато посещавам Русия в качеството ми на премиер. Първият път, когато посетих Москва бе няколко месеца след избирането ми през 2015 г., за втори път бях в Санкт Петербург през 2015 г. на Международния икономически форум в Санкт Петербург (SPIEF). Беше труден период, дойдохме на власт в страната в изключително критично време, в разгара на трудни преговори, под заплахата от фалит. Смятам обаче, че успяхме да преодолеем кризата.Нашият стратегически избор от момента, в който приех задълженията си, е да задълбоча гръко-руските отношения, да ги размразя. Въпреки винаги близкото приятелство на нашите народи и 190-те години дипломатически отношения, тези отношения не винаги бяха конструктивни.Въпреки трудностите, поддържаме искрени и постоянни отношения с президента Путин, искрен и честен диалог.Налице е напредък на ниво икономическо и търговско сътрудничество. Има инвестиции от руската страна по отношение на закупуването на недвижими имоти. Има много важно увеличение на потока от руски туристи, посетили нашата страна през последните години.Съществуват важни възможности за стратегическия характер на инвестициите в Гърция. И това означава инвестиции в инфраструктурата, пристанищата, преработвателния сектор, селскостопанския и хранителния сектор. Особено бих обърнал внимание на енергийния сектор, тъй като наш избор е Гърция да се превърне в енергиен и транзитен център. Мисля, че това ще бъде в епицентъра на моите дискусии с президента Путин по време на моето посещение в Москва.Първо, искам да ви кажа, че секторът на енергийното сътрудничество е много важен сектор в гръцко-руските отношения. Оценяваме, че Русия е важен партньор в енергийния сектор, защото има много важни източници, енергийни източници.И, разбира се, е известно, че от 2015 г., откакто станах ръководител на правителството, позицията на Гърция е позицията на многоизмерна енергийна политика. Ето защо подкрепяме заедно с други европейски държави доверието, че в рамките на многоизмерната енергийна политика разпределението на източниците и енергийните потоци Гърция и другите европейски страни трябва да преминат към сътрудничество с Руската федерация. Това включва газопровода и транспортирането на руски природен газ за Европа през \"Турски поток\", който първоначално описвахме като \"Европейски поток\".Провеждаме процедура за диалог по този въпрос в Европейския съюз. Вярвам, че нашите аргументи са силни. Имаме постоянство и търпение. И вярвам, че може би в бъдеще ще имаме положителни резултати.В същото време, разбира се, трябва да кажа, че Гърция сериозно допринесе за Южния коридор и така наречената ТАР (Trans Adriatic Pipeline, Trans Adriatic Pipeline). Ето защо смятаме, че има вероятност да има друг тръбопровод, паралелен на този маршрут. Тази възможност е реална в рамките на Европейския съюз. В рамките на логиката на разпространението и многоизмерната стратегия трябва да се съгласим за диверсификацията на енергийните източници. Това ще гарантира това, което се нарича енергийна сигурност в Европейския съюз.Гърция, както знаете, е страна, която има дълга традиция по отношение на паралелния курс на великите и исторически моменти на гръцката държава с църковната вяра и най-вече православната религия, така е, от създаването на гръцката държава до днес. Това е толерантна държава. И в същото време това е страна, където, разбира се, доминиращата вяра е Православието. Но има и граждани, гърци, които изповядват други религии. Ето защо бих казал, че това е религиозно-неутрална държава с преобладаваща религия - разбира се, православната християнска вяра.По-рано казах, че тъй като историята на гръцката държава и гръцката нация е успоредна на борбата на гръцкия народ за независимост и свобода, религиозната вяра насърчава и вдъхновява тази борба. Ето защо тази култура и това вярване са важни за Гърция, независимо от личните убеждения на всеки от нас. В същото време трябва да кажа, че за държавата има теми, които се отнасят до държавните отношения - това е въпрос за правителството, а църковните въпроси - те са за църквата. А колкото до нашите църкви, това са църковни въпроси, които трябва да засягат изключително авторитета на църквата, авторитета на нашите църкви.Гръцкият народ много цени руската култура и руската литература. Сигурен съм, че руският народ много оценява дълбоко древната гръцка култура, древногръцката литература и съвременната литература. Младите поколения четат Достоевски, Аристотел и Платон.Вярно е, че Гърция се намира в района на планетата със специално геостратегическо значение - на пресечната точка на три континента, в критична точка на картата - и затова играе особено важна роля.Виждате ли, истината е, че това е едно голямо предимство за нас но и голяма трудност. Тъй като нашият регион винаги е бил ябълка на раздора между великите сили и регионалните сили, които винаги гледат този регион, или искат да го завладеят, или да го превърнат в сфера на своето влияние в съвременния свят.Три години, след като посетих Кремъл за първи път, днес нещата са по-различни. Това не е само защото Гърция е излязла от кризата, а и фактът, че Гърция е увеличила своята геополитическа роля в региона като сила за стабилност, сигурност и сътрудничество в региона. Гърция е държава, която всеки познава, която принадлежи към Европейския съюз и НАТО, спазва своите задължения, като същевременно запазва неотклонното право на отношения на взаимно уважение и сътрудничество с други сили. В рамките, разбира се, на тази многостранна външна политика в полза на нашите собствени национални интереси и в полза на, повтарям стабилността, развитието и сътрудничеството в региона.Както разбирате, ние сме много заинтересовани (на първо място, като член на Европейския съюз) да разгледаме кумулативното развитие на сигурността на целия континент. Аз съм един от хората, които многократно на срещите на върха изразиха необходимостта да погледнем сигурността в нашия регион като единна рамка, в която Русия не може да отсъства.Не може да има архитектура за сигурност, която да не включва Русия. Това е моето мнение и го повтарям постоянно в продължение на три години и половина, докато присъствах на европейски форуми в качеството си на премиер.В същото време видяхме, че това, което наричаме регионална сигурност, започна да се влошава. Има рискове - все по-големи рискове - които могат да бъдат преодолени само с диалог и с реализъм. Русия е много важна страна, която неотдавна увеличи ролята си в Средиземноморието, Либия и Сирия, в Близкия изток и Афганистан. Безрезервно вярвам, че чрез диалог, чрез обсъждане и чрез взаимно уважение можем да изградим единна архитектура за сигурност в нашия регион.Що се отнася до Гърция, страната преживя криза, но излиза по-силна от нея. Получихме много важна водеща роля на Балканите, като държава, която играе ролята на стабилизатор. Имаме много важно споразумение със северните ни съседи - споразумение, което се отнася до перспективите за сътрудничество и мир в региона. Искаме да разрешим проблеми, които остават нерешени в продължение на много години.Аз не съм защитник на логиката на бездействието, аз съм поддръжник на смела, активна, миролюбива външна политика. Ето защо считам, че тази историческа стъпка, това споразумение (по отношение на промяната на името на Македония) по отношение на Гърция, изобщо не е свързано с избора на нашите съседи да влязат или не в някаква международна организация. Свързано е с премахването на историческата непълнота по отношение на името на съседна държава.За нас Македония е много важен елемент от нашето древногръцко културно наследство и култура. Така че трябва да има ясно и искрено разделение. Ето защо за мен това е важна стъпка.Очакваме също важна стъпка по отношение на диалога с Турция и постоянните опити за разрешаване на кипърския въпрос на справедлива и жизнеспособна основа. Решаването на кипърския въпрос по справедлив и жизнеспособен начин означава, че трябва да разберем, че островът трябва да цял отново. Това означава, че островът не може да поддържа войските на окупаторите и анахроничните модели на гаранции на трети страни. И мисля, че по този въпрос Русия постоянно се придържа към положителна позиция и играе положителна роля.Но, разбира се, важен въпрос за външната ни политика е сътрудничеството, диалогът за Югоизточното Средиземноморие, осигуряването на енергийни източници, сигурното транспортиране на енергийни източници от Югоизточното Средиземноморие до Европа. Това е важна ос на външната политика и с много голяма радост ще имам добра възможност да обсъждам с президента Путин през идните дни.Инвестициите нараснаха сериозно, имаме своеобразен рекорд за последните десет години, като перспективата е да имаме още повече през следващия период. За нас инвестициите означават развитие, развитието означава работа. Гърция е традиционно приветлива страна за Русия и руските граждани, както в туризма, така и в инвестициите, тъй като е привлекателно инвестиционно направление.През кризисните години имаше малко хора, които стояха до нас, поне на психологическо ниво, и ние оценяваме това. Сега дори тези, които не стояха до нас, гледат на Гърция като на добра възможност и инвестират. Жалко, ако тази успешна възможност не се използва от руски инвеститори.", "date": "2018.12.06", "title": "Ципрас иска да превръща Гърция в енергиен център на среща с Путин"}
{"url": "https://news.bg/society/zamakat-v-ravadinovo-stana-turisticheski-obekt-na-balgariya-za-2018-g.html", "text": "Замъкът \"Влюбен във вятъра\" в с. Равадиново е избран за туристически обект на България за 2018 г., предаде БНР. Това стана ясно след края на гласуването в Националния конкурс, организиран от Министерството на туризма.5 декември беше последният ден, в който български и чуждестранни туристи имаха възможност да дадат своя глас за любимата си туристическа атракция на България.С резултат 35, 96% Замъкът в Равадиново завоюва убедителна победа в категорията \"Туристически обект/атракция\". Второ място гласувалите отредиха на Белоградчишките скали (27,73%), а на трето място с 9, 7% се класира комплекс от водни съоръжения - Сапарева баня.Създателят на Замъка Георги Тумпалов изрази своята благодарност към всички, подкрепили атракцията край созополското село.Официалната церемония по връчване на наградите от конкурса ще се състои на 11 декември.", "date": "2018.12.06", "title": "Замъкът в Равадиново стана туристически обект на България за 2018 г."}
{"url": "https://news.bg/crime/otlozhiha-deloto-za-myarkata-na-podkupniya-danachen-ot-sofiya.html", "text": "Софийският апелативен съд отложи разглеждането на жалбата за изменение на мярка за неотклонение от \"задържане под стража\" в по-лека, депозирана от защитата на обвиняемия данъчен служител Людмил Савов. Причината е представен болничен лист от защитника на обвиняемия, съобщават от държавното обвинение. Заседанието е отложено за 11 декември.Припомняме, че на 29 ноември Данъчният е заловен в момента на получаване на подкупа от 15 000 лв. - първи транш от исканата сума, която била разделена на три всеки месец. Подкупът е искан с аргумент да се изготви ревизионен акт на дружество за нарушения по данъчното законодателство в много по-малък размер от действително установени - данъчните служители твърдели пред собственика на фирмата, че са установили недекларирани печалби в размер на 800 000 лв., а данъчният предложил срещу съответния подкуп да напише акт за много по-малка сума.На 30 ноември след съдебно заседание стана ясно, че ", "date": "2018.12.06", "title": "Отложиха делото за мярката на подкупния данъчен от София"}
{"url": "https://news.bg/regions/izgotvyat-plan-za-po-malko-navodneniya-kray-kamchiya.html", "text": "Предстои да се изготви план за намаляване на рисковете от наводнения по поречието на река Камчия, съобщиха от \"24 часа\". Това е станало ясно от думите на директора на Института за екологична модернизация Людмил Икономов при представянето на проекта \"RECONECT\": Възстaновяване на екосистемите и намаляване на хидро-метеорологичния риск\".Според Икономов намаляването на риска от наводнения трябва да се постигне чрез решения, съобразени с природата. Такива мерки са залесяването, създаването на заливни тераси, възстановяването на влажните зони или премахването на изкуствено създадени препятствия. Предвижда се да се разработи и пилотен проект за прилагане на природосъобразни решения в реален район от поречието на реката, за който има реална заплаха от наводнения.Предложените решения ще бъдат включени и в общите устройствени планове на общините.По думи на Икономов наводненията у нас са значително по-малко на брой спрямо пожарите. Щетите от тях обаче са 20 пъти по-големи.", "date": "2018.12.06", "title": "Изготвят план за по-малко наводнения край Камчия"}
{"url": "https://news.bg/politics/i-energiyniyat-ministar-petkova-e-pritesnena-ot-skoka-na-toka.html", "text": "Енергийният министър Теменужка Петкова също е притеснена от скока на цената на тока на свободния пазар. От енергийната борса обяснили, че покачването на цената е заради засиленото търсене. Коментар тя направи след заседанието на енергийната комисия.Няма как да бъдем равнодушни, когато българският бизнес и индустрия са обезпокоени от скок в цената на електроенергията на свободния пазар, коментира министър Петкова.Това е свързано с конкурентоспособността на икономиката, с работните места на хората, които работят в предприятията. За нас това е изключително важно, увери енергийният министър.Вчера е разговаряла с работодателските организации и КЕВР, с държавните енергийни дружества. Покачването на цената на електроенергията е в определени дни и часове.Припомняме, днес и , след като преди няколко дни от  в цената на тока ва свободния пазар. Вчера министър Теменужка Петкова проведе среща с работодателските организации и с ", "date": "2018.12.06", "title": "И енергийният министър Петкова е притеснена от скока на тока"}
{"url": "https://news.bg/world/polski-sad-postanovi-leh-valensa-publichno-da-se-izvini-na-lidera-yaroslav-kachinski.html", "text": "Бившият полски президент Лех Валенса трябва да се извини на лидера на управляващата партия \"Право и справедливост\" Ярослав Качински за клеветнически коментари във \"Фейсбук\" през 2016 г., постанови полски съд, информира ДПА.Съдът подчерта, че направените от Валенса коментари преминават границите на свободата на словото и вредят на репутацията и достойнството на Качински.На Валенса е наредено да поднесе извинение, което ще се появи в няколко различни медии, включително и по радиото, в продължение на няколко дни.Валенса може да обжалва решението, което все още не е задължително.Бившият президент използва \"Фейсбук\", за да обяви, че Качински е частично виновен за катастрофата през 2010 г. в Западна Русия, при която загина брат му, бившият президент Лех Качински, с още 95 души.Валенса и други твърдят, че Качински е настоял самолетът да излети въпреки неблагоприятните метеорологични условия и позвъняване на брат му преди полета.Съдията в Гданск отбеляза, че Валенса няма доказателства за тези сериозни обвинения.Качински поиска официално извинение и дарение от 7 000 евро за благотворителна организация. Второто искане е отхвърлено от съда.Валенса и Качински бяха политически съюзници през 80-те г. на XX век, когато те участваха в антикомунистическата движение \"Солидарност\".При самолетната катастрофа до руския град Смоленск през април 2010 г. загинаха всички 96 души на борда, включително Лех Качински и висши политици. Официалната причина за катастрофата е пилотска грешка при изключително гъста мъгла, но в Полша има редица конспиративни теории за инцидента. Някои обвиняват, че Русия стои зад катастрофата.", "date": "2018.12.06", "title": "Полски съд постанови Лех Валенса публично да се извини на лидера Ярослав Качински"}
{"url": "https://news.bg/int-politics/ne-se-zakachayte-s-grazhdanite-na-frantsiya-edin-urok-za-krale-i-prezidenti.html", "text": "Френските работници нахлуха по улиците на Париж заради увеличаването на данъците, икономическото неравенство и усещането, че управляващите на страната са извън всякакъв досег с гражданите - това, разбира се е 1789 година - когато крал Луи XVI помогна на богатите да се освободят от данъците си и плати за това с главата си, пишат АП в своя статия.Днес някои виждат паралели с непопулярния президент Еманюел Макрон. Да, демокрацията е заменила монархията във Франция, но културата на масите и гнева срещу неравенство проявявано по улиците на Париж, не са се променили.Макрон, бивш банкер на Ротшилд, който критиците обвиняват, че е \"приятел на богатите\", трупа сериозен гняв срещу себе си, за това, че миналата година премахна данъка върху богатството и реши да вдигне данъците за горивата, което хората определят като директно посегателство срещу най-бедните.Срещу този енергиен данък протестиращите \"жълти жилетки\" извършиха един от най-лошите погроми в Париж от десетилетия, запалиха коли в \"плюшените\" квартали до булевард Шанз-Елизе, а графити \"Макрон=Луи XVI\" са изписани на Опера Пале Гарние. Стотици са ранени в протестите през последните седмици, а четирима души изгубиха живота си.Френският президент се оттегли и в сряда Макрон се отказа от увеличението на данъка върху горивата, а образът му на непоклатим лидер, сериозно пострада.\"Ако хората сравняват Макрон с Луи XVI, това е предупреждение, че той не е научил урока си от историята. Те не искат главата му буквално, но това все пак е силно послание, че хората въобще не са чути и са игнорирани\", коментира социологът Мишел Виевиорка пред АП.Отстъпките не успокоиха протестиращите, които сега искат повече. Със застой в заплатите и фрустрация срещу френските данъци, които са сред най-високите в Европа, някои \"жълти жилетки\" сега искат да свалят и правителството. Още протести са планирани за идващите почивни дни.Протестите са толкова повтаряща се част от френската история, просто, защото те често успяват. Самата архитектура на Париж има за цел да осуети масовите протести след революциите от XIX в., които свалиха монархиите.\"Основният момент за френската политическа история е Революцията. Оттогава французите говорят директно на властта чрез протести. Макар да не е задължително да е по кървав начин\", допълва Виевиорка.Преди 50 години студенти от Сорбоната издигнаха барикади, за да оспорят статуквото. Насилието, което властите използваха през 1968 г., за да потисне протестиращите изкара френски работници на улицата, а протестът, който бе подкрепен от 9 милиона души, постави Франция на колене.Протестът доведе до повишаване на минималната заплата с 35% и увеличение на заплатите с 10% и това подкопа легитимността на президента Шарл де Гол, който се оттегли на следващата година.Огромни демонстрации също така принудиха френското правителство да отклони реформата за подбора на университетите през 1986 г., реформата за пенсионните осигуровки на работниците в обществения транспорт през 1995 г. и въвеждането на по-ниска работна заплата за току-що завършилите висше образование през 2006 г.Тълпата е незаличим субект във френската психика заради 19-ти век - паметта за революциите от 1830 г. и 1848 г. и безбройните въстания. Архитектурата на Париж служи като предупреждение и напомняне.Революцията от 1830 г. е обезсмъртена в \"Клетниците\" на Виктор Юго, класика във френската литература, а по-късно и в цял свят като един от най-великите мюзикъли на всички времена и с последната си сцена на барикадите през 1832 г.По-късно Наполеон III, страхувайки се от такъв протест, който би могъл да застраши властта, търси помощта на барон Хаусман да преустрои известните тесни улици на Париж в широки и леснодостъпни булеварди от 1853 г. - раждайки съвременната френска столица. Смятало се е, че това ще спре създаването на барикади, които възпрепятстват войниците да възстановят реда. Новите булеварди са проектирани във формата на звезда, простиращи се от една централна точка, за да се увеличи видимостта за армията.\"Отчасти, големите булеварди, които се събират, могат да помогнат при спирането на повечето протести\", обяснява Виевиорка, като се позовава на местоположението на Триумфалната арка.Богатата история на протести в страната показва, че те издържат на почти всички опити да бъдат спрени, както показаха протестите на \"жълтите жилетки\", които разкъсаха Шанз-Елизе през почивните дни: Те все още могат да издигат барикади.", "date": "2018.12.06", "title": "Не се закачайте с гражданите на Франция: Един урок за крале и президенти"}
{"url": "https://news.bg/world/tramp-reytingat-mi-tryabva-da-e-75-protsenta.html", "text": "Рейтингът ми трябва да е до 75 процента. Това заяви американският президент Доналд Тръмп, предадоха световните информационни агенции. Той направи това по познатия за него начин - с поредно съобщение в профила си в \"Туитър\".Там Тръмп коментира огласените официално 50% одобрение за работата му. Държавният глава написа: \" Други агенции като Gallup обаче дават по-нисък резултат. Според тях, одобрението е 43 процента. Не за първи път Тръмп коментира остро както критиките срещу себе си, така и опитите да бъде разследван от властите в страната. Припомняме, че преди ден стана ясно, че главните прокурори на американския щат Мериленд и окръг Колумбия възнамеряват да поискат от съда документите, свързани с бизнеса на американския президент.Самият Тръмп отказа да обяви своята данъчна декларация. Критици смятат, че президентът не иска да се разбира как той използва вратичките в закона, за да не плаща данъци.", "date": "2018.12.06", "title": "Тръмп: Рейтингът ми трябва да е 75 процента "}
{"url": "https://news.bg/world/netanyahu-nasilieto-sreshtu-zhenite-e-terorizam.html", "text": "Насилието срещу жените е тероризъм. Този проблем е топ приоритет за нас и полицията ще получи правомощия, за да се бори срещу престъпниците. Това заяви израелският премиер Бенямин Нетаняху. Правителството бе подложено на силен обществен натиск заради нарасналия брой жертви на насилие. То обяви създаването на комисия, която да се бори с този проблем. Една от мерките е насилниците да носят електронни гривни за следене от властите. Преди ден около 30 000 души протестираха в Тел Авив срещу насилието над жените. Огромният брой участници бе очакван. В проявата се включиха не само жени. Демонстрацията получи подкрепа от стотици институции, организации, компании и други.Миналата седмица обществеността бе потресена от убийството на 2 момичета - на 10 и 12 години. С тях броят на убитите жени и момичета в страната само за тази година вече е 24, като това е драстичен скок спрямо предишни години. Много от тези жени са подавали жалби в полицията, преди да бъдат убити от своите бащи, бивши и настоящи съпрузи или синове.", "date": "2018.12.06", "title": "Нетаняху: Насилието срещу жените е тероризъм  "}
{"url": "https://news.bg/bulgaria/pozhar-ubi-dvama-dushi-v-novo-selo.html", "text": "Пожар уби двама души в Ново село. Това съобщават от ОДМВР-Видин, цитирани от Агенция \"Фокус\".Възрастни мъж и жена са загинали този следобед в дома си. Телата им са били транспортирани за аутопсия. Пожарът е тръгнал от стая в двуетажната къща на двамата съпрузи. Извършен е оглед. Изясняват се причините за трагичния инцидент. ", "date": "2018.12.06", "title": "Пожар уби двама души в Ново село "}
{"url": "https://news.bg/world/desetki-arestuvani-sled-sblasatsi-na-protestite-v-gartsiya.html", "text": "Повече от 20 души са били арестувани тази вечер на протестите в гръцката столица Атина и Солун. До сблъсъци между полиция и стотици протестиращи се е стигнало по време на демонстрацията, съобщи РТ. Демонстранти са замеряли полицаи с \"коктейли Молотов\" и камъни. Органите на реда са използвали в отговор сълзотворен газ. Снимки в медиите показват окървавени младежи в сблъсък с полицаи. Маскирани анархисти са извършили и вандалски акции. Пострадали са фасадите на правителствени сгради, сред които и тази на Министерството на културата.Нанесени са щети в станции на метрото. Хиляди млади хора взеха участие в шествието по случай годишнината от убийството на Алексис Григоропулос от полицай.  и \"а скандирали участници в шествието днес, което е преминало и покрай парламента. Според различните източници, участвали са между 1700 и 4000 души. В Солун също е било проведено подобно шествие. Припомняме, че протестът се провежда при засилени мерки за сигурност заради очаквани провокации. Само в Атина бяха разположени 5000 полицаи. В Солун и други градове улици бяха блокирани. Миналата година се наложи полицаите да използват  срещу безредиците в страната на шествието на младежите.Политическите партии не участват в проявата, но призоваха участниците са избягват насилието. 15-годишният Алексис бе убит от полицай преди 10 години. Въпреки че полицаят, застрелял 15-годишния тинейджър, е в затвора с доживотна присъда, гръцката младеж превърна Григоропулос в символ за неподчинение и протести срещу полицията.", "date": "2018.12.06", "title": "Десетки арестувани след сблъсъци на протестите в Гърция "}
