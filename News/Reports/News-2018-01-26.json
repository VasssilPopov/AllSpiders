{"url": "https://news.bg/world/finlandiya-e-protiv-lyatnoto-chasovo-vreme.html", "text": "Финландия е против лятното часово време, съобщават местни медии.Скандинавската страна дори е отправила искане до Европейския съюз. В документа се иска Общността да се откаже от местенето на стрелките на часовника по два пъти в годината.От Брюксел вече посочиха, че подкрепят лятното часово време, за да се използва по-пълноценно дневната светлина. Европейската комисия обаче не дава особени признаци, че бърза да изпълни това искане.Русия вече се отказа от лятното часово време..", "date": "2018.01.26", "title": "Финландия е против лятното часово време"}
{"url": "https://news.bg/int-politics/ispaniya-izgoni-poslanika-na-venetsuela.html", "text": "Испания нареди на посланика на Венецуела да напусне страната, отвръщайки на удара, ескалирайки скандала, ден след като посланикът на Испания беше изгонен от режима на венецуелския президент Николас Мадуро, съобщава \"Франс прес\".\"Правителството реагира пропорционално и затова реши на принципа на реципрочността да обяви за персона нон грата посланика на Венецуела в Испания\", изтъкна говорителят на испанското правителство Мендес де Виго по време на пресконференция.Посланикът на Венецуела в Испания Марио Исея беше привикан в сряда за консултации от своето правителство и в момента не се намира в Испания, уточни говорителят.Испания и Венецуела имаха напрегнати дипломатически отношения, след като покойният социалистически лидер Уго Чавес дойде на власт през 1999 г. Той беше наследен след смъртта си през 2013 г. от Мадуро.Венецуела вчера обяви посланика на Испания в Каракас Хесус Силва за персона нон грата и обвини Мадрид за \"мозък\" на неотдавна наложените санкции от Европейския съюз срещу седмина ключови приближени на Мадуро.Този ход беше предприет ден, след като испанският премиер Мариано Рахой защити санкциите, посочвайки, че са \"заслужени\" предвид \"бруталните решения\" и \"разбирането за демокрацията, което има г-н Мадуро\".Европейският съюз по-рано днес осъди действията на Венецуела и призова латиноамериканската страна да промени решението си.Испания беше колониална сила в Латинска Америка и остава основен търговски партньор. Хиляди венецуелци избягаха в Испания по време на задълбочаващата се икономическа и политическа криза във Венецуела.", "date": "2018.01.26", "title": "Испания изгони посланика на Венецуела"}
{"url": "https://news.bg/int-politics/putin-e-po-silen-lider-ot-tramp-spored-svetovnata-obshtestvenost.html", "text": "Владимир Путин е повече лидер от Доналд Тръмп, сочи световно социологическо проучване на \"Галъп интернешънъл\".Между президентите на САЩ - Доналд Тръмп, и Русия - Владимир Путин, хипотетично кой бихте предпочели да оглавява Вашата страна? Това е само един от поредицата провокативни, експериментални въпроси на \"Галъп\", на базата на които агенцията формулира хипотези за глобалната структура на нагласите.На този въпрос на \"Галъп\" 29% от анкетираните са избрали хипотетично държавния глава на Руската федерация Владимир Путин. Тръмп пък е предпочетен от 17% от запитаните.Путин печели хипотетичния вот в 25 от общо 55 страни. Между тези страни фигурират почти всички страни, които обичайно показват симпатия към руския държавник, но впечатление прави и че между Тръмп и Путин руският президент е избран и в държави като Германия, Франция и Ирландия. В това число влиза и България - 26% от българите биха избрали Путин пред президентът на САЩ. Тръмп получава една 6% от подкрепата на сънародниците ни, докато 42% са категорични, че не биха избрали нито един от двамата хипотетични кандидати. Остатъкът от анкетираните българи не са отговорили на този въпрос.Като цяло Путин е предпочитан в повечето региони по света. Дори в критично настроената Европа, руският президент пак получава повече подкрепа, докато в Африка, Индия и Източна Азия двамата опоненти получават почти един и същ резултат.В 9 от 55 страни Тръмп бележи превес над руския си колега, като сред тези страни са Косово, Албания, Филипините и САЩ.В 20 страни по света се наблюдава отхвърляне и на двамата кандидати - или сред около 45% от всички изследвани лица. Тук интерес предизвикват страните, които с най-голям дял на жители, отговорили на въпроса с \"нито един от двамата хипотетични кандидати\". В Холандия 77% от запитаните заявяват, че не могат/не искат да избират между Тръмп и Путин. За статистиката - в Холандия 10% от отговорилите са избрали Тръмп, а 8% - Путин. На второ място се нарежда Франция, където 73% от хората са посочили, че не могат да изберат. Във Франция Тръмп е избран от 6%, а Путин - от 15%. След тях се нареждат Германия и Испания, където 71% от запитаните не са избрали нито един от двамата, Ирак (66%), Чехия (65%), Италия, Латвия, Швеция (64%), Ирландия, Япония, Полша (61%) и други.Спрямо това изводите на \"Галъп\" сочат, че президентската фигура в САЩ вече не е \"абсолютният световен лидер\".Втори провокативен въпрос - \"Трябва ли САЩ да запазят водещата роля като най-мощната държава в света, или САЩ и Русия трябва да си поделят световното лидерство?\". Според изследването всеки четвърти жител по света желае съвместно лидерство между двете страни.Върховното и едноличното ръководство на САЩ се предпочита от 19%. Мнозинства в почти всички макро-региони по света декларират желание за съвместно лидерство от страна на САЩ и Русия - 25%, освен самите САЩ, където 40% от респондентите вярват, че тяхната страна трябва да продължи да бъде световен лидер сама. 43% от запитаните са отговорили, че не избират нито САЩ за лидер, нито поделено лидерство, а 13% са останали без отговор на провокативния въпрос.Интерес буди и факта, че 57% от анкетираните жители на Косово са посочили, че САЩ трябва да продължи да бъде световен лидер. Този процент в Албания е 56%, а САЩ се нарежда чак на трето място с 40%. Интересното не свършва дотук - цели 38% от анкетираните мексиканци са категорични, че САЩ трябва да доминира световната политика, следвани от жителите на Нигерия (35%), Филипините (33%), Гана, Хонконг, Южна Корея (30%) и други.На другия полюс - според 59% от гърците САЩ и Русия трябва да си поделят световното лидерство. На второ място по този показател се нарежда Молдова - 48% от гражданите на страната са на мнение, че Русия и САЩ да си поделят световното лидерство. След тях се нареждат Етиопия (47%), Казахстан, Виетнам (46%), Бразилия, Русия (42%), Армения, Индия (39%), Босна и Херцеговина, Мексико (37%), България (35%) и други.Прави впечатление, че докато 40% от жителите на САЩ категорично заявяват, че страната трябва да остане световен лидер, в Русия 42% от анкетираните са на мнение, че двете страни трябва заедно да поемат лидерството.Изводите на \"Галъп\" тук сочат, че като цяло доминантната позиция на САЩ като световен лидер изглежда е поставена под въпрос.Според вицепрезидента на световната асоциация \"Галъп интернешънъл\" Андрей Мильохин изборът между Тръмп и Путин далеч не е лесен. По думите му \"кандидатът срещу двамата\" печели, защото мнозинството от хората не избират нито Путин, нито Тръмп.", "date": "2018.01.26", "title": "Путин е по-силен лидер от Тръмп според световната общественост"}
{"url": "https://news.bg/politics/regionalnoto-ministerstvo-predlaga-promeni-v-obhvata-na-rayonite-za-planirane.html", "text": "Министерството на регионалното развитие и благоустройството ще подложи на обществено обсъждане три варианта за промяна в обхвата на районите за планиране.По време на парламентарния контрол днес министърът на регионалното развитие и благоустройството Николай Нанков посочи, че в момента районите от ниво 2 (NUTS 2) в страната са шест - Северозападен, Северен централен, Североизточен, Югоизточен, Южен централен и Югозападен. По думите на министъра междуведомствена работна група предлага три варианта за нов териториален обхват на районите от ниво 2.\"Предприемането на тази стъпка се налага от необходимостта от по-устойчиви във времето райони по отношение на броя на населението в тях и осигуряването на съответствие с нормативната рамка на ЕС\", уточни министърът. Според него съгласно европейския регламент минималният брой население за район от ниво 2 е 800 000 души, а максималният - 3 000 000 души. Според статистическите данни в момента Северозападният район за планиране е под 800 000 души, а Северен централен район е с население малко над изискуемия минимум.\"Целта ни е да създадем силни и жизнени райони, които са по-добре географски обособени и разположени по основни оси на развитие, със силни, достъпни и притежаващи капацитет и възможности центрове на райони\", каза още регионалният министър и допълни, че промяната се обуславя от нуждата от изграждане на ефективна териториална основа, на която да се базира разработването и изпълнението на стратегическите документи за регионално развитие, както и на програмите, които ще бъдат съфинансирани от Европейските фондове след 2020 г.В състава и работата на междуведомствената работна група са включени представители на дирекции в структурата на Министерския съвет, на Президентството на Република България, водещи министерства с отговорности по управлението на европейските структурни и инвестиционни фондове, Националния статистически институт, Националното сдружение на общините в Република България и Българската академия на науките. Работата на групата приключи през месец декември 2017 г. с консенсусно определяне на 3 варианта за нови райони в страната.Първият вариант предвижда в страната да има 5 района от ниво 2: Югозападен, включващ областите София-град, Софийска, Благоевград, Кюстендил и Перник; Южен Централен, включващ областите Пазарджик, Пловдив, Хасково, Кърджали и Смолян; Югоизточен, включващ областите Стара Загора, Сливен, Бургас и Ямбол; Североизточен, включващ областите Търговище, Русе, Разград, Силистра, Добрич, Варна и Шумен; Северозападен, включващ областите Видин, Монтана, Враца, Плевен, Ловеч, Габрово и Велико Търново.Вторият вариант предвижда в страната да има 4 района от ниво 2: Югозападен, включващ областите Софийска, София-град, Благоевград, Кюстендил и Перник. Тракийско-Родопски район, обхващащ областите Пазарджик, Пловдив, Стара Загора, Хасково, Кърджали и Смолян. Черноморски район, в който влизат областите Сливен, Ямбол, Бургас, Варна, Добрич и Шумен. Дунавски район, включващ областите Търговище, Видин, Монтана, Враца, Плевен, Ловеч, Габрово, Велико Търново, Русе, Разград и Силистра.Третият вариант предвижда запазване на броя на районите - 6, но с променен обхват. В Западния район ще се включват областите Софийска, Благоевград, Кюстендил, Перник, Видин, Монтана и Враца. Северният централен район ще обхване областите Плевен, Ловеч, Габрово, Велико Търново, Русе, Разград и Силистра. В границите на Североизточния район ще попадат областите Добрич, Варна, Шумен и Търговище. Югоизточния район ще включва областите Стара Загора, Сливен, Ямбол и Бургас. Южният централен район ще обхваща областите Пазарджик, Пловдив, Хасково, Кърджали и Смолян. Според този вариант област София-град ще бъде обособена в самостоятелен район.\"През месец януари 2018 г. Министерският съвет разгледа и одобри доклад, с който ни беше даден мандат да предложим за широко обществено обсъждане 3-те определени от работната група варианти. До края на месец март планираме тяхното представяне и обсъждане в рамките на Съвета по регионална политика, Регионалните съвети за развитие на шестте района от ниво 2, както и на планирана кръгла маса с участието на неправителствени организации и агенции, организации от гражданския сектор, представители на академичните среди и научните институции\", каза още министър Николай Нанков. Той обясни, че ще се състои широка дискусия по темата за новото райониране в страната, за да се постигне консенсус относно окончателен вариант, който да бъде внесен за разглеждане и одобрение на държавно ниво.Министърът беше категоричен и че към момента няма одобрен окончателен вариант за нов териториален обхват на районите от ниво 2, а 3-те варианта, които се планира да се обсъждат публично, не съдържат предложения за определяне на центрове и наименования на районите. \"Този въпрос предстои да бъде решен чрез тези дискусионни събития, както и чрез окончателното одобрение от Народното събрание и Министерския съвет\", заяви той. Министър Нанков подчерта, че реформата няма да доведе до преместване на граници на административни области, както и до смяна на административни центрове. \"Тази реформа ще засегне единствено районите за планиране, които се ползват като база за изготвяне на стратегически документи и за целите на ЕС по планиране\", обясни регионалният министър.Шестте района за планиране от ниво 2 в България, са обособени според класификацията на териториалните единици (NUTS) с цел статистическо отчитане съгласно изискванията на Евростат. Във всеки от тях функционира регионален съвет за развитие, който на ротационен принцип се председателства от областните управители на областите, които попадат в границите на съответния район.", "date": "2018.01.26", "title": "Регионалното министерство предлага промени в обхвата на районите за планиране"}
{"url": "https://news.bg/int-politics/zatvor-v-polsha-za-frazi-ot-roda-na-polski-lageri-na-smartta.html", "text": "Долната камара на полския парламент прие закон, който предвижда затвор за използването на фрази от рода на \"полски лагери на смъртта\", имайки предвид лагерите на смъртта на нацистка Германия, които тя е управлявала в окупирана Полша по време на Втората световна война, съобщава \"Асошиейтед прес\".Приетият днес закон е отговор на използваната в продължение на години от чуждестранни медии фраза \"полски лагери на смъртта\", за да описват Аушвиц и други нацистки лагери.Мнозина поляци се опасяват, че подобен език кара някои хора, особено по-младите поколения, погрешно да заключават, че поляците са имали роля в управлението на лагерите.Новото законодателството предвижда наказание лишаване от свобода до три години. Новият закон все още се нуждае от одобрение от полския сенат (горната камара на парламента) и от президента.Критиците твърдят, че прилагането на такъв закон би било невъзможно извън Полша, а в страната ще действа като спирачка върху обсъждането на историята и ще навреди на свободата на словото.", "date": "2018.01.26", "title": "Затвор в Полша за фрази от рода на \"полски лагери на смъртта\""}
{"url": "https://news.bg/politics/es-chaka-stranite-ot-zapadnite-balkani-da-naprednat-vidimo.html", "text": "ЕС очаква страните от Западните Балкани да постигнат осезаем напредък в изпълнението на критериите за членство. Това стана ясно от думите на българския премиер Бойко Борисов на Световния икономически форум в швейцарския курорт Давос.\"Вече абсолютно всички приемат, че двата процеса трябва да вървят паралелно - изграждането на инфраструктура и в същото време тези, които са отбелязали напредък, да затварят главите по присъединяване. Това ще покаже, че Европа е силно ангажирана към Западните Балкани\", подчерта премиерът.Борисов добави и че разглежда планираната в рамките на Българското председателство, на който държавите-членки да изразят своите виждания.Премиерът Бойко Борисов участва в дискусия за дългосрочното развитие на Западните Балкани, която се проведе в рамките на Годишната среща на Световния икономически форум. В нея се включиха и лидерите на страните от Западните Балкани, на Хърватия, както и комисарят по разширяването и политиката за съседство на Европейския съюз Йоханес Хан.При обсъжданията българският премиер акцентира върху необходимостта от свързаност във всички измерения в региона - инфраструктурна, транспортна, дигитална, енергийна и социална. \"Това е ключов фактор за стимулиране на инвестициите и подобряване на връзките с държавите-членки\", каза Борисов.Съществуващите открити двустранни въпроси трябва да бъдат разрешени преди приемането на страните в ЕС, акцентира Борисов. Той приветства полаганите усилия в тази посока. Премиерът даде пример за подобряването на отношенията между страните от региона с подписания през август 2017 г. Договор за приятелство, добросъседство и сътрудничество между България и Република Македония.\"Парламентите на България и Република Македония ратифицираха Договора, който бе определен от международната общност като отличен пример за изграждане на нов тип отношения на Балканите. Двете държави показаха, че съществува реална воля за развитие на отношенията на прагматична основа, в дух на добросъседство и доверие\", допълни Бойко Борисов.", "date": "2018.01.26", "title": "ЕС чака страните от Западните Балкани да напреднат видимо"}
{"url": "https://news.bg/finance/ima-investitori-s-interes-kam-biznesa-na-telenor-v-balgariya.html", "text": "Инвеститори имат интерес към бизнеса на Telenor  Централна и Източна Европа. Става въпрос за мобилните оператори в Унгария, България, Черна гора и Сърбия. От Telenor са потвърдили, че тазкъв интерес наистина има, съобщи \"С цел създаването на стойност за акционерите на компанията, Telenor предприе стъпки за оценяване на тази заявка и очаква да приключи този процес до края на първото тримесечие на годината\", казват от компанията в прессъобщение до медиите.Преди седмица изданието MargetMerger съобщи, че американски фонд има интерес към бизнеса на групата в региона, а цитираната цена бе около 2 млрд. евро. Telenor не посочи името на евентуалния купувач.През лятото на миналата година се появиха слухове, че мобилният оператор иска да продаде бизнеса си в Сърбия на фонда KKR. Тогава твърдението бе официално опровергано. Telenor стъпи в България в средата на 2013 г. Телекомът придоби активите на \"Глобул\" и \"Германос телеком България\" от гръцката ОТЕ. Цената на сделката тогава бе 717 милиона евро. Малко по-късно стана ясно, че , като са източвали компанията чрез \"кухи фирми\".На четирите пазара, от които норвежката компания се готви да се оттегли, Telenor има почти 10 милиона абоната. Общите им приходи на дружествата в Сърбия, Унгария, Черна Гора и България са 323 милиона евро.Компаниите на Telenor в Централна и Източна Европа отчитат финансови резултати, които представляват приблизително 9% от приходите и около 8% от печалбата преди данъци, лихви и амортизации (EBITDA) на групата за 2017 г.Telenor има над 3.2 милиона активни потребители в България. Към края на септември 2017 г., услугите на компанията са достъпни за 99.64% от населението и на 89.80% от територията на страната, a 4G мрежата на Теленор покрива 90.81% от населението на страната.В средата на 2017 г. . Купувач бе River Styxx Capital на българския предприемач от албански произход Елвин Гури. Той придоби 85% от институцията.", "date": "2018.01.26", "title": "Има инвеститори с интерес към бизнеса на Telenor в България"}
{"url": "https://news.bg/int-politics/sasht-razshiriha-sanktsiite-si-sreshtu-rusiya.html", "text": "САЩ разшириха санкциите си срещу Русия заради намесата ѝ в Източна Украйна и анексирането на Крим, съобщават руските медии.В черния списък на САЩ са влезли още 21 души от Русия и Украйна (главно от самопровъзгласилите се и непризнати сепаратистки Донецка и Луганска народна република), а също така и девет компании, става ясно от документа, .Уточнява се, че санкциите са срещу руски правителствени служители, които са доставили турбини за електроцентрала в Крим, заедно с няколко \"министри\" на проруските сепаратисти в Източна Украйна.  Турбините са били прозведени от германската компания \"Сименс\" за Русия, но по-късно те са били изпратени в Крим от техния руски партньор. САЩ не са предприели действия срещу базираната в Мюнхен германска компания, която твърди, че не е знаела, че оборудването ще бъде пренасочено. Сред ударените от санкциите са заместник-министърът на енергетиката на Русия Андрей Черезов, който участвал в сделката със \"Сименс\", и началникът на отдел в енергийното министерство Евгений Грабчак, както и дъщерните дружества на \"Сургутнефтегаз\" - \"Силови машини\" и \"Технопромекспорт\".Освен това са били уточнени санкциите срещу още 12 компании.От Министерството на финансите на САЩ посочват, че тези ограничителни мерки са насочени към оказване на натиск за пълното прилагане на споразуменията от Минск, чиято цел е прекратяване на конфликта в Донбас. Западните страни наложиха санкции срещу Русия през 2014 г., а след това неколкократно ги удължаваха и засилваха. В отговор Москва въведе свои ограничителни мерки и предприе курс към заместване на вноса. Руските власти неведнъж са изтъквали, че всяко засилване на санкциите ще бъде последвано от адекватен отговор.", "date": "2018.01.26", "title": "САЩ разшириха санкциите си срещу Русия"}
{"url": "https://news.bg/regions/stolichna-obshtina-tragna-na-hayka-za-goreneto-na-otpadatsi.html", "text": "Екипи на Столичния инспекторат към Столична община и Регионалната инспекция по околна среда в столицата тръгнаха на хайка за пунктове за вторични суровини и автосервизи, които нерегламентирано изгарят отпадъци. Днес извънредни проверки бяха извършени в районите \"Младост\" и \"Искър\".Днес екипите на Столичния инспекторат към СО и регионалната екоинспекция са проверили общо 39 обекта. В рамките на проверките са съставени общо 14 акта и 17 фиша. Проверките продължават.Единият от актовете е съставен за административно нарушение за липса на договор за предаване на генерираните отпадъци от горива. Актът е на стойност 5 хил. лева.Екипите състаивили и два фиша за нарушение на изискванията за поддържане на чистотата на прилежащата на обекта територия. Фишовете са на стойност 50 лева.В хода на акцията са съставени и 59 акта за нерегламентирано изваждане на отпадъци от контейнери.Дейностите са част от мерките за подобряване качеството на атмосферния въздух в София, подсеща столичната управа.СО припомня и че продължава акцията по събиране на стари гуми от домакинствата - отворени са два пункта в район \"Красна поляна\". Инициативата също е част от мерките за подобряване качеството на атмосферния въздух в София. На адресите, на които има разкрити временни стационарни пунктове, старите си гуми могат да предават всички желаещи, независимо от района по местоживеене. В рамките на предходните акции са събрани над 4000 гуми в районите \"Люлин\", \"Връбница\", \"Красна поляна\", \"Овча купел\".", "date": "2018.01.26", "title": "Столична община тръгна на хайка за горенето на отпадъци"}
{"url": "https://news.bg/crime/za-stryaskashta-koruptsiya-po-varhovete-na-vlastta-pishe-nashe-npo-do-evrokomisarite.html", "text": "От Гражданско сдружение \"Правосъдие за всеки\" и Център за оценка на въздействието на законодателството дадоха свое становище за състоянието на правосъдието в страната ни на еврокомисар Вера Йоурова. Копие ще бъде пратено и на министрите на правосъдието от Съвета по правосъдие и вътрешни работи, който заседава в София. Документът е озаглавен \"Върховенство на правото - възможната обща цел\", информираха в мейл до медиите от \"Правосъдие за всеки\".Здраво охраняваната зона за достъп около НДК и непредвидената в програмата среща с неправителствения сектор са причина министрите от Съвета и представителите на ЕК отново да чуят само официалната позиция на властта в България по проблемните въпроси, се казва в мейла.Системното неизпълнение на препоръките по Механизма за сътрудничество и проверка има сериозни последици - от хроничните неуспехи в борбата с корупцията по върховете на властта, пишат от неправителствената организация.Заключенията от анализа ни са тежки, признават от организацията. \"Корупция в стряскащи размери по високите етажи на властта, липса на ефективна борба и резултативни действия от страна на прокуратурата, абдикирали институции, политизиран Висш съдебен съвет, изцяло превзети медии и политически нихилизъм, който реално води само до имитация на реформи\", се казва в анализа.Страната, председателстваща Съвета на ЕС, е изправена пред тежки проблеми, които вече трайно и сериозно застрашават от пълно изчезване у нас на основен европейски принцип за всяка демократична правова държава - върховенството на правото. Корупция в стряскащи размери по високите етажи на властта,се казва в документа.Европейските институции трябва строго да следят за реалното постигане на очакваните реформи и да настояват за съблюдаване на поетите ангажименти до ефективни и трайни резултати. Ние, като автентични представители на гражданското общество, заставаме твърдо на страната на върховенството на правото и справедливостта и вярваме във вашата убедителна подкрепа!След 10 години мониторингово наблюдение по глава \"Правосъдие и вътрешен ред\", към страната ни бяха отправени 17 конкретни препоръки за подобряване състоянието на съдебната система и борбата с корупцията.Нито една от тях не беше изпълнена в цялост от трите власти, а само по три от тях беше дадено начало на някакво изпълнение. Европейската комисия констатира това неизпълнение, но даде нов срок, с оглед проявената политическа воля от правителството и парламента за продължаване на реформите, припомнят запознатите с действията в правосъдната система.Европредседателството ни е изключителна възможност на гражданското общество да заяви на висок глас, че държавата ни отдавна е завладяна от олигархията, а престъпността и корупцията са наша \"запазена марка\", докато върховенството на правото съществува само на хартия и като добро пожелание, се казва в документа на \"Правосъдие за всеки\".От организациите изброяват някои от последните законодателни промени - създаването на нови наказателни съдилища, действащи практически като извънредни трибунали, ограничаването правата на адвокатска защита; всесилната и безотчетна прокуратура, която все повече се явява пълен господар на процеса; нарушаването на основни граждански права и свободи; средата на контролирани медии и реално липса на свобода на словото; пълно незачитане и неприлагане на закона от политици и магистрати олицетворяват тежкото състояние на държавата, правата и правосъдието ни.\"Каузата \"Да спасим Пирин\" много отдавна надхвърли чисто екологичната си тематика и се превърна в ярък пример как тук върховенството на правото е заменено с върховенство на неясни икономически интереси. Имитацията на законодателна активност, както и политизирането на ръководството на системата, са доста опасни за европейското бъдеще на страната ни. Задачата става още по-трудна предвид почти пълната липса на свободни и независими медии, пише в документа, предоставен на еврокомисар Йоурова.Неправителствената юридическата организация предвижда обществено обсъждане в рамките на следващите три месеца по няколко въпроса и да предложи като резултат поне пет конкретни стъпки, които да изведат върховенството на правото.Като първи въпрос от неправителствените организации са извели: Конституция - стандарти за правосъдие.Действията, обявени като борба с корупцията, трайно и упорито пропускат същностния проблем за реформиране на прокуратурата. Вместо това се създава спорно антикорупционно законодателство, което реално ще остави до живот доказалите своята неефективност административни органи, обединявайки ги в мегаструктура с огромни правомощия, но без разследващи функции, се казва в документа, който ще бъде предоставен на Европейската комисия - по Механизма за сътрудничество и проверка,Парламентарната асамблея на Съвета на Европа (ПАСЕ), Комисията за демокрация чрез право към Съвета на Европа (Венецианска комисия).Следващите теми са за достъпност, независимост и прозрачност на правосъдието,за вропейска прокуратура - устройство и стандарти в дейността на българската прокуратура, за качеството и легитимността на българското законодателство.В документа е засегната и прозрачността и независимостта на медиите.Като изрично заяваваме, че ние сме решени да търсим истински промени и напредък в областта на правосъдието, приканваме отговорните институции и контролни органи в Брюксел да ни съдействат, като изискват от българските власти реално изпълнение на препоръките.От двете организации предвиждат през идните три месеца да проведат професионален и обществен дебат по темите, изложени в документа. Те предвиждат обобощени резултати и предложения да представят на Европейската комисия по МСП, Венецианската комисия за демокрация чрез право и на Съвета на министрите на правосъдието в ЕС.", "date": "2018.01.26", "title": "За стряскаща корупция по върховете на властта пише наше НПО до еврокомисарите"}
{"url": "https://news.bg/int-politics/politsiya-nahlu-v-kino-v-moskva-prozhektirashto-zabraneniya-film-smartta-na-stalin.html", "text": "Полицейски служители са се появили в киносалон в Москва, в който се е прожектирал сатиричен филм за съветския вожд Йосиф В. Сталин, което е станало в незачитане на официалната забрана на излъчването на филма от страна на руските власти, съобщава \"Асошиейтед прес\".Московската полиция не е обявила целта на посещението си в кино \"Пионер\", но то последва предупреждението на руското културно министерство, че киното може да бъде санкционирано в съответствие със закона.По-рано тази седмица Министерството на културата отмени разрешителното, позволяващо прожектирането в кината на филма на британския режисьор Армандо Янучи \"Смъртта на Сталин\", след като комунистите и други разкритикуваха филма като подигравка с руската история.Кино \"Пионер\" пренебрегна решението на властите и прожектира филма от вчера насам. Излъчването на неразрешен от властите филм се наказва с глоба.Сталин остава масово почитан в Русия, въпреки бруталните му чистки, при които са били избити милиони хора.", "date": "2018.01.26", "title": "Полиция нахлу в кино в Москва, прожектиращо забранения филм \"Смъртта на Сталин\""}
{"url": "https://news.bg/crime/politsaite-v-slivensko-razbiha-2-narkolaboratorii-za-den.html", "text": "В хода на спецакция по установяване и задържане на лица, занимаващи се с производство и разпространение на наркотици, криминалистите от Областната дирекция на МВР в Сливен са разбили 2 нарколаборатории в рамките на един ден.На 24 януари, сряда, в в центъра град Сливен, в момент на продажба на наркотици, е задържан мъж на 37-годишна възраст. В него полицаите намерили плик, съдържащ бяло кристалообразно вещество. Видът на дрогата се оказал метамфетамин, а количеството било 2 грама.Междувременно в квартал на град Сливен е извършена проверка на двама мъже, съответно на 31 и 32 години, и 21-годишна жена. При претърсването им полицаите намират общо 7 грама метамфетамин и 5 грама канабис.По-голямото количество наркотични вещества, които тримата притежавали, усъмнило полицаите. При последвал обиск на адрес, униформените установили цяла лаборатория за производство на дрога. В помещенията имало прекурсори, вещества, материали и предмети, служещи за производството на високорискови наркотични вещества. От жилището полицаите иззели още наркотици.Четиримата са задържани за срок до 24 часа. Работата по установяването и документирането на цялостната престъпна дейност на задържаните продължава. По случая е образувано досъдебно производство под ръководството на Окръжната прокуратура в Сливен.На същата дата лаборатория за наркотици е установена и в Котел. По време на акция криминалистите в Котел спират за проверка автомобил, управляван от 29-годишен мъж, криминално проявен и осъждан. В автомобила имало и други двама криминално проявени лица, съответно на 22 и 27-годишна възраст.Полицаите започнали обиск на автомобила, при което открили 8 грама метамфетамин. Полицаите обаче открили и други съмнителни предмети, които били в багажника на колата. В багажника криминалистите намерили торби, съдържащи предмети и вещества от мобилна нарколаборатория.Последвали обиски и на жилищата на задържаните, където са открити още 2 грама дрога и още предмети, служещи за производството на синтетична дрога.Тримата са задържани. По случая е образувано досъдебно производство под ръководството на Окръжната прокуратура в Сливен.", "date": "2018.01.26", "title": "Полицаите в Сливенско разбиха 2 нарколаборатории за ден"}
{"url": "https://news.bg/int-politics/sasht-skastriha-rusiya-za-dogovorkata-za-savmestna-voenna-sila-s-yuzhna-osetiya.html", "text": "САЩ заклеймиха споразумението на Русия с лидерите на отцепническия от Грузия регион Южна Осетия относно създаването на съвместна военна сила, подчертавайки, че споразумението не е валиден договор, съобщава \"Ройтерс\".\"Позицията на САЩ за Абхазия и Южна Осетия е непоклатима: САЩ изцяло подкрепят териториалната цялост на Грузия в рамките на нейните международно признати граници\", изтъкна говорителката на Държавния департамент Хедър Науерт в изрично изявление по темата. ", "date": "2018.01.26", "title": "САЩ скастриха Русия за договорката за съвместна военна сила с Южна Осетия"}
{"url": "https://news.bg/society/gotvi-se-nov-protest-v-zashtita-na-lavchetata-terez-i-masud.html", "text": "Граждани готвят нов протест в защита на лъвчетата Терез и Масуд. Вместо да заминат за спасителния център в Холандия, както беше предвидено, животните ще бъдат прехвърлени в Пазарджик. Това решение е било взето от общинския съвет в Разград, съобщи bTV.До това решение се стигна, след като областният управител на Разград върна решението на общинските съветници, заради липсата на документи за собственост. След като кметството се сдоби с нужните свидетелства, решението лъвчетата да бъдат преместени в Пазарджик беше гласувано отново и прието. Общинарите дори допълват, че се дава разрешение на фондация \"Четири лапи\" да закара 3 от възрастните лъвове в Холандия.Това предизвика остри реакции сред обществото. Заради решението на общинския съвет на Разград, активисти готвят нов протест в подкрепа на лъвчетата.Припомняме, по време на протест на 22 декември 2017 година министърът на околната среда Нено Димов и премиерът Бойко Борисов се ангажираха двете лъвчета, родени в зоопарка в Разград, да не се местят в зоопарка в Пазарджик. Вместо това лъвчетата трябваше да заминат за спасителен център в Холандия.На 24 януари тази година от организацията за защита на животните \"Четири лапи\" заявиха, че Българска агенция по безопасност на храните (БАБХ) бави издаването на транспортни документи за спасените от разградския зоопарк лъвчета, като по този начин се обслужват интересите на Община Разград.Вчера, 25 януари, от организацията пуснаха , която трябва да събере 50 000 подписа. Към 19.30 часа днес, 26 януари, петицията на \"Четири лапи\" е събрала 18 545 подписа.", "date": "2018.01.26", "title": "Готви се нов протест в защита на лъвчетата Терез и Масуд"}
{"url": "https://news.bg/int-politics/holandski-shpioni-totalno-razbili-ruski-hakeri-svarzani-s-kremal.html", "text": "Специалните служби на Холандия са проникнали в компютрите, използвани от мощна руска хакерска група, и може да са се сдобили с доказателства, свързани с хакерската атака срещу Националния комитет на Демократическата партия на САЩ през 2016 г., съобщават холандски медии.Уточнява се, че хакери, работещи за холандските спецслужби са проникнали в компютрите, използвани от руските хакери, често наричани Cozy Bear, в средата на 2014 г. и са ги наблюдавали в продължение най-малко на година, като дори са успели да заснемат хакерите с камера.Вътрешната министърка на Холандия отказала да коментира информацията, като само заявила, че била \"много щастлива, че имаме добри служби за сигурност в Холандия, които вършат работата си добре\".Говорителят на руския президент Владимир Путин - Дмитрий Песков, посочи, че все още не е виждал какъвто и да е официален коментар от холандските специални служби по казуса.\"Ако холандските медии искат да разпалят истерия против Русия в САЩ, това е дейност, която не може да бъде наречена почтена\", изтъкнал Песков.В информацията се отбелязва, че холандските шпиони са използвали достъпа си, за да помогнат за прогонването на Cozy Bear от компютрите на Държавния департамент на САЩ в края на 2014 г. Твърди се, че американските шпиони били толкова благодарни, че са изпратили на холандците торта и цветя.Cozy Bear по-късно беше идентифицирана като една от двете руски хакерски групи, свързани с Кремъл, които проникнаха в сървърите на Демократическата партия на САЩ преди американските президентски избори през 2016 г.; другата руска хакерска група обикновено е нарича Fancy Bear.", "date": "2018.01.26", "title": "Холандски шпиони тотално разбили руски хакери, свързани с Кремъл"}
{"url": "https://news.bg/energy/petkova-obsazhda-iznos-na-tok-kam-turtsiya-s-poslanika-na-stranata-u-nas.html", "text": "Министърът на енергетиката Теменужка Петкова и посланикът на Турция у нас Хасан Улусой обсъдиха възможностите за износ на електроенергия от България за Турция. Двамата проведоха разговор за потенциала на енергетиката за развитие и задълбочаване на отношенията между двете страни.Освен износа на електроенергия двамата коментираха и развитието на проекта за междусистемна газова връзка между България и Турция, както и модернизацията на транзитния газопровод към Турция.От своя страна Петкова акцентира върху енергийната сигурност и диверсификацията на източниците и маршрутите за доставка на природен газ както за нашата страна, така и за целия регион на Югоизточна Европа като основен приоритет в работата на правителството в областта. Министърът запозна и посланика с концепцията за изграждане на европейски газоразпределителен център \"Балкан\".Припомняме, на пресконференция на Асоциацията на организациите на българските работодатели (АОБР), която се проведе на 22 януари във връзка със , председателят на Конфедерацията на работодателите и индустриалците в България (КРИБ) Кирил Домусчиев заяви, че електроенергията и газта са суровини, а не продукти с висока добавена стойност. \"Ние първо трябва да захранваме собствените си нужди, преди да започнем да изнасяме, защото тези нужди осигуряват на индустрията и по-високите заплащания. След това трябва да мислим как да подаряваме тази енергия.\"По думите на Домусчиев \"...като говорим за държавната енергетика, трудно може да кажем нещо хубаво. Трудно може да се преструктурира такава мафиотска организация\".В хода на срещата изпълнителният председател на Българската стопанска камара (БСК) Божидар Данев заяви, че българската енергетика има свръхвъзможности, в същото време търсене няма, а цените се покачват. \"Това е икономическа шизофрения, която се дължи на лошо и порочно управление\", отсече той.Припомняме и че . Този въпрос дори събра на една маса работодатели и синдикати - на 20 декември 2017 година синдикати и работодатели седнаха на една маса, за да обсъдят проблема със спекулативното повишаване на цената на тока. Те призоваха министърът на енергетиката Теменужка Петкова да предприеме конкретни мерки по въпроса. Тогава председателят на КТ \"Подкрепа\" Димитър Манолов заяви: \"В залата се каза нещо важно, когато работодатели и синдикати са на \"един акъл\", значи нещо в държавата не е наред.\"", "date": "2018.01.26", "title": "Петкова обсъжда износ на ток към Турция с посланика на страната у нас"}
{"url": "https://news.bg/regions/bus-pomete-mazh-na-peshehodna-pateka-v-sofiya.html", "text": "Бус е бутнал 80-годишен мъж на пешеходна пътека. Човекът е починал, съобщиха от МВР.Сигналът за произшествие на пътя на кръстовище на бул. \"Сливница\" и ул. \"Българска морава\" в района на Зона Б-5 е получен в полицията към 14.50 часа.По първоначални данни, бус е ударил 80-годишен пешеходец на пешеходна пътека. На мястото на инцидента е предприет оглед.", "date": "2018.01.26", "title": "Бус помете мъж на пешеходна пътека в София"}
{"url": "https://news.bg/economics/stokoobmenat-ni-s-ukrayna-e-uvelichen-sas-7-26-za-9-mesetsa-otchitat-ot-mi.html", "text": "Обсъждат възстановяването на Българо-украинска комисия за икономическо сътрудничество след осем годишно прекъсване, съобщиха от Министерството на икономиката.\"Икономическото сътрудничество с Украйна е важно за България и в Министерство на икономиката ще работим за развитието му\". Това заяви министърът на икономиката Емил Караниколов на среща с извънредния и пълномощен посланик на Украйна в Република България Микола Балтажи.За първите девет месеца на 2017 г. стокообменът е нараснал с 7,26% в сравнение със същия период за 2016 г. и е на стойност $468,1 млн. Износът в размер на $110,2 млн. е нараснал с 6,17%. За същия период на 2017 г. вносът също е нараснал със 7,61% и е стойност $357,9 млн.По думите на министър Караниколов Украйна може да разчита на коректно партньорство. По думите на министъра е важно провеждането на поредното седмо заседание на Междуправителствената комисия за икономическо сътрудничество в София през втората половина на 2018 г. То е след осем годишна пауза.От украинската страна информираха за предстоящото провеждане на бизнес форум през април т.г. в гр. Бургас. На нещо ще участват представители на украинския и българския бизнес.Украинският посланик изрази благодарност за предоставената до сега подкрепа от България по пътя на интегриране на страната му в ЕС. Той изтъкна, че страната ни е ключов икономически партньор на Украйна.", "date": "2018.01.26", "title": "Стокообменът ни с Украйна е увеличен със 7,26% за 9 месеца, отчитат от МИ"}
{"url": "https://news.bg/regions/patyat-ot-sofiya-do-samokov-e-s-opasni-mantineli.html", "text": "Пътят от София до Самоков е с опасни мантинели. Те не са подменяни цели десет години, признават от пътната агенция.По това време на годината пътят към един от известните ни зимни курорти е особено натоварен. Той е само 50-60 километра, а обезопасителните съоръжения по него всъщност само изглеждат обезопасителни.От пътната агенция казаха, че заявки за ремонт на 450 метра от мантинелите са пуснати преди дни.Инж. Михаил Рашков, който е директор \"Пътно поддържане\" в АПИ посочи, че са кърпени тук-там, но 10 години състоянието им е лошо.Нанесените щети трябва да са за сметка на застрахователите на колите, които са причинили катастрофите. Нерядко обаче шофьорите продължават без да се замислят, че мантинелата вече не пази никого. Застрахователите пък оспорват сумите които трябва да платят.За миналата година пътната агенция е платила 5 милиона лева за ремонт на мантинели. Реално тези пари сме дали всички ние. От застрахователи е получила едва 800 хиляди.Ремонтът на манитнелите ще струва около 50 хиляди лева. Парадоксалното е, че мантинели оказва се дори се крадат. Болтовете се развиват и каквото може да се отнесе вероятно се предава за вторични суровини.", "date": "2018.01.26", "title": "Пътят от София до Самоков е с опасни мантинели"}
{"url": "https://news.bg/world/farmatsevtichen-bos-may-e-bil-ubit.html", "text": "Полицията в Торонто смята, че основателят на фармацевтичната корпорация Apotex милиардерът Бари Шърман и съпругата му Хани . Това съобщи Си Би Ес.Телевизията се позовава на изказване на детектива Сюзън Гомес.\"Имаме достатъчно доказателства, за да заключим, че разследваме двойно убийство\", каза Гомес.Бари Шърман и Хани бяха намерени мъртви в дома си в Торонто на 15 декември. По-късно беше установено, че и двамата са починали от удушаване.Бари Шърман основава potex през 1974 година. Компанията произвежда лекарства и ги изнася в над 115 държави. През ноември канадското бизнес списание включи Бари Шърман в списъка на най-богатите хора в Канада.Телевизията Си Би ЕС също така отбелязва, че двойката провежда активна благотворителна дейност.", "date": "2018.01.26", "title": "Фармацевтичен бос май е бил убит"}
{"url": "https://news.bg/world/vishegradskata-chetvorka-iska-nov-proekt-za-evropa.html", "text": "Вишеградската четворка иска нов проект за Европа, предаде Ройтерс.Агенцията обобщава днешната среща на премиерите на Чехия, Словакия, Полша и Унгария.Европа се нуждае от нов проект. Не искаме империя, трябва ни съюз от свободни страни, верен на стила си обяви унгарският премиер Виктор Орбан.От своя страна Роберт Фицо посочи, че страните са с християнски корени и не приемат създаването на мюсюлмански общности.Четиримата премиери се обявиха за силно охранявани граници на ЕС и против квотната политика на Общността.Вишеградската четворка подкрепиха Полша в спора й с ЕС. Четиримата премиери заявиха, че страните - членки трябва да имат възможността да извършат реформи без заплахата от санкции.", "date": "2018.01.26", "title": "Вишеградската четворка иска нов проект за Европа"}
{"url": "https://news.bg/int-politics/moshtni-osvirkvaniya-za-tramp-v-davos-sled-kato-napadna-mediite.html", "text": "Президентът на САЩ Доналд Тръмп е бил мощно освиркан от публиката на елитната бизнес среща на върха в швейцарския град Давос, след като нападна медиите, наричайки ги \"покварени\" и обвинявайки ги, че разпространяват \"фалшиви\" новини, съобщава \"Франс прес\".\"Едва когато станах политик, разбрах колко гнусни, колко злобни, колко покварени и колко фалшиви могат да бъдат медиите\", подчертал Тръмп, предизвиквайки освирквания и дюдюкания от залата, където седяха стотици делегати.", "date": "2018.01.26", "title": "Мощни освирквания за Тръмп в Давос, след като нападна медиите"}
{"url": "https://news.bg/education/mon-podkrepya-priema-v-profesionalnite-gimnazii.html", "text": "Министърът на образованието Красимир Вълчев увери, че в момента се обсъжда приемът. В крайна сметка ние трябва да осъзнаем, че има нужда от ученици, които да се включат в професионално обучение, обясни той.\"Ние се отнасяме достатъчно ангажирано към това. Когато децата са ограничен брой едни ще бъдат недоволни за сметка на други\", отсече Вълчев.В следващите години всички деца и ученици ще имат нужда в много по-голяма степен от квалификация, отколкото от диплома за определена степен. При променящия се пазар на труда, при недостига на работна сила, който ще се задълбочи, ние имаме нужда от увеличаване на броя на учениците с професионално образование\", заяви Вълчев.Относно , Вълчев посочи, че приоритет на правителството е стимулиране обучението в професионални паралелки, което става именно с постепенно минимално ежегодно увеличаване на приема в професионални паралелки.По темата за план-приемът, той уточни, че се утвърждава на областен принцип.Темата за задължителния обхват на 4-годишните в детските градини е на дневен ред, заяви Вълчев.Той коментира, че тази тема стои на дневен ред, но се изчаква решението на Конституционния съд. \"Не сме се отказали от нея. В момента има конституционно дело\", коментира той. По думите му Докладът за световното развитие на Световната банка в сферата на образованието още веднъж потвърждава колко е важно децата да бъдат обхванати в ранна детска възраст от образователната система. Имаме нормативната и финансовата, чисто математическа възможност да няма намаление на средствата за нито едно училище. Това увери просветният министър в отговор на въпрос, свързан с опасенията на директорите на големите училища в страната, че след промяната в делегираните бюджети ще има повече средства за малките и отдалечени училища в страната.\"Промяната във формулата при равни други условия води до повече средства за по-малките и отдалечени училища и детски градини. Там, където има отрицателни разлики те са финансирани от държавния бюджет. Това, което са видели механично директорите на големи училища в най-големите градове, е намаление на средствата\", констатира Вълчев. По думите му с механизма на формулата трябва да бъдат отчетени тези специфични фактори, които да позволят да няма отрицателни разлики в бюджетите на училищата. \"Ние сме изпратили писмо до всички общини, провели сме две срещи как да бъдат направени формулите, така че да нямаме отрицателни разлики. В момента водим разговори с общините\", обясни министър Вълчев.Коментарът си просветния министър направи, след като участва в дискусия, посветена на Доклада за световното развитие на Световната банка на тема: \"Да се научим да реализираме обещаното от образованието\".", "date": "2018.01.26", "title": "МОН подкрепя приема в професионалните гимназии"}
{"url": "https://news.bg/crime/obviniha-bivsh-zamestnik-zdraven-ministar.html", "text": "Софийската градска прокуратура (СГС) повдигна обвинение спрямо заместник министър на здравеопазването.Бившият зам.-министър М.З. е привлечен като обвиняем за това, че в периода от 30 декември 2010 година до 18 май 2011 година в София той е нарушил служебните си задължения. Министърът издал разрешения на частно лечебно заведение от град Враца (Вива Медика\" ООД) да извършва медицински дейности на територията на държавната болница \"Христо Ботев\" АД в областния град.На инициалите в съобщението на прокуратурата отговаря Михаил Зортев - зам.-министър на Стефан Константинов. Той е зам.-министър от октомври 2010 г. до юни 2011 г. и отговаряше за болниците. Преди да влезе в изпълнителната власт Зортев е бил директор на болницата в Кюстендил, където работеше здравният министър Стефан Константинов.Според обвинението с това си действие министърът е чл. 9, ал. 6 от Закона за лечебните заведения, а именно \"на територията на държавно или общинско лечебно заведение за болнична помощ може да осъществява дейност друго лечебно заведение за болнична помощ само при условие, че клиниките, отделенията и лабораториите в двете лечебни заведения за болнична помощ извършват различни медицински дейности.\"В случая частното лечебно заведение е извършвала същата дейност като държавното заведение. \"Вива Медика\" ООД е получила правото да осъществява медицински дейности по анестезиология и интензивно лечение, вътрешни болести, хирургия, ортопедия и травматология, въпреки че същите дейности се извършват и от държавното лечебно заведение.Вследствие на тези действия на министъра е настъпила финансова вреда на Националанта здравноосигурителна каса в размер на 12 881 505 лева - сумата, платена от НЗОК на частното дружество за извършваните дублетни медицински дейности, които по първоначало е трябвало да се извършват в държавната болница \"Христо Ботев\" АД . Съответно от деянието са настъпили и вредни последици за държавното лечебно заведение за неполучените от НЗОК средства в същия размер.Извършителят е лице, което е заемало отговорно служебно положение и случаят се възприема като особено тежък.", "date": "2018.01.26", "title": "Обвиниха бивш заместник здравен министър"}
{"url": "https://news.bg/int-politics/rusiya-otricha-reeksport-na-vaglishta-ot-severna-koreya.html", "text": "Посолството на Русия в Северна Корея отрече информациите, че Русия е извършвала реекспорт на въглища от Северна Корея въпреки наложените санкции от Съвета за сигурност на ООН срещу изолирания комунистически режим на Ким Чен-ун, съобщава руската новинарска агенция \"Интерфакс\".\"Тази информация е невярна\", изтъкна представител на посолството.\"Русия не купува въглища от Северна Корея и не е транзитна точка за доставките на въглища за трети страни\", твърдят още от руското посолство в Пхенян.\"Ройтерс\" съобщи по-рано, че Северна Корея е доставила въглища в Русия през миналата година, които след това са били доставени на Южна Корея и Япония при вероятно нарушаване на санкциите на САЩ.", "date": "2018.01.26", "title": "Русия отрича реекспорт на въглища от Северна Корея "}
{"url": "https://news.bg/politics/toni-blear-pozdravi-borisov-za-vsichko-koeto-pravi.html", "text": "Бившият министър-председател на Великобритания Тони Блеър поздрави премиера Бойко Борисов за всичко, което прави.\"Много се радвам да Ви видя и Ви поздравявам за всичко, което правите\" - с тези думи Блеър започна разговора си с Борисов в рамките на Световния икономически форум в Давос.Блеър следял с интерес програмата на Борисов. По думите му премиерът ни предприемал правилните инициативи в най-подходящия момент, визирайки включването на Западните Балкани като приоритет на председателството на Съвета на ЕС.На срещата в Давос двамата обсъдиха възможността да се използва експертизата на Института за глобални промени, на който Блеър към момента е председател. \"Вие много добре познавате Балканите и можем с помощта на Вашия институт да помогнем те да станат място за мир, спокойствие и инвестиции\", посочи Борисов.Двамата коментирали и излизането на Великобритания от ЕС, което по думите им е болезнено за всичко страни, засегнати от процеса.", "date": "2018.01.26", "title": "Тони Блеър поздрави Борисов за всичко, което прави"}
{"url": "https://news.bg/regions/uchiteli-i-detski-lekari-v-kardzhali-izlizat-na-protest.html", "text": "На протест излизат работещите в сферата на училищно и детско здравеопазване, образование и социални дейности в Кърджали. Протестът е организиран за понеделник, 29 януари, съобщиха от КНСБ.Причина за действията на лекари, медицински сестри, учители и лелки са приоритетите в бюджета на община Кърджали за 2018 г. В декларация до всички синдикални организации, областният координатор на КНСБ в града Иванка Караколева посочва, че за пореден път приоритет в бюджета е капиталното строителство, а не работните заплати и допълнителни плащания.Според нея за образование са предвидени 150 000 лв. за дофинансиране или 12 500 лв. на месец. Това е нищожна сума, имайки в предвид броя на поднормативните и маломерни паралелки в общината, смятат заетите в бранша.С този бюджет директорите на детски градини не могат да изпълнят функциите си, защото ще работят, без да знаят с какви пари разполагат. Тяхното счетоводството се води в общината. Отново няма да има ДМС и допълнителни плащания за празниците за заетите в предучилищно и училищно образование, се казва в позицията.Макар увеличението в училищното и детското здравеопазване да е с 21 %, реално повишаването на заплатите е с 11 %. Това означава, че отново няма да се стигне до реалния размер по Отраслов КТД.За социални дейности и домове при 7- 9% увеличение с единен разходен стандарт, се обещават на някои от тях до 5%, смятат запознатите.Протестиращите се събират от 15 до 15.30 часа пред Дома на културата. След това ще продължат до общината, където ще започне митингът. По време на шествието ще бъде приета декларация, която в 16:45 часа ще бъде връчена на ръководството на общината, предвиждат организаторите.", "date": "2018.01.26", "title": "Учители и детски лекари в Кърджали излизат на протест"}
{"url": "https://news.bg/crime/mazh-i-zhena-nalagaha-politsai-s-darveni-kolove-v-plevensko.html", "text": "Мъж и жена са нанасяли удари с дървени колове спрямо полицейски служители в село Дисевица, съобщи Областната дирекция на МВР в Плевен.Вчера, 25 януари, около 7 часа сутринта, в хода на разследване в село Дисевица полицаите станали жертва на ударите на 24-годишен мъж и 27-годишна жена.Пострадалите полицаи са служители на Първо и Второ районно управление в областния град. Вследствие на ударите са им причинени средни телесни повреди, за които полицаите са извадили медицинско.Двамата нападатели са задържани за срок до 24 часа. По случая е образувано досъдебно производство под ръководството на прокурор от Районната прокуратура в Плевен.Работата по случая продължава. Към момента не е ясна причината за нападението срещу органите на реда.", "date": "2018.01.26", "title": "Мъж и жена налагаха полицаи с дървени колове в Плевенско"}
{"url": "https://news.bg/int-politics/rusiya-zakleymi-tvardeniyata-na-britanskiya-voenen-ministar.html", "text": "Руското военно министерство определи твърденията на британския военен министър Гавин Уилямсън, че потенциална атака на Русия срещу жизненоважната инфраструктура на Великобритания може да убие хиляди хора, като \"отвъд здравия разум\".\"Ръководителят на Министерството на отбраната на Обединеното кралство отиде отвъд всякакъв здрав разум в ревностната си борба за увеличаване на бюджета за отбрана\", изтъкна говорителят на руското военно министерство ген.-майор Игор Конашенков.\"Само за сведение, цялата информация за местоположението на британските електроцентрали и тръбопроводи е толкова \"тайна\", колкото снимките или местоположението на Уестминстърското абатство или Биг Бен\", добави Конашенков.Министър Уилямсън заяви пред британското издание \"Дейли Телеграф\", че Москва проучвала електроенергийната система на Обединеното кралство, както и системата от газопроводи, за да създаде \"хаос\".Изявлението на британския военен министър идва само дни след призива на началника на Генералния щаб на британската армия Ник Картър за увеличаване на военните разходи, за да може страната да бъде конкурентна на \"противниците на Великобритания\" като Русия, Северна Корея, Иран и Китай и за да защити страната от хибридната война, която се практикува от тези страни.", "date": "2018.01.26", "title": "Русия заклейми твърденията на британския военен министър "}
{"url": "https://news.bg/crime/mitnichari-otkriha-kontrabandni-tsigari-v-magazin.html", "text": "Служители на митническа мобилна група намериха 1 621 кутии контрабандни цигари в търговки обект и частен имот, намиращи се на един парцел.На 24 януари, сряда, митничарите осъществили проверка в магазин в град Луковит. При проверката те установили нерегламентирано съхранение и разпространение на акцизни стоки. В магазина те открили картонена кутия, намираща се под касовия апарат, в която имало 36 кутии цигари без бандерол. Цигарите били от различни марки.Органите продължили проверката на територията на целия парцел. Те се натъкнали на още 1 585 кутии цигари без български акцизен бандерол, укрити на различни места - под дървена стълба, водеща към врата между търговския обект и частния имот, в готварска печка под навес към пристройка, в ръкавите на връхни дрехи, окачени на закачалки, в избено помещение и други пригодени тайници.Общото количество задържаните контрабандни цигари е 1 621 кутии.По случая е образувано досъдебно производство по описа на Митница Свищов.", "date": "2018.01.26", "title": "Митничари откриха контрабандни цигари в магазин"}
{"url": "https://news.bg/health/kasata-s-pravila-za-razplashtane-s-bolnitsite-do-priemane-na-nrd-2018-g.html", "text": "Правилата за заплащане на дейността на лечебните заведения за болнична помощ бяха приети от Надзорния съвет на Националната здравноосигурителна каса (НС на НЗОК), съобщиха от Здравната каса. Тези правила ще са в сила докато бъде приет Националния рамков договор (НРД) 2018 за медицинските дейности.Парите за  в размер, съответстващ на средномесечните разходи за отчетените дейности през месеците октомври, ноември и декември на 2017 г.По този начин според експертите от Здравната каса ще се осигури спокойствие в системата.Отчетени са и достигнатите тенденции в разходите през последното четиримесечие на 2017 г., пишат от Касата.До 1 април 2018 г., според приетите правила, болниците ще могат да прехвърлят  към следващия.Определените параметри подлежат на анализ и наблюдение на месечна база, уточняват от Здравната каса. След като бъде приет Националния рамков договор 2018, ще бъдат определени съответно параметрите на дейността на всички изпълнители на медицинска помощ за периода от април - до ноември 2018 г., които се заплащат с парите по Здравна каса за 2018 г.", "date": "2018.01.26", "title": "Касата с правила за разплащане с болниците до приемане на НРД 2018 г."}
{"url": "https://news.bg/int-politics/siriyskite-kyurdi-obyaviha-che-sa-ubili-308-turski-voynitsi-ot-nachaloto-na-operatsiyata.html", "text": "\"Отрядите за народна защита\" на сирийските кюрди обявиха, че 308 турски военнослужещи са били убити от началото на операцията \"Маслинова клонка\" в Африн в Северна Сирия.Този брой на турските жертви противоречи на твърденията на Анкара.\"Ние имаме 43 жертви сред нашите бойци, включително осем жени от женските сили за самоотбрана. 134 цивилни бяха ранени, а 59 са мъртви\", твърдят сирийските кюрди.Според тях от 20 януари, когато започна \"Маслинова клонка\", турските военновъздушни сили са извършили 191 бойни полета и са хвърлили 699 снаряда в района на Африн в Северозападна Сирия. По време на операцията е имало 136 сблъсъка между отрядите на сирийските кюрди и настъпващите турски сили.\"Турската агресия доведе до... смъртта на 308 членове на различни подразделения на офанзивата, като сред тях са четирима офицери и генерал\", изтъкват сирийските кюрди.Турското здравно министерство обаче отхвърли тези данни за убитите турски военни, като обяви, че само трима войници са били убити от началото на операцията.\"Трима турски военнослужещи бяха убити по време на операцията \"Маслинова клонка\" в Африн, а 16 остават на лечение в болница\", изтъкнаха от турското здравно министерство.Според последните данни, публикувани от турската армия, общо 343 \"терористи\" са били ликвидирани от началото на операцията.", "date": "2018.01.26", "title": "Сирийските кюрди обявиха, че са убили 308 турски войници от началото на операцията"}
{"url": "https://news.bg/world/otstapki-za-nutella-predizvikvat-sblasatsi-vav-frenski-supermarketi.html", "text": "Отстъпка за Nutella е довела до насилствени сцени във верига от френски супермаркети, съобщава БиБиСи. Супермаркетите \"Интермарше\" предлагат 70% отстъпка за Nutella, намалявайки цената от 4,50 евро до 1,40 евро.Наложило се е полиция да разтървава хора, които започнали да се бият и бутат. \"Те са като животни. Една жена е с издърпана косата, една възрастна дама е получила удар с кутия по главата, друга е с окървавена ръка\", съобщават френски медии.Персонала от магазин в Централна Франция коментира пред регионалния вестник Le Progrès: \"Опитвахме се да говорим с клиентите, но те просто ни блъскаха\". За подобни сцени се съобщава в цяла Франция, като някои от тях са описани като \"бунтове\".Около 365 милиона килограма Nutella с лешник и шоколад, се консумират всяка година в 160 страни по света. Той е създаден от семейство Фереро през 40-те години на миналия век в района на Пиемонт в Италия, който е известен със своите лешници.Фирмата заяви, че съжалява за насилието, но отбелязва, че отстъпката е била едностранно решена от \"Интермарше\".", "date": "2018.01.26", "title": "Отстъпки за Nutella предизвикват сблъсъци във френски супермаркети "}
{"url": "https://news.bg/int-politics/severna-koreya-provezhda-splashvasht-voenen-parad-den-predi-olimpiadata.html", "text": "Северна Корея вероятно ще проведе \"сплашващ\" военен парад, за да отбележи 70-годишнината от създаването на армията си един ден преди откриването на Зимните олимпийски игри в южнокорейския зимен център Пьонгчанг, съобщава южнокорейската новинарска агенция \"Йонхап\", цитирайки министъра на обединението (със Северна Корея).\"Има голяма вероятност Северна Корея да проведе сплашващ военен парад, като мобилизира значителен брой военнослужещи и почти цялото си налично въоръжение\", изтъкна министърът по време на форум в Сеул.Той добавил, че вождът на Северна Корея Ким Чен-ун щял да използва парада, за да \"покаже своята абсолютна власт\".Южнокорейските власти се опасяват, че военният парад на Северна Корея може да навреди на опитите на Сеул да използва Зимните олимпийски игри като събитие за насърчаване на мира.Пхенян изпраща делегация от спортисти и високопоставени официални лица на игрите в Южна Корея, като двете страни дори се разбраха да участват с общ отбор по хокей на лед за жени.", "date": "2018.01.26", "title": "Северна Корея провежда \"сплашващ\" военен парад ден преди Олимпиадата"}
{"url": "https://news.bg/politics/evrodeputat-balgariya-ne-biva-da-e-sama-pri-nova-bezhanska-valna.html", "text": "При нова бежанска вълна е неприемливо България да бъде оставена сама. Това каза в интервю пред БНР докладчикът по Дъблинския регламент в Европарламента Сесилия Викстрьом.Тя разясни, че проектът й за реформа, приет от евродепутатите, е насочен именно към страните, които са външна граница на Евросъюза. Евродепутатът критикува държавите от Вишеградската четворка, които не отстъпват от позицията си за премахване на миграционните квоти, и призовава Европейския съвет да пристъпи към гласуване на позиция по пакетното миграционно досие, въпреки тези разногласия.По думите на Викстрьом нефунциониращата европейска система доведе от споразумението с Турция, до разселването на 160 хиляди бежанци от Италия и Гърция. Доведе до поредица от спешни мерки от различен характер, бяха създадени т.нар. \"горещи точки\".През 2018 година трябва да имаме вече единна политика в тази област, призовава европолитикът.Според нея единна политика е постигната при храната, медицината, при транспорта, банкирането, застраховките, а когато става дума за човешки същества, сме напълно парализирани.По думите на Викстрьом 85 % от бежанците се намират в развиващите се страни, а ние сме най-богатият регион в света. Тук идват само 0.5 процента от тях при достигнатия рекод при бежанската криза от 2015 година и вече наплива на мигранти вече е ограничен.\"И пак гледаме някой друг да поеме отговорността. В този случай го прави Турция. Но ние трябва да подредим нашата европейска къща и да посрещаме предизвикателствата заедно. Важно е за България да се знае. Моята политика за реформата на Дъблинския регламент, за който отговарям, е насочена към източните граници на страните-членки, а сред тях е България. За мен е неприемливо в дни на големи предизвикателства, страната ви да остане сама. Не, ще посрещаме трудностите заедно, като едно семейство, каза Сесилия Викстрьом.Отделните държави трябва да уеднаквят позициите си по казуса до края на юни. Още през март ще бъде направена оценка на напредъка в това отношение.Междувременно германският вътрешен министър Томас Де Мезиер обяви в четвъртък в София на заседание на неформалния съвет на вътрешните министри на държавите-членки, че страната му няма да настоява за задължително квотно разпределение на бежанците в ЕС.Липсва европейско лидерство и четири държави бяха оставени да блокират развитието на политиката в тази сфера, допълни Сесилия Викстрьом.", "date": "2018.01.26", "title": "Евродепутат: България не бива да е сама при нова бежанска вълна"}
{"url": "https://news.bg/int-politics/spored-feysbuk-ruski-agenti-sa-sazdali-129-sabitiya-za-izborite-v-sasht.html", "text": "По информация на \"Фейсбук\", руски агенти са създали 129 събития в социалната мрежа по време на предизборната кампания в САЩ през 2016 г., според свидетелските показания пред Конгреса, което хвърля повече светлина върху предполагаемата дезинформация на Русия, насочена към гласоподаватели, съобщава \"Ройтерс\".В писмена декларация до американски депутати, публикувана в четвъртък и с дата 8 януари, \"Фейсбук\" заявява, че 338 300 различни акаунти са гледали събития и 62 500 са отбелязали, че ще присъстват. Компанията допълва, че няма данни за това, кое от събитията се е състояло.Копия от страниците на събитията, показват, че поне някои от тях са били политически, съсредоточени върху разделящи теми, като например имиграцията. Русия отрича заключенията на разузнавателните служби на САЩ, че се опитва да се намеси в американската демокрация.\"Фейсбук\" предоставя подробностите на Конгреса този месец в отговор на писмени въпроси от разузнавателния комитет на Сената на САЩ.\"Фейсбук\" коментира, че са намира \"припокриване\" между онлайн маркетинга, извършен през 2016 г. от руските агенти и кампанията на президента Доналд Тръмп. Компанията допълва, че не е в състояние нито да обоснове, нито да оспори твърдения за тайно споразумение между двете страни.Тръмп отрича всякакви тайни споразумения и описва разследванията като лов на вещици. \"Фейсбук\" счита, че около 126 милиона американци може да са видели руски политически съдържания за период от две години и че 16 милиона са били изложени на руска информация в Инстаграм.\"Феуйсук\", \"Туитър\" и \"Гугъл Алфабет\" свидетелстват за злоупотреба с услугите им пред три парламентарни комисии през октомври и ноември.Също в писмения си отговор на следващи въпроси \"Фейсбук\" коментира, че миналата година са премахнали базираната в Москва \"Касперски\", от своя списък с безплатни антивирусни предложения за потребители, които посещават сайта за социалната мрежа от компютър, който може да бъде заразен със зловреден код.Вече не представя \"Касперски\" като препоръчителна антивирусна опция, но е \"невъзможно да се определи колко потребители на \"Фейсбук\" са изтеглили софтуера\". \"Касперски\" от своя страна многократно отрича обвиненията, че техничт софтуер дава възможности за руски шпионаж. Миналата година правителството на САЩ забрани използването на продуктите на \"Касперски\" във федерални компютърни мрежи.В отделни писмени отговори \"Гугъл\" обяснява, че \"Касперски\" не е одобрен за използване в корпоративните им системи и не откриват никакви инсталираи техни продукти. \"Туитър\" също заявява, че не използва \"Касперски\".Следващите седмици \"Фесйбук\" смята да предприеме \"значителни стъпки\", да уведоми потребителите за онлайн инструмент, пуснат миналия месец, позволяващ проверка дали потребител следва или харесва страници във \"Фейсбук\" или профили в \"Инстаграм\" свързани с \"Агенция за изследване на Интернет\", предполагаема Руска ферма за \"тролове\".", "date": "2018.01.26", "title": "Според Фейсбук руски агенти са създали 129 събития за изборите в САЩ "}
{"url": "https://news.bg/society/i-shofyorite-ot-gradskiya-transport-prodavat-zeleni-bileti.html", "text": "Шофьорите на обществения транспорт във столицата също ще продават \"зелени билети\" в дните, когато замърсяването на въздуха е над нормите, съобщава \"24 часа\", позовавайки се на Центъра за градска мобилност (ЦГМ).От ЦГМ разполагат с билетите за преференциално пътуване в цялата градска мрежа. В дните, когато стойностите на замърсяване за завишени, те ще могат да бъдат намерени навсякъде, където стандартно се продават превозни карти - пунктовете за продажба на превозни документи на ЦГМ и \"Метрополитен\".На самият билет е обозначена цената му от един лев, както и че важи за един ден и за цялата мрежа на градския транспорт.Това е извънредна мярка. Действията по използването на такава практика със \"зелен билет\" има за цел да стимулира хората да оставят автомобилите си и да използват градския транспорт в дните с висока концентрация на фини прахови частици.Припомняме, че решението за \"зелените билети\" беше взето вчера от Столичния общински съвет. ЦГМ има готовност да пусне допълнителни коли по линиите на обществения транспорт в периодите със силно замърсяване на въздуха.", "date": "2018.01.26", "title": "И шофьорите от градския транспорт продават \"зелени билети\""}
{"url": "https://news.bg/int-politics/tramp-predlozhi-na-sveta-priyatelstvoto-i-partnyorstvoto-na-amerika.html", "text": "Президентът на САЩ Доналд Тръмп предложи \"приятелството и партньорството на Америка\" на света при дебютното си появяване пред световния бизнес елит на Световния икономически форум в швейцарския град Давос, изтъквайки: \"Америка на първо място не означава самотна Америка\".\"Светът става свидетел на възраждането на силна и просперираща Америка. Америка е отворена за бизнес и ние сме отново конкурентни\", добави той в речта си пред Световния икономически форум.\"Като президент на САЩ аз винаги ще поставям Америка на първо място. Точно както лидерите на другите страни трябва да поставят своите страни на първо място\", посочи още Тръмп, като отбеляза, че е дошъл в Давос, за да представи американските интереси, но също така да потвърди съществуващите партньорства.Американският президент продължи с обобщението на стъпките, които неговата администрация е предприела, за да намали регулациите и данъците, с цел да даде тласък на икономиката и да позволи на работниците да задържат за себе си повече от парите, които печелят.Той атакува ожесточено \"хищническите\" търговски практики, предупреждавайки търговските партньори, че САЩ няма да толерират нечестна търговия. По думите му, тези хищнически практики изкривяват пазарите и САЩ \"повече няма да си затварят очите\". Тръмп призова световната общност да работи заедно, за да създаде свят, който е \"безопасен от изолираните режими и тероризма\".Държавният глава на САЩ подчертал важността да се работи в посока премахване на ядрените оръжия на Северна Корея и призова американските съюзници и партньори да предотвратят разработването на ядрени оръжия от страна на Иран.Той добави, че светът също така е изправен пред заплахата от тероризма и трябва да си сътрудничи, за да гарантира пълния разгром на терористичната групировка ДАЕШ (\"Ислямска държава\"). Той обяви, че подкрепяната от САЩ коалиция от сили е извоювала почти 100 процента от територията, окупирана от ДАЕШ в Ирак и Сирия. Тръмп настоя, че е от изключителна важност е да се гарантира, че Афганистан няма да се превърне отново в \"сигурно убежище за терористи\". Той заключи по тази тема, като заяви, че САЩ \"ще направят всичко необходимо\" за борбата срещу глобалните заплахи.Държавният глава на САЩ призова за замяната на остарялата американска верижна имиграционна система с такава, базирана на заслугите.\"Трябва да заменим настоящата си система на разширена семейна верига на имиграцията с основана на заслуги система за приемане, която избира новопристигащи въз основа на способността им да допринасят за нашата икономика\", посочи той, добавяйки, че въпреки че има \"авангардна икономика\", американската имиграционна система е останала в миналото.Коментарите на Тръмп идват само няколко часа, след като Белият дом разкри нова рамка за реформа на проблемите около имиграцията, предлагайки път за гражданство на 1,8 млн. нелегални имигранти (т. нар. \"мечтатели\") в замяна на 25 млрд. долара за стената по границата с Мексико.", "date": "2018.01.26", "title": "Тръмп предложи на света приятелството и партньорството на Америка"}
{"url": "https://news.bg/society/avtoserviz-tormozi-grazhdani-v-kompleksa-na-slepite-vav-varna.html", "text": "Живущите в комплекса на слепите във Варна са принудени ежедневно да търпят силен шум, идващ от авто-работилница.В сигнал до news.bg Венко Атанасов посочва, че наемателите на доскорошното предприятие \"Успех-холдинг\" ЕООД ССБ клон Варна, намиращ се на броени метри от домовете на хората на ул. Петко Стайнов в областния град, не се съобразяват с наредбите за спазване на обществения ред.Според сигнала шумът от автосервиза започвал от 6 часа сутринта и продължавал през целия ден, независимо дали денят е работен или почивен или празник. \"Продължителното подгряване на колите, форсирането, блъскането на вратите, чукането, рязането и не на последно място отделянето на отровни газове, правят нашият живот кошмарен и непълноценен\", обяснява Атанасов.Съществуващата детска площадка в района също била пригодена за работата на сервиза и на практика на вече я нямало. По думите на Атанасов площадката е заета от коли на автоработилницата и автомобили на кухня-кетъринг. Наематели на обекта използвали и междублоковото пространство, а не двора на предприятието, където осъществявали дейността си, което допълнително затруднявало живущите в комплекса.В сигнала до news.bg гражданинът се позовава на чл. 12 от Наредбата за обществения ред, според която в часове извън интервала от 8 до 14 ч. и от 16 до 20 ч. в жилищните сгради, урегулираните поземлени имоти и дворове се забранява извършването на строително-монтажни или ремонтни дейности, създаващи силен шум и смущаващи спокойствието или застрашаващи безопасността на обитателите на други жилища и други лица.Атанасов обяснява, че въпреки сигналите си до управителя на предприятие \"Успех-холдинг\" ЕООД, което до скоро се е помещавало на мястото, резултат няма. Атанасов е изпратил жалби и до Варненската районна организация на слепите и до Управителният съвет на Съюза на слепите в България, но и на тях не било обърнато внимание.\"Не е тайна че за Съюза на слепите е по-лесно да отдават помещенията си под наем, да закриват предприятията, отколкото да създават условия за по-спокоен и нормален живот на своите членове\", категоричен е Атанасов. Той настоява този тормоз да спре.", "date": "2018.01.26", "title": "Автосервиз тормози граждани в комплекса на слепите във Варна"}
{"url": "https://news.bg/bulgaria/izraelski-diplomat-balgariya-e-primer-v-borbata-s-antisemitizma.html", "text": "Незабравимите лица на спасението или 36-мата дипломати от 21 държави, спасили стотици евреи от депортация в лагерите на смъртта, са във фокуса на вниманието на изложбата \"Отвъд дълга\".Изложбата е проект на Световния център за възпоменание на жертвите от Холокоста \"Яд Вашем\" и бе открита от министъра на външните работи Екатерина Захариева. Изложбата е по повод Международния ден за възпоменание на жертвите от Холокоста 26-ти януари. Тя се организира от посолството на Израел и Държавния културен институт към министъра на външните работи. Изложбата ще бъде представена в над 60 мисии на Израел по света, а на 5-ти февруари министър-председателят на Израел Бенджамин Нетаняху ще присъства на откриването на паметник, създаден в чест на тези праведни дипломати. Проектът насочва вниманието към заплахите на правата на човека и към личната отговорност.За действията на \"Яд Вашем\" ги обявява за праведници на света и връчва специален медал, гравиран с надпис: От признателния народ на Израел: който спаси един живот, спасява цяла Вселена\".Сред тези незабравими лица на спасението са японският дипломат Чиуне Сугихара, който казва: \"Може да се наложи да се противопоставя на правителството, но ако не го направя, ще се противопоставя на Бог.\"Дипломатът Арищидеш де Соуза Мендеш от Португалия казва за събитията от този период: \"По-скоро бих стоял с Бог срещу човека, отколкото с човека срещу Бог\".Повишаване знанието за Холокоста чрез различни събития и проекти е част от дейността на Държавния културен институт към Министерство на външните работи.По време на представянето на изложбата Иман Амаша, заместник-ръководител на мисията на Израел, заяви, че историята на Холокоста трябва да бъде разказвана, а книги като тази на Ане Франк трябва да са на лавицата на всеки един ученик. Тя изрази надежда в следващите няколко месеца, в които България държи европредседателството, други европейски държави да последват примера на страната ни в борбата с антисемитизма и омразата. България е една от първите европейски страни, приели дефиницията за антисемитизма.Министър Захариева заяви, че всеки един от нас, почитайки този ден трябва да помни. \"Не е достатъчно само да си припомняме това, което всъщност никой от нас не може да си обясни, но най-важно да даваме пример на децата си, че езикът на омразата, действията срещу различните, срещу хората, които изповядват различна религия, действията на насилие, са абсолютно неприемливи. Само с личен пример можем да предотвратим за в бъдеще такива неща\", заяви външният ни министър.Освен това Захариева изтъкна, че като български министър на външните работи е била изключително трогната, когато в четвъртък от няколко депутати, членове на ЕП от трибуната е чула думи на благодарност към българския народ за спасяването на 48 хиляди евреи по времето на Втората световна война. \"За съжаление 11 343-ма евреи, които се намираха по това време в окупираната от нацисткия режим, но управлявана от българската държава територия на Северна Гърция и Македония изгубиха живота си и не бяха спасени и затова на днешния ден трябва да отдадем почит и към тях\", заяви Захариева.Първият ни дипломат отчете, че примерът, саможертвата на българския народ, винаги ще бъде помнена от цялата международна общност.В рамките на събитието посланикът на САЩ в София Ерик Рубин обяви имената на спечелилите стипендии \"Благодарност към Скандинавия\" на Българо-американската образователна комисия \"Фулбрайт\".Председателят на Организацията на евреите в България \"Шалом\" д-р Алек Оскар и писателят Виктор Барух връчиха почетен знак и сертификат на Съюза на българските писатели и на Председателя на Висшия съдебен съвет Ралица Негенцова в рамките на кампанията на \"Шалом\" \"75 години - незабравените лица на спасението\".", "date": "2018.01.26", "title": "Израелски дипломат: България е пример в борбата с антисемитизма"}
{"url": "https://news.bg/politics/evroprokuraturata-shte-bade-silna-i-nezavisima-uveri-vera-jourova.html", "text": "\"Европейската прокуратурата ще бъде силна и независима служба. Бихме искали да започне да работи в края на 2020 г. Ще се опитам да убедя Швеция, Малта, Полша и Унгария, да последват вдъхновението, дошло от Амстердам\", заяви еврокомисарят по правосъдието Вера Йоурова в София на неформалния съвет по правосъдие и вътрешни работи в частта му \"Правосъдие\".Тя съобщи, че като част от борбата срещу езика на омразата и нелегалното съдържание четирите големи социални платформи са премахнали над 75% от съдържанието, което смятат на незаконно. Според нея това поведение трябва да бъде последвано вот повече социални платформи.\"Днес министрите не предложиха законодателни промени в тази насока, което означава, че продължаваме с кодекса на поведение.\", заяви още тя.Йоурова сподели, че през март ще бъде представено предложението за събиране на .\"Бюджетът ще се уточни през идните седмици, защото зависи от броя на държавите, които ще участват. Измамите с ДДС са около €50 млрд. годишно, и ако тя заработи бързо, ще има възстановяване до 2023 г.\", заяви правосъдният еврокомисар по повод бюджета на Европейската прокуратура.Няма да има дублиране между отделните агенциите в ЕС и Европейската прокуратура, ще се изграждат връзки между тях.Институционализирането на службата на Европейския прокурор, \"механизмът Брюксел IIа\", както и теми, свързани с изкуствения интелект са обсъждани на неформалния съвет по правосъдие и вътрешни работи в частта му \"Правосъдие\". Това стана ясно от думите на министърът на правосъдието Цецка Цачева.Припомняме, \"механизмът Брюксел IIа\", приет от всички членки на ЕС без Дания, засяга брачните дела, отвличането на деца от родителите им, родителските права.Конкретно е обсъждано взаимодействието между Европейската прокуратура и Олаф, Интерпол и Евроюст. Коментирана е възможността за взаимодействие между държавите от европейската служба на прокурора и останалите държави.Цачева съобщи, че новото правителство на Холандия обсъжда възможността да се присъедини към службата на Европейския прокурор.Тя заяви, че през март ще има конференция, на която ще се даде отговор на въпросите относно Службата, които се поставят. До тогава ще се изработят правилата и делегираните актове.Втората обсъждана тема е по отношение на регламент \"Брюксел IIа\", за връщане на деца, отвлечени от родителите си. Темата е приоритет за .По време на срещата е коментирана и темата, свързана с роботиката и изкуствения интелект, като се започне от етичните норми и правила.\"Обединихме се около това роботите да бъдат в услуга на хората, а не обратното\", добави Цачева. От думите на Цачева стана ясно, че Истанбулската конвенция не е била изцяло основна тема, но в разговорите, е станало ясно, че партньорите са наясно за дебата в обществото.\"Не е оттеглен законопроектът, необходимо е още време за обсъждане\", категорична беше тя.В понеделник в Брюксел ще се проведе конференция, в която отново ще се дебатира защитата на жертвите от насилие, в това число и жените.По повод Истанбулската конвенция комисар Йоурова, заяви, че очаква държавите членки да положат усилия, за да се борят срещу насилието над жени.Конвенцията има потенциала да се бори срещу принудителни бракове, осакатяване на гениталии и други начини на насилие. Виждаме подобни проблеми и в други държави, заяви още Йоурова.\"В традиционно семейство не е нормално мъжете да бият жените и децата. Това е моето послание. Все още мисля, че Истанбулската конвенция има шанс в тази красива страна\", каза Йоурова.\"Няма конкретен план за предложението Европейската прокуратура да се бори с тероризма, но предстоят дискусии. За други от финансови престъпления разполагаме с Евроюст.\", заяви Йоурова по повод разширяване на обхвата на Службата.", "date": "2018.01.26", "title": "Европрокуратурата ще бъде силна и независима, увери Вера Йоурова"}
{"url": "https://news.bg/society/s-evropeyski-pari-izveli-trafika-izvan-vratsa-i-montana.html", "text": "Със средства на Европейския съюз са изградени обходни маршрути на Враца и Монтана по направлението Видин - Ботевград.Председателят на УС на АПИ инж. Дончо Атанасов се срещна с представителите на местната власт. На срещата инж. Атанасов съобщи, че през тази година стартира предпроектно проучвание за тунел под \"Петрохан\". Такъв тунел ще осигури бързо предвижване между София, Монтана и Видин.През 2018 г. предстои и ремонта на 43 км от пътя през прохода \"Петрохан\". Участъкът, които ще бъде ремонтиран е на територията на Софийска област. Рехабилитацията на участъка, финансирана от ОП \"Региони в растеж\", ще завърши през есента.С успешното изпълнение на обекта ще приключи цялостният ремонт на пътя през прохода, тъй като участъкът на територията на област Монтана беше ремонтиран през 2015 г. Предвижда се, с преминаването по път II-81 - през \"Петрохан\", пътуването между София и Монтана да се съкрати с близо 50 км.По думите на инж. Атанасов стана ясно, че още около 45 км третокласни пътища във Видинска област ще бъдар ремонтирани тази година. От АПИ ще укрепят и свлачището при 10-ти км на път II-14 Видин - Кула - Връшка чука. Ако има възможност е плануван и превантивен ремонт на отсечката. Ще се ремонтира и направлението Видин - Лом (път II-11).С целевото финансиране от бюджета през 2016 г. бяха ремонтирани около 45 км от път I-1 Видин - Враца, за да бъде повишена безопасността на движение E-79. На територията на област Видин са ремонтирани отсечките между Видин - Димово - - Бела - Медовница, а в област Враца - ул. \"Васил Кънчов\", която съвпада с Е-79 на изхода на областния града в посока Видин.", "date": "2018.01.26", "title": "С европейски пари извели трафика извън Враца и Монтана"}
{"url": "https://news.bg/economics/speshno-proveryavat-koy-kolko-raboti-v-bdzh.html", "text": "Вътрешен одит започва в \"Холдинг БДЖ\" ЕАД, \"БДЖ-Пътнически превози\" ЕООД и \"БДЖ-Товарни превози\" ЕООД. Проверката е разпоредена от министъра на транспорта, информационните технологии и съобщенията Ивайло Московски.Проверка ще бъде направена на реда на отчитане на извънредния труд, както и на контрола на работното време на служителите в \"Холдинг БДЖ\" ЕАД, \"БДЖ-Пътнически превози\" ЕООД и \"БДЖ-Товарни превози\" ЕООД. Проверката е разпоредена \"във връзка с появилите се медийни материали в публичното пространство\". Става въпрос за откъс от журналистическо разследване на Нова телевизия, излъчено тази сутрин, в който откъс се твърди, че в БДЖ са назначени и взимат заплати футболисти, които никога не са имали някакви ангажименти и не са се явявали на работа. Назначаването им е само фиктивно.  Вътрешният одит ще се извърши от Звеното за вътрешен одит към МТИТС.", "date": "2018.01.26", "title": "Спешно проверяват кой колко работи в БДЖ"}
{"url": "https://news.bg/crime/mitnicharite-hvanaha-7200-tabletki-za-polova-mosht.html", "text": "Митничарите хванаха 7200 контрабандни таблетки за полова мощ и 250 кутии цигари без акцизен бандерол на ГКПП Капитан Андреево, съобщиха от агенция \"Митници\".На 20 януари 2018 г. на входящо трасе на МП Капитан Андреево пристига товарен автомобил с турска регистрация, пътуващ от Турция за Западна Европа.Шофьорът на камиона представя редовни документи за превозваната стока - плодове и зеленчуци на митническите служители.Той декларирал, че пренася и 22 кутии без акцизен бандерол, които са задържани с разписка за поставяне под митнически режим. Товарният автомобил е селектиран за щателна митническа проверка, при която са установени фабрични кухини в шофьорската кабина. В тях са открити 1200 блистера по 6 таблетки \"Sildenafil Vegal- Extra Cobra\" - генерик на известната Виагра.Открити са и 250 кутии цигари без акцизен бандерол, укрити в дюшека на леглото в шофьорската кабина.Митничарите съставили акт на шофьора, който е 45-годишен турски гражданин. Сумата от 9000 евро е задържана за обезпечение на евентуални вземания по съставения акт. Образувано е административнонаказателно производство.", "date": "2018.01.26", "title": "Митничарите хванаха 7200 таблетки за полова мощ"}
{"url": "https://news.bg/politics/neno-dimov-s-nostalgiya-si-spomnya-skite-na-vitosha.html", "text": "Министърът на околната среда и водите Нено Димов сподели по време на парламентарния контрол, че с носталгия си спомня ските на Витоша.Иначе той отговаряше на въпрос за развитието на Витоша. В момента се изготвя екологична оценка на Витоша. За да се ускори развитието на планината се обмисля дали да не се измени текущия план на Витоша.Той спира развитието на Витоша от десетилетие, каза Димов. Не трябва да се отлага във времето развитието на Витоша, по мнението му. Екоминистърът е категоричен, че планината трябва да се върне на софиянци.По-рано днес, Нено Димов обяви протеста за Пирин като политически. Водели го партии неуспели да влязат в парламента. \"Този протест много ясно виждаме, че е политически. От самото начало беше политически\".\"Голяма част от хората, които протестират, вероятно не си дават сметка за какво точно протестират. Не става дума за 48% строителство, а за 2%, на които и в момента може да се прави спортна инфраструктура. Лифтът ще бъде нищожен процент от тези 2%\", допълни министърът.", "date": "2018.01.26", "title": "Нено Димов с носталгия си спомня ските на Витоша"}
{"url": "https://news.bg/politics/simeonov-podkrepi-zapadnite-balkani-na-kontsert-v-budapeshta.html", "text": "Заместник министър-председателят Валери Симеонов приветства гостите на концерта в изпълнение на камерен оркестър \"Софийски солисти\" по повод откриване на Българското председателство на Съвета на Европейския съюз, проведен в Базиликата \"Свети Стефан\" в Будапеща.В словото си вицепремиерът отбеляза хилядолетната история на българската държава, успяла да съхрани и развие до днешните им измерения европейската култура, ценности и постижения като създаването на славянската писменост от светите братя Кирил и Методий. Валери Симеонов посочи, че вече 11 години България е предвидим и надежден европейски партньор, който аргументирано и конструктивно отстоява своите интереси.Изказването постави основен акцент и върху подкрепата, която България ще продължи да дава на страните от Западните Балкани в техните усилия да изпълнят критериите за членство в Европейския съюз. България се е доказала и ще продължи да се доказва като добър и загрижен съсед в един все още нестабилен регион, чиято стабилност, просперитет и принадлежност към европейските ценности пряко касае сигурността и благоденствието на Европа и на всеки европейски гражданин.", "date": "2018.01.26", "title": "Симеонов подкрепи Западните Балкани на концерт в Будапеща"}
{"url": "https://news.bg/politics/bsp-skochi-na-uchebnite-programi-po-istoriya.html", "text": "БСП в защита на историята в десети клас. На брифинг в НС Ирена Анастастова критикува новите учебни програми. Червените са поискали всички предложения, направени в хода на общественото обсъждане за програмата.Наяве излизат разликите в предложенията и крайния резултат, по думите й. Материалите не били публикувани на сайта на МОН, както би трябвало да се обяви за широката общественост. Децата трябва да усвоят понятия като терор, комунистически интернационал,насилствено изселване и др.Няма нищо за еврейското депортиране. Според левицата има целенасочено пропускане на някои термини. Столетницата иска да види кой е направил тези предложения. Видни историци, според Анастасова, били изненадани от учебните програми.Все още ПГ на БСП не е обсъждала оставката на просветния министър Красимир Вълчев, както градската организация на столетницата. От БСП искат да видят качество в учебните програми. В момента ПГ на БСП не иска оставката на Красимир Вълчев, обясни Анастасова.Изчакват развитие по въпроса. Историята се изучава с факти, смята социалистката. Оказва се, че сред историците, съставителката на учебната програма по предмета, не е позната. В същото време не са включени имената на видни историци от СУ в обсъждането на програмата.В парламента просветният министър Красимир Вълчев поясни, че много автори са правили предложения за учебните програми. Програмата е балансирана, не съдържа крайности, нека не е я използваме за политизация, призова Вълчев.Под 8% са били предложенията, направени след общественото обсъждане.Красимир Вълчев поясни, че се изучават всички периоди от българската история, което означава, че ще се изучава и фашизмът, и национал-социализмът, но в друг клас.Министърът не е оказвал влияние върху предложенията за учебната програма по история.", "date": "2018.01.26", "title": "БСП скочи на учебните програми по история"}
{"url": "https://news.bg/int-politics/rusiya-gotvela-udar-sreshtu-infrastrukturata-na-velikobritaniya.html", "text": "Русия може да предизвика \"хиляди и хиляди и хиляди жертви\", парализирайки стратегически обекти от инфраструктурата на Великобритания. Това предупреди британският военен министър Гавин Уилямсън в интервю за в. \"Дейли Телеграф\".По думите му, Москва шпионирала мрежите за доставка на електричество, което би могло да предизвика \"тотален хаос\" в страната, ако бъдат прекъснати.Според Уилямсън това е \"истинска заплаха, пред която страната е изправена в момента\".\"Защо те продължават да снимат или да наблюдават електрическите централи? Защо те наблюдават интерконекторите, които докарват газ в нашата страна\", пита Уилямсън.\"Те наблюдават тези пунктове, защото мислят, че това са начини, по които да атакуват Великобритания\", допълва той.Преди дни началникът на британската армия сър Ник Картър предупреди, че Обединеното кралство се затруднява да се съревновава с военните способности на Русия.Великобритания разполага с четири подводни електропровода, свързани с континента и още четири газопровода за внос на енергия в страната.Уилямсън, който стана военен министър през ноември 2017 г., подчерта, че Русия проучвала тези видове енергийни връзки и би желала да предприеме действия, които \"всяка друга страна би разглеждала като напълно неприемливи\".По думите му, руснаците нямало да дебаркират с кораби на някой британски бряг или плаж, а щели да се опитат да причинят колкото се може повече вреди и \"болка\" на Великобритания чрез дестабилизирането на икономиката, разрушаването на инфраструктурата и др. подобни.Лондон на няколко пъти вече разкритикува предполагаемата руска намеса. Британският премиер Тереза Мей спомена през ноември за враждебни действия от страна на Русия. Кийрън Мартин, шефът на Националния център за киберсигурност пък каза, че руската намеса се е изразила миналата година в атаки срещу британски медии, телекомуникациите и сектора на енергетиката.", "date": "2018.01.26", "title": "Русия готвела удар срещу инфраструктурата на Великобритания "}
{"url": "https://news.bg/tourism/angelkova-dogovarya-investitsii-sas-sauditska-arabiya-ot-davos.html", "text": "Министърът на туризма Николина Ангелкова разговаря с министъра на финансите на Саудитска Арабия Мохамед Ал Джадаан в рамките на Световния икономически форум в Давос. Те обсъдиха възможностите за инвестиции и потвърдиха договореностите, постигнати при визитата в Рияд на българската делегация, водена от премиера Бойко Борисов. Коментиран е и напредъкът в сътрудничеството между двете държави.Над 8,4 млн. чуждестранни туристи са посетили България в периода януари-ноември миналата година, каза министър Ангелкова. Тя уточни, че се отбелязва ръст от 7,3 процента спрямо същия период година по-рано. Приходите от международния туризъм за периода са 6,6 млрд. лева и са нараснали с 9,1 на сто в сравнение с периода януари-ноември 2016 г.България регистрира един от най-сериозния ръст на БВП в Европа - 3,9% на годишна база за третото тримесечие на 2017 г., отбеляза министърът на туризма. Тя допълни, че министерството работи активно за популяризирането на страната като целогодишна туристическа дестинация. Друга основна цел е привличането на инвеститори в туризма. По тази причина институцията създаде Карта на инвестиционните проекти в сектора, която усилено се промотира пред чуждестранни вложители. В нея влизат над 30 обекта.На срещата са обсъдени възможности за популяризиране на културно-историческото наследство на България и Саудитска Арабия. Двете страни ще обменят опит по отношение на редица маркетингови проекти и реклама в туризма.През октомври 2016 г. между Република България и Саудитска Арабия е подписан Меморандум за разбирателство за сътрудничество в областта на туризма. Целта на документа е страните да представят потенциалните си възможности за туризъм, да насърчават взаимните инвестиции, да подкрепят съвместни туристически и културни мероприятия и да си сътрудничат активно по инициативи на международни институции като Световната организация по туризъм към ООН.", "date": "2018.01.26", "title": "Ангелкова договаря инвестиции със Саудитска Арабия от Давос"}
{"url": "https://news.bg/health/gripna-epidemiya-v-sofiya-grad.html", "text": "От утре 27 януари е обявена грипна епидемия на територията на София-град. Това стана ясно от заповед на директора на Столична регионална здравна инспекция.Ограничават се провеждането на профилактичните и планови действия в лечебните заведения, детските и женските консултации, ваксинациите и свижданията в болниците.В столицата от 29 януари понеделник до края на учебната седмица - 2 февруари училищата ще бъдат в грипна ваканция.МОН подготвя указания към училищата заради грипната ваканция с София, която съвпада с края на първия срок. Това стана ясно от думите на министъра на образованието Красимир Вълчев. Имаме епидемиологична обстановка, длъжни сме да обявим грипна ваканция, изтъкна той.РЗИ-Хасково е издало предписание за преустановяване на учебната дейност на територията на общините Хасково, Любимец, Симеоновград, Харманли и Стамболово, считано от 29 януари 2018 г. до 31 януари 2018 г., включително.Обявена е и грипна епидемия в Габрово.Към момента епидемия има в Трявана, Бургас, Дряново, Димитровград, Стара Загора, Ямбол", "date": "2018.01.26", "title": "Грипна епидемия в София-град"}
{"url": "https://news.bg/education/spetsprokuraturata-pogna-shestima-za-nezakonen-priem-na-studenti-v-mu.html", "text": "Специализираната прокуратура за повдига обвинения на участници в група за незаконен прием на студенти в Медицински университет София, съобщава БНР. Обвинените са шестима, сред които и студент на университета, които е набирал кандидат-студенти от чужбина, предимно Великобритания. Ваньо Митев сега отново е подсъдим  във връзка с работата му преди да е начело на Медицинския университет.Обвиненията към него са и като ръководител на организираната престъпна група. Останалите обвинени не са назовани поименно, заради презумпцията за невиновност. Обвинените са с мерки за неотклонение пускане под гаранция. Паричната гаранция е в размер на 200 хил. лв.По първоначална информация те са записали око двайсетина студенти, не преминали нужните изпити. Цената за това била около 40-50 хил. евро. От прокуратурата подозират, че броят на обвинените ще расте.Това се случва седмица след акцията на ГДБОП и агенти от ДАНС в Медицинския университет.Миналата седмица министърът на образованието Красимир Вълчев изтъкна, че е нужно да оставим \"институциите, органите които работят да си свършат работа\". От 2016 г., одит на Медицински университет няма. \"Одита беше абсолютно всеобхватен. Тук става въпрос за нови случаи\", категоричен беше Вълчев. Той обясни, че не мисли, че има основание за спиране на акредитацията на висшето учебно заведение.Припомняме, че миналата седмица ГДБОП и ДАНС проведоха акция в Медицинския университет в София. По първоначална информация става дума за корупционна схема, свързана с приема на чуждестранни студенти.Запечатани бяха кабинетите на ръководството и администрацията за щателна проверка. В Медицинския университет фиктивно били записани десетки чуждестранни университети, за да се гарантира пребиването им в страната.Бившият ректор на Медицинския университет в София  вече са предадени на . Разкритията, включително и блокиране на Общото събрание на МУ и влизане на разследващи в университета стана през 2016 година.", "date": "2018.01.26", "title": "Спецпрокуратурата погна шестима за незаконен прием на студенти в МУ"}
{"url": "https://news.bg/politics/s-pesni-i-tantsi-balgarskiyat-tribagrenik-se-razvya-v-bryukselskoto-kmetstvo.html", "text": "За пръв път кметът на Брюксел покани страна председател на Съвета на ЕС да постави символично националното си знаме в кметството на столицата на Белгия и Европейския съюз.Това се случи, когато в присъствието на дипломати, български и белгийски граждани посланик Мая Добрева връчи българския флаг на кмета Филип Клос. В приветствените си слова двамата изтъкнаха ролята и значението на Българското председателство и подчертаха общите елементи в историята на двете държави. Кметът Клос постави знамето на България на специалното почетно място в тържествената Готическа зала на кметството.Прозвучаха химните на България и на Европа в изпълнение на пианистката Весела Дякова и баритона Иван Тирион. Те изпълниха също три миниатюри на Димитър Ненов и откъс от операта \"Кармен\" от Жорж Бизе. Кметът и гостите се насладиха и сърдечно аплодираха музикантите и танцьорите от фолклорна формация \"На хорото в Брюксел\", които завършиха програмата с традиционни български танци.", "date": "2018.01.26", "title": "С песни и танци българският трибагреник се развя в брюкселското кметство"}
{"url": "https://news.bg/economics/shveytsarskite-investitsii-v-balgariya-sa-eur128-mln-za-9-mesetsa.html", "text": "Инвестициите от Швейцария в България са в размер на 128.3 млн. евро. Това е само за първите девет месеца на 2017 г., заяви министърът на икономиката Емил Караниколов по време на среща с Българо-швейцарската търговска камара. На събитието присъстваха представители на над 40 компании, съобщиха от Министерството на икономиката.За периода януари-септември 2017 г. износът за Швейцария е в размер на 100.5 млн. евро /0.5% дял от общия износ и 28-мо място в българския износ/. Вносът от Швейцария е в размер на 145.9 млн. евро (ръст от 0.8%, 0.7% дял от общия внос, 25-то място във вноса).Министър Караниколов посочи, че Швейцария е сред водещите инвеститори в България. За последните 20 години преките нетни чуждестранни инвестиции са близо 2 млрд. евро.Министърът на икономиката изказа специална благодарност към швейцарските фирми в страната ни за подкрепата им за реализацията на пилотен проект \"Швейцарска подкрепа за въвеждане на принципите на дуалното обучение в българската образователна система\". Той е известен още като проекта \"ДОМИНО\". \"Над 55 български ученици се обучават в швейцарски фирми по проекта\", изтъкна Караниколов.Пред представителите на Българо-швейцарската камара министър Караниколов представи и мерките за подобряване на бизнес средата, насърчаване на инвестициите, провеждане на политиките за насърчаване на малки и средни предприятия. Той разясни и приоритетите областта на икономиката по време на Българското председателство на Съвета на ЕС.", "date": "2018.01.26", "title": "Швейцарските инвестиции в България са €128 млн. за 9 месеца"}
{"url": "https://news.bg/int-politics/erdogan-plashi-da-razshiri-ofanzivata-kam-drugi-gradove-v-severna-siriya.html", "text": "Президентът на Турция Реджеп Тайип Ердоган обеща да \"прочисти\" екстремистите от пограничните райони на Турция със Сирия, изтъквайки, че Анкара може да разшири настоящата си военна операция в Северозападна Сирия на изток чак до границата с Ирак, съобщава \"Ройтерс\".Говорейки пред местни управници от своята управляваща Партия на справедливостта и развитието, Ердоган подчертал, че след продължаващата операция на Турция в контролирания от сирийските кюрди анклав Африн в Северозападна Сирия, турската армия ще продължи на изток, включително и в град Манбидж, който също е контролиран от сирийските кюрди.Около 2000 американски военнослужещи понастоящем са разположени в Манбидж заедно с \"Отрядите за народна защита\" на сирийските кюрди, които Турция разглежда като терористична организация. В Манбидж има и около 10 хил. бойци от Сирийските демократични сили, които САЩ подкрепят. Турско настъпление на изток може допълнително да вложи отношенията между Анкара и Вашингтон.  ", "date": "2018.01.26", "title": "Ердоган плаши да разшири офанзивата към други градове в Северна Сирия"}
{"url": "https://news.bg/crime/piyan-voenen-se-vryaza-s-kolata-si-v-mikrobus-kray-kazanlak.html", "text": "Пиян военен се вряза с колата си в микробус. Той се е движел от Карлово към Казанлък с личния си автомобил Фолксваген, когато застига товарен микробус и го блъска отзад, съобщава БГНЕС.Според водача на буса, виновният се е движел с над 120 км/ч.От удара микробусът се преобръща в крайпътната канавка, няма тежко пострадали при този инцидент. Алкохолът в издишания въздух на военния е 1,98 промила. Ще бъде задържан за 24 часа.", "date": "2018.01.26", "title": "Пиян военен се вряза с колата си в микробус край Казанлък"}
{"url": "https://news.bg/int-politics/tramp-se-nadyava-da-provede-diplomaticheski-razgovori-s-rusiya-v-davos.html", "text": "Президентът на САЩ Доналд Тръмп обяви, че \"се надява\" да проведе дипломатически разговори с Русия по време на престоя си на Световния икономически форум, който се провежда в швейцарския град Давос, съобщават руските медии.Журналисти са го попитали дали възнамерява да се занимае с проблемите на отношенията между САЩ и Русия и да започне диалог с Москва. Тръмп отговорил с просто \"надяваме се\".През декември руският президент Владимир Путин пожела на американския си колега началото на \"прагматични отношения\" между двете страни, които са от полза на глобалната стабилност, в новогодишното си писмо, адресирано до Тръмп.По-рано този месец Кремъл също така предупреди Белия дом, че обвиненията на САЩ за предполагаемата намеса на Русия в американските вътрешни работи могат да навредят на съществуващите и бъдещите американско-руски дипломатически отношения.", "date": "2018.01.26", "title": "Тръмп се надява да проведе дипломатически разговори с Русия в Давос"}
{"url": "https://news.bg/crime/zadarzhaha-kontrabandni-tsigari-i-kolite-koito-gi-prevozvat.html", "text": "Митничарите на Русе пресякоха няколко опита за износ на български цигари към черния пазар на страни от Западна Европа. Опитите са станали на Митница Русе от 19 до 24 януари, съобщиха от агенция \"Митници\". Всички цигари и автомобили са задържани, уточниха от агенцията.Задържани са общо 20 815 кутии /416 300 къса/ и 4 автомобила, където са били укрити, пътуващите нелегално тютюневи изделия с български акцизен бандерол. Всички случаи са засечени в района на ГКПП-Дунав мост 1 при излизане от страната.Първите два случая са от вечерта на 19 януари 2018 година. Към 19.30 часа е спрян за проверка микробус с трима пътници, пътуващ от България за Западна Европа. От него са задържани над 2400 кутии цигари от различни марки с български акцизен бандерол. Стените и кухините на вратите на превозното средство буквално са били тапицирани с цигари. Митническите служители извадили тютюневи изделия от 5 различни тайни места в автомобила.Същата нощ около 23.30 часа митническите служители спират за проверка втори излизащ от страната пътнически микробус, в който освен шофьор, пътували още 5 лица.В хода на проверката инспекторите установяват, че подът на превозното средство е буквално постлан с цигари от различни марки с български акцизен бандерол. След демонтиране на седалките и махане на покритието от специално пригодена кухина в пода на микробуса са извадени общо 1810 кутии цигари.Цигарите са открити с помощта на митническо куче Рон.На 24 януари в рамките на 10 минути между 4.20 и 4.30 часа след анализ на риска, митничарите спират за проверка два идентични вана, превозващи на прикачени към тях платформи конструктивни елементи за пластмасова дограма. По документи стоката пътувала за Белгия.Митничарите разкрили, че те пренасят големи количества цигари. ПВЦ профилите били така наредени, че да образуват големи кухини, плътно запълнени с кашони с цигари. От едната платформа митническите служители извадили близо 25 мастербокса с цигари /12313 кутии/, а от втората - повече от 8 мастербокса /4340 кутии/ с цигари.Изнасянето на акцизни стоки, освободени на територията на страната, в търговски количества за други страни, следва да се извършва с опростен придружителен, съгласно чл. 76а от ЗАДС. Образувани са административнонаказателни производства.", "date": "2018.01.26", "title": "Задържаха контрабандни цигари и колите, които ги превозват"}
{"url": "https://news.bg/education/valchev-uspokoyava-che-nyama-da-ima-dzhendar-obuchenie.html", "text": "Няма да има джендър обучение. Това стана ясно от коментара на просветния министър Красимир Вълчев в парламента в отговор на въпрос за Истанбулската конвенция. Конвенцията е необходим документ за преодоляване и справяне с домашното насилие, изтъкна той. Няма да има промяна в учебните промени във връзка с конвенцията, увери министърът. Всичко, каквото се изисква от нас като държава по отношение на равнопоставеност на половете, вече е изпълнено като ангажимент и е заложено в учебните програми. Конвенцията не ни задължавала да правим промени в учебните планове.Припомняме, че Истанбулската конвенция предизвика сериозна полемика сред обществоти и спор между политическите формации. Още преди месец от ВМРО излязоха с официална позиция, в която изведоха опасенията си. Те се разтревожиха, че училищата ще подлежат на санкции, ако не позволяват на момчетата, които се идентифицират с женския пол, да използват тоалетните и баните на момичета и обратно. По тяхно мнение Конвенцията ще доведе до обвинения в насилие срещу родители, ако откажат да третират своето момиче като момче, при положение, че дъщеря им е пожелала това.Припомняме, преди два дни от БСП настояха , защото се създавало разделение в обществото. На брифинг в Народното събрание Корнелия Нинова обяви, че левицата внася закони, които да преборят насилието над деца и жени.Социалистите настояват да се проведе референдум \"за\" или \"против\" Истанбулската конвенция.", "date": "2018.01.26", "title": "Вълчев успокоява, че няма да има джендър обучение"}
{"url": "https://news.bg/health/459-uchilishta-sa-prazni-dnes.html", "text": "Високата заболеваемост в страната затвори 459 училища в страната днес, съобщи Министерството на образованието и науката.В област  днес не работят 121 училища. Ваканцията за учениците там ще продължи до 29 януари.В област Бургас затворените училища са 138. Там епидемията продължава до понеделник, 29 януари, включително.В София - област учебните занятия днес са преустановени в 98 училища.В област Видин няма да учат в 17 училища.В област Ямбол епидемията затвори 44 училища.В област Габрово - 19 училища.В област Хасково в 14 училища и днес няма учебни часове - ОУ \"Христо Ботев\" в село Крепост, ОУ \"Васил Левски\" в село Ябълково, ОУ \"Д. Матевски\" в град Меричлери, ОУ \"Христо Смирненски\" в село Радиево и .В област Кюстендил няма да има занятия в 7 училища - ОУ \"Н. Вапцаров\", СУ \"Хр. Ботев\" и ПГ в град. Бобов дол, ОУ \"Хр. Ботев\" в село Невестино, НУ \"Св. Св. Кирил и Методий\" в Раждавица, ОУ \"Хр. Павлович\" и СУ \"Св. Климент Охридски\" в град Дупница.В област Враца учениците от СУ \"Св. св. Кирил и Методий\" в град Криводол са освободени и днес.От 29 януари 2018 г., понеделник, до края на седмицата (2 февруари) е обявена грипна ваканция и за София-град.Припомняме препоръките на здравните инспекции към населението:                  - ограничаване контактите с болни хора,                  - особено тези с хронични заболявания, бременни жени и деца.", "date": "2018.01.26", "title": "459 училища са празни днес"}
{"url": "https://news.bg/politics/borisov-obsadi-razvitieto-na-gazovite-proekti-s-andryu-braun.html", "text": "Премиерът Бойко Борисов обсъди развитието на газовите проекти на територията на България с ръководителя на департамента за международен добив на нефт и газ на Royal Dutch Shell Андрю Браун. Това  на Световния икономическия форум, съобщиха от МС.Премиерът Борисов запозна Андрю Браун с развитието на проекта за изграждане на европейски газоразпределителен център \"Балкан\". Той изтъкна важността на проекта, като посочи, че ще допринесе за диверсификация на източниците и маршрутите на газ в България и Югоизточна Европа.Борисов посочи, че бъдещ добив от блок \"Хан Кубрат\" в Черно море е един от вариантите за диверсифициране на източниците.Андрю Браун изрази очакване компанията да започне сондажите в блока до края на тази или в началото на следващата година. Разрешението за търсене и проучване на компанията беше дадено от Министерския съвет на 16 октомври 2015 г. Според предварителни проучвания на компанията, очакванията им са да открият находища на петрол. Има и данни и за природен газ.Провеждането на конкурсите за търсене и проучване в дълбоко Черно море бе сред първите решения на правителството в енергийната сфера, припомнят от МС.", "date": "2018.01.26", "title": "Борисов обсъди развитието на газовите проекти с Андрю Браун "}
{"url": "https://news.bg/int-politics/tramp-nareche-falshiva-novinata-che-iskal-da-uvolni-razsledvashtiya-ruskata-saga.html", "text": "Президентът на САЩ Доналд Тръмп нарече \"фалшива новина\" информацията на американския в. \"Ню Йорк таймс\" за това, че е искал да уволни специалния прокурор Робърт Мюлър, който ръководи разследването за намесата на Русия в американските президентски избори и по-специално дали е имало таен сговор между предизборния щаб на Тръмп и Кремъл.\"Фалшиви новини, хора, фалшиви новини. Типичните фалшиви истории на Ню Йорк таймс\", настоя Тръмп на запитвания на журналисти, докато пристигаше в кулоарите на Световния икономически форум в Давос, където той ще изнесе реч по-късно днес.По-рано \"Ню Йорк таймс\" написа, позовавайки се на хора, запознати с въпроса, че американският президент е разпоредил Мюлър да бъде уволнен през юни 2017 г., но променил мнението си, след като съветникът в Белия дом Доналд Макган \"заплашил да подаде оставка, вместо да изпълни разпореждането\".", "date": "2018.01.26", "title": "Тръмп нарече \"фалшива\" новината, че искал да уволни разследващия руската сага"}
{"url": "https://news.bg/education/poveche-ot-polovinata-uchenitsi-ne-razbirat-tova-koeto-chetat.html", "text": "44% от учениците в училище не разбират математика, а 53% не разбират това, което четат. Това сочи Доклад за световното развитие на Световната банка на тема: \"Да се научим да реализираме обещаното от образованието\".Докладът не е посветен на България. Резултатите от него представи Хайме Сааведра, старши директор \"Образование\" в Световна банка. В своето експозе той акцентира върху три проблемни области - учебната програма, учителите и управлението на училищата и системата като цяло. Той бе категоричен, че учителят трябва да умее да работи в клас не само със средностатистическия ученик, но и с всеки ученик, независимо от знанията му, за да се постигне качество и в крайна сметка ученикът да получи определени компетенции.Така основен проблем, който възниква с разширяването на обхвата на учениците в образователната система е появата на училища, в които не се учи. Такъв проблем съществува в страните от Латинска Америка, както и в Африка, където процентът на учениците, които не разбират това, което четат достига до 90%.Министър Красимир Вълчев коментира, че доклад за световното развитие няма за цел да съпоставя, а по-скоро да открои общите управления и предизвикателствата, пред които са изправени образователните системи. \"Той ни провокира по редица важни теми. Това, което можем да кажем, четейки този доклад е, че сме по-убедени, че политиките, които сме формулирали са правилни\", заяви Вълчев.По думите му това, в което най-често се затрудняваме, е да намерим правилните инструменти и да концентрираме достатъчно ресурси не толкова само финансови, но и институционални, за да постигнем тези цели и да формулираме тези политики. \"Тези политики изискват многогодишни усилия, усилия, които надхвърлят мандата на едно правителство или на едно Народно събрание и аз много се надявам да има политически консенсус\", заяви Вълчев.Друго предизвикателство, отчетено в доклада е образованието на възрастните в училище, което непременно трябва да се случи предвид големия брой на ранно отпаднали ученици.", "date": "2018.01.26", "title": "Повече от половината ученици не разбират това, което четат"}
{"url": "https://news.bg/regions/7-signala-v-burgas-za-miris-na-gaz-vav-vazduha.html", "text": "В Регионалната инспекция по околната среда и водите в Бургас са получени 7 сигнала за задушлива миризма във въздуха на областния град, съобщи Нова. Сигналите са подадени от граждани днес сутринта, около 8 часа.Директорът на екоинспекцията в Бургас Тонка Атанасова обясни, че според сигналите във въздуха се усещала задушлива миризма на газ пропан-бутан. Също така сигналите са подадени от различни квартали на град.От РИОСВ са обходили всички станции, които работят на територията на града. При огледите е установено, че няма превишавания на нивата на въглеводороди във въздуха.Вероятно екоинспекцията ще изиска от рафинерията в Бургас обяснение за работата на съоръженията през изминалото денонощие.", "date": "2018.01.26", "title": "7 сигнала в Бургас за мирис на газ във въздуха"}
{"url": "https://news.bg/bulgaria/podkrepata-kam-politicheskite-sili-sashtata-kato-predi-tri-mesetsa.html", "text": "Липса на динамика в обществените нагласи се наблюдава в последното тримесечие. Това става ясно от първата част на проучването на изследователски център \"Тренд\". Изследването е проведено \"лице в лице\" с общо 1002 пълнолетни български граждани между 10 и 18 януари 2018 г.От данните на изследователски център \"Тренд\"  през януари основните партии и институции запазват сходни нивата си на подкрепа в сравнение с месеците ноември и декември.Управляващата партия - ГЕРБ - запазва мястото си на първа политическа сила с преднина от 3,5% пред основния си опонент БСП, сочат отговорите на респондентите.Сходна е подкрепата за ДПС и Обединени патриоти. Разликата между двете формации е по-малко от 1%. Заради малката разлика между тях \"Тренд\" не се ангажират да дават оценка, коя от двете формации би била трета сила в реална изборна ситуация.Реформаторският блок продължава да поддържа инерцията си, набиращ 1,9%. При запазване на тези нива на обществена подкрепа, за \"Воля\", която има 1,6%, би било предизвикателство попадането в ново Народно събрание.Динамика отсъства и при подкрепата на извънпарламентарните партии. \"Да, България\" получават 1,6% подкрепа, а ДСБ - 1%. От попитаните респонденти 37% декларират, че няма да упражнят правото си на глас.Парламентът остава с най-ниска положителна оценка за работата си (24%), докато 63% дават отрицателна оценка. Положителна оценка за работата на правителството дават 35% от пълнолетните български граждани.По-голямата част от отговорилите така подкрепят ГЕРБ, които са почти единодушни в добрите си оценки за кабинета. Симпатизантите на Обединени патриоти са по-разколебани в мнението си, но въпреки това почти две трети от тях поддържат подкрепата си за правителството.Динамика няма и при оценките за работата на президента в последните три месеца, като през януари 65% дават положителна оценка за нея, а една пета - отрицателна.", "date": "2018.01.26", "title": "Подкрепата към политическите сили същата като преди три месеца"}
{"url": "https://news.bg/entertainment/127-godini-ot-rozhdenieto-na-uayldar-penfiyld.html", "text": "Търсачката \"Гугъл\" днес отбелязва 127-та годишнина от рождението на американския неврохирург Уайлдър Пенфийлд. Завършил е медицина в Принстънския университет, след което специализира в Оксфордския. Работил е основно в университет в Монрел, Канада. Той има съществен принос към диагностиката и лечението на епилепсията. Освен това е известен като един от първите, проучвал електрофизиологията и оперирането на пациенти, които са под частична анестезия. Носител е на престижни награди в областта. Умира на 85-годишна възраст. ", "date": "2018.01.26", "title": "127 години от рождението на Уайлдър Пенфийлд "}
{"url": "https://news.bg/press/stolichna-obshtina-vavezhda-zelen-bilet-ot-1-lev-gerb-otlaga-istanbulskata-konventsiya.html", "text": "Срещу замърсяването. \"Сега\":Столична община въвежда \"зелен билет\" от 1 левСтолична община одобри окончателно мерките срещу мръсния въздух в града, съобщава bTV. \"Зелен билет\" от 1 лев и затваряне на зони за паркиране при високо замърсяване са част от новите правила, които ще се прилагат в дни с по-сериозно замърсяване.При слабо замърсяване общината ще призовава да се ограничат автомобилите и при възможност твърдото гориво за отопление да се използва по-малко. Улиците ще се мият по-често.При по-силно замърсяване ще може да се паркира безплатно на входни артерии в града и да се стига с градския транспорт навътре в столицата. Грип.\"Монитор\":Всяко шесто школо в грипна ваканция Грипът затвори приблизително всяко шесто училище. 404 станаха школата в страната от общо 2380, в които днес нямаше учебни занятия поради висока заболеваемост, съобщиха от Министерството на образованието и науката. По-късно от здравното министерство съобщиха, че от утре грипна епидемия се обявява и за област Ямбол и община Габрово. Съответно класните стаи ще останат празни и там. В Ямбол няма да се учи до сряда включително, а в Габрово до понеделник включително.До второ нареждане се преустановяват детските и женските консултации свижданията в лечебните заведения за болнична помощ и провеждането на профилактични имунизации, съобщиха още от здравното министерство. Главният държавен здравен експерт д-р Ангел Кунчев обясни пред \"Монитор\", че болните се увеличават и в София-град и е възможно през следващата седмица епидемия да бъде обявена и в столицата. Днес пък грипът повали София-област. Спор. \"Монитор\":ГЕРБ отлага Истанбулската конвенция ГЕРБ отлага за известно време гласуването на ратификацията на Истанбулската конвенция, докато се проведат дебати и разяснителна кампания сред обществото. Това стана ясно от думите на шефа на ПГ на ГЕРБ Цветан Цветанов в парламента. Така ПГ на ГЕРБ са решили, че е нужно повече запознаване и информиране на гражданите, заради спекулациите, които се внушавали покрай конвенцията. \"В момента обществото сериозно е подведено\", обясни Цветанов. В тази връзка управляващите ще инициират серии от дебати, кръгли маси, разговори с експерти, академичната общност, неправителствени организации, включително и със Светия Синод, така че да разсеят всички съмнения. По тази причина се спира обсъждането и гласуването й в парламентарните комисии. Красимир Велчев, които оглавява комисията по вероизповедания, обяви, че документът няма да бъде обсъждан и отпада от дневния ред на неговата комисия, която всъщност е водеща по темата.Цветанов обясни, че конвенцията трябва все пак да се приеме до края на българското председателство на ЕС, а то пък изтича до края на юни. Той даде да се разбере,че това решение за отлагане на конвенцията е съгласувано с премиера Бойко Борисов. Ток. \"24 Часа\":Министър Петкова: Цената на тока на свободния пазар не влияе на тази на регулирания Смятам, че връзката, която бизнеса направи е напълно неоснователна. Няма как цената на електроенергията на свободния пазар да повлияе на тази на регулирания пазар. Това каза министърът на енергетиката Теменужка Петкова на заседание на парламентарната комисия по енергетика, предаде репортер на Агенция \"Фокус\". Когато става дума за свободен пазар, държавата няма как да го регулира. Цената на електроенергията се определя от търсенето и предлагането, обясни тя. \"Когато става въпрос за преекспониране на проблема, това трябва да се казва\", коментира още Теменужка Петкова. \"На срещата, на която бизнесът присъстваше, се направи предложение да се активира студеният резерв- на борсата има голямо предлагане и цената да падне. Обясних, че това няма как да стане\", посочи енергийният министър. Никога не бих си позволила да наруша закона. Ако бъде активиран студеният резерв трябва да са налице предпоставки за това, уточни Теменужка Петкова. Вчера разбирам, че бизнеса е пуснал сигнал до Комисията за защита на конкуренцията за монополното положение на двете държавни централи. Не мога да си го обясня, очевидно колегите имат мотиви, но е странно, поясни тя. Държавата ще направи всичко необходимо българският бизнес да бъде конкурентоспособен и смятам, че сме го доказали, заяви енергийният министър. С последните промени в Закона за енергетиката от 1 януари предприехме действия за въвеждане на регламент за правомощията на регулаторите. Той дава конкретни правомощия на регулаторите да извършват проверки и да изземват документи след решение на съда, каза още Теменужка Петкова.", "date": "2018.01.26", "title": "Столична община въвежда \"зелен билет\" от 1 лев; ГЕРБ отлага Истанбулската конвенция"}
{"url": "https://news.bg/world/tramp-predlaga-sdelka-za-grazhdanstvo-na-okolo-2-miliona-migranti-v-sasht.html", "text": "Американският президент Доналд Тръмп предлага на Конгреса законопроект, който проправя пътя към американско гражданство за около 2 млн. души, предаде Telegraph.co.uk. Те са нелегални имигранти, които са доведени в страната като деца. Законът е известен като \"Мечтателите\" и приемането му е основно искане на демократите. Припомняме, че споровете около гласуването на финансирането за правителството се въртяха именно около искането за узаконяването на тези мигранти в замяна. Тръмп ще поиска срещу закона финансиране в размер на 25 млн. долара за стената, която още в предизборната си кампания обеща да построи по границата с Мексико. Това са разкрили от Белия дом с обяснението, че вероятно компромисното предложение ще събере необходимите гласове. ", "date": "2018.01.26", "title": "Тръмп предлага сделка за гражданство на около 2 милиона мигранти в САЩ"}
{"url": "https://news.bg/world/poveche-ot-40-zaginali-i-80-raneni-pri-pozhar-v-bolnitsa-v-yuzhna-koreya.html", "text": "Най-малко 41 души са загинали, а 80 други са били ранени при пожар в южнокорейска болница, предаде \"Ройтерс\".Десет ранени са в по-тежко състояние. Броят на жертвите и пострадалите от стихията непрекъснато нараства.  Пожарът е избухнал рано сутринта местно време. Предполага се, че огънят е тръгнал от първия етаж, където се намира спешното отделение.Снимки в медиите показват напълно унищожените помещения. Градът, в който се намира болницата е на около 270 км югоизточно от столицата Сеул.Евакуирани са около 200 души. Претърсена е болницата за оцелели. Правителството е предоставило пълна екипировка на пожарникарите. Това е било решено на спешно заседание, на което са присъствали президентът и премиерът на страната.  Тече разследване, което трябва да установи причините за трагедията. Припомня се, че при пожар в жилищна сграда в страната преди месец загинаха близо 30 души. ", "date": "2018.01.26", "title": "Повече от 40 загинали и 80 ранени при пожар в болница в Южна Корея "}
{"url": "https://news.bg/world/tramp-opital-da-uvolni-malar.html", "text": "Американският президент Доналд Тръмп е направил опит да отстрани Робърт Мълър, спецпрокурора, който разследва руската намеса в последните президентски избори, съобщиха световните информационни агенции. Това е станало миналия юни. Като причина Тръмп изтъкнал конфликт на интереси. По-късно обаче държавният глава се е отказал от решението си, след като Мълър заплашил сам да се оттегли. Това са съобщили източници на The Times и Washington post. Тръмп изрази готовност да даде показания под клетва пред екипа на спецпрокурора. Това е изненадващо действие, след като преди даваше вид, че по-скоро иска да избегне тази среща. Наложи му се да отрича преди медии, че има намерение да уволни Мълър. Мълър има намерение да разпита бившия главен стратег на Тръмп - Стив Банън, за уволненията на съветника по националната сигурност Майкъл Флин и директора на ФБР Джеймс Коми.Според източниците, Банън ще даде показания до края на месеца, а разследването се приближава до вътрешния кръг на президента.", "date": "2018.01.26", "title": "Тръмп опитал да уволни Мълър "}
{"url": "https://news.bg/disasters/parizh-sas-speshni-merki-zaradi-opasnoto-pokachvane-na-sena.html", "text": "Властите във френската столица Париж взеха спешни мерки, след като нивото на река Сена се покачи опасно, предаде АФП.От тях ще бъдат засегнати транспортът и музеите. Някои музеи вече затвориха, в други са подготвени срещу наводнения. Евакуирани са били 400 души, 1000 са останали на тъмно заради аварии. Покачването се дължи на проливните дъждове в последно време и продължава, предупреждават властите. Очаква се в събота водите да достинат ниво от 6,2 метра. През месеците декември и януари в голяма част от страната паднаха количества валежи, които се приближават до рекорда от 1900 година. Тогава нивото на Сена достигна почти 9 метра. ", "date": "2018.01.26", "title": "Париж със спешни мерки заради опасното покачване на Сена "}
{"url": "https://news.bg/weather/predimno-slanchev-petak-1.html", "text": "Днес ни очаква предимно слънчево и тихо време. Това съобщиха от НИМХ на БАН.Максималните температури ще са между 1 и 6 градуса. Не се очакват валежи. Атмосферното налягане е значително по-високо от средното за месеца и ще остае без същшествена промяна. През уикенда се очаква затопляне. ", "date": "2018.01.26", "title": "Предимно слънчев петък "}
{"url": "https://news.bg/int-politics/ep-zashtitava-pchelite-i-se-bori-sreshtu-falshiviya-med.html", "text": "Пчелите не само играят съществена роля в нашата околна среда, но са важни и за икономика. Европейският парламент иска мерки за по-добра защита и борба с фалшивия внос на мед.Пчелите опрашват културите и дивите растения, което помага да се поддържа биоразнообразието. 84% от растителните видове и 76% от производството на храни в Европа зависят от опрашването от пчели. В икономически параметри, това са 14,2 милиарда евро годишно.Въпреки това, през последните няколко години пчеларите алармират за намаляващия брой пчели и пчелни семейства и колонии. Възможни причини за този спад са интензивното земеделие и използването на пестициди, лошото хранене на пчелите, вирусите и атаките на инвазивни видове (като Varroa destructor, азиатски стършел, малък кошерен бръмбар), както и екологични промени и загуба на местообитания.Комисията по селско стопанство на ЕП прие доклад, в който се призовава за повече действия за защита и по-добра подкрепа на европейския пчеларски сектор. Мерките в доклада включват: Увеличаване на средствата за националните програми за пчеларство; Подобряване на здравето на пчелите (например чрез забрана на вредни пестициди, повече научноизследователски или развъдни програми); По-добра защита на местните и регионални сортове пчелиВ ЕС има около 17 милиона пчелни кошери и 600 000 пчелари, произвеждащи около 250 000 тона мед всяка година. ЕС е вторият по големина производител на мед след Китай. Основните страни, произвеждащи мед през 2015 г., са Румъния, Испания и Унгария. ЕС обаче също внася мед, за да покрие вътрешното си потребление, основно от Китай.Медът е третият най-фалшифициран продукт в света. ЕС определя меда като естествена сладка субстанция и суздава  в директивата за меда, основана на високи стандарти.Има проблем с продуктите, които трябва да отговарят на тези стандарти. Според изследване на ЕС, 20% от пробите, взети на външните граници на ЕС и вносители, не отговарят на високите стандарти на ЕС. Това може да се дължи например на добавен захарен сироп в продуктите или медът е събран твърде рано и след това изкуствено изсушен.Евродепутатите искат да се борят срещу разпространението на фалшив мед на пазара на ЕС, защото това също оказва и натиск върху европейските пчелари, води до спад в цените и повдига въпроси за защита на потребителите.Ето защо те искат мерки за подобряване на процедурите за тестване и засилване на инспекциите по вноса, да се откриват случаите на фалшифициране на мед и по-високи санкции за измамниците. ЕП също така иска да се подобри етикетирането, за да се гарантира, че потребителите знаят от коя държава идва продуктът.Докладът, приет от комисията по селско стопанство, също така иска да насърчи консумацията на мед и ползите за здравето, особено сред децата в училищата.", "date": "2018.01.26", "title": "ЕП защитава пчелите и се бори срещу фалшивия мед"}
{"url": "https://news.bg/politics/tsvetanov-useshtaniyata-v-ms-byaha-che-konventsiyata-ne-predizvikva-protivorechiya.html", "text": "Замисляте ли се какво причиняваме на тези един милион жени, подложени на домашно насилие? Това попита председателят на ПГ на ГЕРБ Цветан Цветанов в ефира на bTV. Цветанов обясни, че Европейският съюз се присъединява към Истанбулската конвенция. Това означава, че всички държави-членки я подписват.18 от държавите в ЕС вече са ратифицирали документа и Конвенцията е приета. В другите държави процесът продължава. По думите на Цветанов е необходимо създаването на интегритет на всички институции.Цветанов обясни, че в МС усещанията са били, че Конвенцията не предизвиква противоречия между политическите сили. Като доказателство той посочи всичко, което БСП са правили като инициативи и кампании.\"В тази връзка, ето кампанията, която са правили БСП - \"Чуй ме\", \"Виж ме\", имали са кръгли маси за стартирането на процеса за Истанбулската конвенция. Това са официални документи. Това е и подписка точно в духа да се приеме по-бързо Истанбулската конвенция. Има парламентарно питане към министър Цецка Цачева кога и защо не се приема Истанбулската конвенция към края на 2017 г. от две народни представителки от БСП\", заяви Цветанов.Много по-консервативни държави извън Съюза са приели Конвенцията и проблем няма, казва Цветанов.Той недоумява поведението на БСП и предполага, че действията им са търсене на политическо противопоставяне, подкрепяно от човека, който трябва да подкрепя и да бъде обединение на нацията. Нападаш, когато нямаш лични аргументи. Президентът иска да ни въвлича в постоянен конфликт, коментира Цветанов.Съпартиецът му Десислава Атанасова също кементира темата, но в ефира на Нова. Атанасова изтъкна, че ГЕРБ е единствената партия, която може да чуе аргументи. ГЕРБ искали диалог с гражданите. Това била причината да отложат Конвенцията, за да бъде обсъждана още. \"Има редица страхове по тази тема, според мен неоснователни, и затова решихме да дадем възможност за още сериозен дебат и разяснителна кампания какво е това Истанбулска конвенция\", обясни тя.\"Голяма част от коментаторите на този въпрос не са я чели. В обществото ни се насадиха страхове, които са в голямата си част безпочвени\", коментира депутатката. Десислава Атанасова отрече да е получавала SMS от премиерът Борисов и предложи телефона си, за да бъде проверенно. \"Готова съм да предоставя телефона си, за да проверите\", каза тя.Цветан Цветанов също заяви, че премиерът не е изпращал съобщения, за да се приеме Истанбулската конвенцията. Припомняме, преди два дни от БСП настояха , защото се създавало разделение в обществото. На брифинг в Народното събрание Корнелия Нинова обяви, че левицата внася закони, които да преборят насилието над деца и жени.Социалистите настояват да се проведе референдум \"за\" или \"против\" Истанбулската конвенция.Телевизионният водещ Слави Трифонов изказа възмущението си от действията на Нинова в публикация в профила си във Фейсбук. В поста си в социалната мрежа Трифонов изтъкна, че Нинова не признава, организираният от него референдум, но сега иска обществено питане за Истанбулската конвенция, за да събира \"народна любов\". Трифонов изказа и отвращението си от политиците в България.", "date": "2018.01.26", "title": "Цветанов: Усещанията в МС бяха, че Конвенцията не предизвиква противоречия"}
{"url": "https://news.bg/regions/so-otchita-ustoychivi-merki-vazduhat-v-stolitsata-ostava-mrasen.html", "text": "\"От декември досега са събрани 3200 гуми в столицата. Само за вчерашния ден имаме съставени 11 акта за района на \"Красна поляна\" за нерегламентирано събиране на отпадъци\", коментира пред БТВ зам.-кметът Йоана Христова от \"Зелена система, екология и земеползване\".Христова обясни, че това са част от продължителните устойчиви мерки, които би трябвало да намалят замърсяването на въздуха в столицата. Други такива мерки са по-честото миене на улиците, както и проектите за подмяна на отоплителните устройства в столицата.Столичната община прие и пакет от мерки срещу мръсния въздух в града, сред които \"зелен билет\" на цена от 1 лев и затваряне на зони за паркиране в центъра. \"\"Зелен билет\" ще бъде въвеждан когато имам данни от минимум две градски станции за два последователни дни, в които има повишение на замърсяването или на повишение, отчетено от 4 градски градски станции в един ден\", обясни Христова.Зам.-кметът допълни, че през февруари общината ще обяви две обществени поръчки за поставяне на повече сензори за измерване на въздуха в столицата.Също така, при законодателна промяна в бъдеще ще е възможно да се ограничава влизането на дадени автомобили в центъра на столицата и въвеждането на пълна забрана за автомобили в центъра в дни с високо замърсяване на въздуха. \"Това е когато всички автомобили бъдат обозначени за еврокласа си\", коментира Христова.Исканата от граждани пълна забрана на автомобилите в центъра и безплатния градски транспорт в дни със замърсяване, ще се въвежда само когато има наистина опасно високи нива на ФПЧ.\"Мерките на Столичната община за въздуха не обхващат главния замърсител - нерегламентираните начини за отопление\", смятат граждани от кварталите \"Красна поляна\" и \"Западен парк\", където от години се оплакват от замърсяването.\"Проблемите в \"Западен парк\" продължават и лятото. Всичко, което се събере и не може да се върне на вторични се изгаря, просто за да бъде изгорено. Свидетели сме на социален проблем от едни гета, който влияе на въздуха в столицата\", обяснява Симеон Серафимов. Има решение на столичната пожарна, че постройките в тези гета, които замърсяват най-много въздуха, са пожароопасни и няма как те да бъдат газифицирани, обяснява той.\"В бюджета на общината за 2018 г. няма мерки за събаряне на постройки, няма мерки за строене на нови социални жилища, няма програма как ще се отопляват те\", допълва Цветан Фиков от \"Красна поляна\".В неговия квартал масово се горят дрехи втора употреба, защото един килограм от тях струва 0,49 лева. \"Старата дограма също не се използва вече за отопление. Около 30 лв. струва един кубик стара дограма. За 30 лв. се купуват 70 кг. дрехи\", коментира Фиков.И двамата считат, че отделяните във въздуха вредни емисии няма как да бъдат измерени от станциите на СО, защото става въпрос за нефини прахови частици и отровни газове, които се получават при изгарянето на пластмаси и други.Жителите и на \"Красна поляна\", и на \"Западен парк\" готвят протести в началото на февруари с искания за продължителни мерки срещу мръсния въздух в столицата.", "date": "2018.01.26", "title": "СО отчита устойчиви мерки, въздухът в столицата остава мръсен "}
{"url": "https://news.bg/politics/neno-dimov-obyavi-protesta-za-pirin-kato-politicheski.html", "text": "Министърът на околната среда и водите Нено Димов обяви протеста за Пирин като политически. Водели го партии неуспели да влязат в парламента. \"Този протест много ясно виждаме, че е политически. От самото начало беше политически\", коментира министър Димов пред НоваТВ. \"Голяма част от хората, които протестират, вероятно не си дават сметка за какво точно протестират. Не става дума за 48% строителство, а за 2%, на които и в момента може да се прави спортна инфраструктура. Лифтът ще бъде нищожен процент от тези 2%\", допълни министърът.\"Лидерите на тези протести са политически партии, които не можаха да влязат в парламента\", обясни министър Нено Димов.\"През всичките години са се опитвали по друг начин, избягвайки демократичното представителство, да прокарват решения, които да спират развитието на България. На практика зимният туризъм в България е блокиран от десетилетия\", заяви Димов.\"Политически протести е има навсякъде в демократичния свят, нормално е да ги има и в България\", коментира тойМинистър Димов заяви още, че в глобалния индекс за екологична ефективност България е на 30 място в света, като през 2017 г. се е качила с 3 места. А по отношение на биоразнообразието и хабитатите от 64-то място се е качила на 23-о място.\"Много добре си гледаме околната среда\", заяви министърът.", "date": "2018.01.26", "title": "Нено Димов обяви протеста за Пирин като политически"}
{"url": "https://news.bg/society/videata-v-dom-hrizantema-bili-snimani-ot-rakovoditelkata-za-razvlechenie.html", "text": "Ръководителката и социалният работник в дом \"Хризантема\" в Габрово са снимали видеата с насилие над децата за удоволствие и развлечение. Това каза в ефира на bTV служителката Татяна Донева, заснета как удря едно от момичетата в дома.\"Чувствам се повече унизена, отколкото виновна\", заяви тя и допълни, че е била провокирана от ръководството.\"Тези клипове и всякакви други, които правеха по цял ден, ги използваха за развлечение\", обясни жената и добави, че са използвали децата за развлечение. \"Най-вече тази Веселка, която беше опасна за децата\", допълни Татяна Донева.За конкретното видео Донева обясни, че влиза в стаята да чисти, а стаята била пълна с фекалии. Бюрата, шкафовете, абсолютно всичко било изцапано стана ясно от думите й. Тя започнала да почиства, а в това време ръководителката и социалният работник казали тихо на ухо на Веска - \"Удари мама Таня\". Детето наричало Донева така.\"Тя, естествено, като умствено изостанало дете, реагира първосигнално, веднага върши това, което ѝ се каже. Удари ме веднъж в гърба, изтърпях го, но втория път, когато ме уцели в главата, наистина нервите ми не издържаха\", изтъкна жената.Тогава Донева я сложила на тоалетната и започнала да я бърше. \"Затова казах, че ме е гнус, просто инцидентно я ударих с парцала, и то не толкова силно. Това беше целият случай. Жалкото е, че нашите ръководители просто си правиха развлечение с децата\", обясни Донева.Донева заяви още, че когато от ръководството са ставали свидетели на насилие, не са й правили забележка, а използвали случаите за забавление и развлечение. Уволнената директорка на дома на Център за настаняване \"Хризантема\" Маринела Лазарова категорично отрече да е присъствала на тези видеозаписи. \"Вие допускате ли, че ако аз съм била там, тя ще прояви такова поведение на агресия\", възмути се Лазарова. Йорданка Милчева - социалният работник - твърди, че веднага е направила забележка на служителката, а записът е направен за доказателство.Директорът на дирекция \"Образование и социални дейности\" в община Габрово Даниела Василева отрече Маринела Лазарова да е подавала сигнали и да я е уведомявала за насилието още през 2016 г. Директорката все пак твърди, че Василева е запозната с видеото с Татяна Донева. Не била предприела никакви мерки. Йорданка Милчева също потвърди думите на Лазарова. \"Не ми е подаван сигнал за насилие спрямо децата. Ако имах такъв, моментално щях да реагирам\", настоя Василева. Видеоматериалът бил видян от нея едва на 15 януари.", "date": "2018.01.26", "title": "Видеата в дом \"Хризантема\" били снимани от ръководителката за развлечение"}
{"url": "https://news.bg/regions/zabravena-ranitsa-zatvori-stolichna-metrostantsiya.html", "text": "Влаковете от столичното метро преминаваха транзит през метростанция \"Младост-3\" в петък сутринта, забеляза репортер на News.bg.От \"Метрополитен\" уточниха, че забравена раница на метростанция \"Младост-3\" е причина за тази мярка. Инцидентът е станал сутринта. За по-малко от час пътниците не са допускани до перона.Край на неудобството е сложила собственичката на раницата, която се е появила и е взела личните си вещи, съобщиха от СДВР.", "date": "2018.01.26", "title": "Забравена раница затвори столична метростанция "}
{"url": "https://news.bg/politics/ogranichavat-monopola-v-avtorskite-prava.html", "text": "Ограничават монопола в авторските права. Това стана след като парламентът прие нужните законодателни изменения на първо четене.Промените в Закона за авторското право са стъпка към демонополизация на съществуващите организации за колективно управление на права, коментира Христиан Митев.По думите му, ограничавайки съществуващото господстващо положение на организации за колективно управление на права, законопроектът въвежда нов субект. Това са така наречените независими търговски дружества.Те ще са с основен предмет на дейност управление на авторски и сродни права. Това ще доведе до по-голяма конкуренция на пазара.Промените, които бяха приети на първо четене в пленарна зала са свързани с въвеждането на Директива на Европейския съюз и на Съвета от 2014 г.България трябваше да въведе тази директива до април 2016 г. Това обаче не стана факт. Законопроектът се внася сега, за да се предотврати заплахата страната ни да плаща по 20 хил. евро на ден неустойки и санкции.", "date": "2018.01.26", "title": "Ограничават монопола в авторските права"}
{"url": "https://news.bg/world/filipinite-gotvyat-trimesechno-izvanredno-polozhenie-zaradi-vulkana-mayon.html", "text": "Филипините се подготвят за евентуално тримесечно извънредно положение в районите около изригващия вулкан Майон, който вече наложи евакуирането на повече от 81 000 души, съобщава агенцията за бедствия в страната, цитирана от \"Ройтерс\".Вулканът Майон в провинция Албай продължава да изхвърля лава и пепел, допълват вулканолози. \"Ние се подготвяме за три месеца, за тази извънредна ситуация\", коментира Ромина Марасиган, цитирайки подобни ситуации по време на предшестващи изригвания на вулкана висок 2 462 метра.\"Изселените семейства може да се наложи да останат в центровете за евакуация за този дълъг период , допълва тя. Хранителни и други консумативи са осигурени, но се увеличават притесненията за здравните и хигиенни условия във всички 69 временни заслона извън опасната зона.\"Респираторните заболявания са възможни поради изхвърлената пепел. Оставаме нащрек,\" коментира Марасиган на брифинг и добавя, че 69 672 души са настанени в училища, а близо 12 000 са приютени в палатки или са при роднини.Здравни работници дават безплатни прегледи и лекарства на възрастните жени и деца в центровете за евакуация, но няма достатъчно тоалетни. \"Провинцията прави всичко възможно\", за да изпълни тези санитарни изисквания, коментира Нестор Сантяго, помощник-секретар в министерството на здравеопазването.Броят на отменените полети е нараснал до 97, съобщава още агенцията за бедствия. Вулканолози отчитат седем момента на интензитет за няколко минути в продължение на 21 часа от четвъртък сутринта. Фонтани от лава достигат височина от 150 до 500 метра, придружени от пепел на височина до 3 километра над кратера.", "date": "2018.01.26", "title": "Филипините готвят тримесечно извънредно положение заради вулкана Майон"}
{"url": "https://news.bg/crime/po-dobri-usloviya-v-zatvorite-u-nas-otchita-evropeyskiyat-komitet-protiv-iztezaniyata.html", "text": "\"Искам да подчертая, че един такъв проект е от особено значение. Знаем, че има определени проблеми по отношение прилагането на решенията на ЕСПЧ, но той е осъзнат и по него се работи.\".Това заяви Николай Проданов - заместник-министър на правосъдието, по време на заключителната конференция \"Подкрепа за изпълнението на решенията на Европейския съд по правата на човека и на стандартите и препоръките на Европейския комитет за предотвратяване на изтезанията и нечовешкото и унизително отнасяне или наказание в България\".При последното посещение на Европейския комитет против изтезанията те изразиха удовлетвореност от направеното за условията в местата за изтърпяване на наказанията, добави Проданов.Свилен Цветанов - главен директор ГД\"ИН\" заяви, че за тях са важни всички изводи и препоръки, които могат да подобрят работата им. Той призна, че наистина има проблеми, които през годините са загърбвани, но сега те се решават. По-мащабно са решени материално-битовите условия в затворите, повишава се капацитетът на персонала.", "date": "2018.01.26", "title": "По-добри условия в затворите у нас, отчита Европейският комитет против изтезанията"}
{"url": "https://news.bg/politics/patsienti-podkrepyat-proekt-za-kupuvane-na-lekarstva-bez-obshtestvena-porachka.html", "text": "Пациентски организации подкрепят законопроект, според който може да се купуват лекарства и без провеждане на обществена поръчка, пишат в открито писмо от пациентските организации.Проектът за промени в Закона за обществени поръчки за закупуване на лекарствени продукти е внесен от председателя на здравната комисия д-р Даниела Дариткова и от председателя на правната комисия Данаил Кирилов в 44-то народно събрание.В списъка се включват лекарства, разрешени за употреба в Европейския съюз и от Закона за лекарствените продукти в хуманната медицина (ЗЛПХМ), но не се разпространяват в България и са без алтернатива у нас.От пациентските организации уточняват, че промените касаят най-вече деца с редки заболявания. Като член на Обществения съвет на Фонда да лечение на деца съм изразявала желание за разрешаване на този казус, затрудняващ и бавещ лечението на децата. Поради спецификата на тези заболявания трудно се прави прогнозиране и планиране на обществена поръчка за закупуването на тези медикаменти, уточняват от организациите.Започването на навременно лечение на тези заболявания налага осигуряването на нужните лекарствени продукти в много кратки срокове.Медикаментите, за които се правят законовите промени, не подлежат на ценова регулация у нас и в голяма част от случаите имат един доставчик, което изключва конкуренция между тях. Това обезсмисля провеждането на обществена поръчка, чиято цел е в условията на пазарна конкуренция да бъде осигурена доставка на медикаменти при максимално изгодни условия.Писмото е подписано от пациентски организации \"Заедно с теб\", Асоциация за репродуктивно здраве, бременност и грижи за децата \"Усмихни се\", Алианс на трансплантираните и оперираните АТО \"Бъдеще за всички\".", "date": "2018.01.26", "title": "Пациенти подкрепят проект за купуване на лекарства без обществена поръчка "}
