{"url": "https://news.bg/int-politics/tramp-shte-blokiram-pravitelstvoto-ako-demokratite-ne-glasuvat-zakona-za-granichnata-ohrana.html", "text": "Американският президент Доналд Тръмп заплаши да спре работата на федералното правителство, ако демократите в Конгреса не подкрепят законопроекта му за охрана на границите, който регламентира и изграждането на стената по границата с Мексико.Той публикува коментар по темата в социалната мрежа Туитър.\"Готов съм да парализирам работата на правителството, ако демократите не гласуват за сигурността на границите, включваща изграждането на стената! Трябва да се откажем от Лотарията, политиката на хващане и освобождаване (на незаконно влизащите в страната - б. р.) и други подобни. И накрай, трябва да преминем към система за имиграция, основана на заслугите. В страната ни трябва да идват стойностни хора.\" - пише Тръмп.", "date": "2018.07.29", "title": "Тръмп: Ще блокирам правителството, ако демократите не гласуват закона за граничната охрана"}
{"url": "https://news.bg/int-politics/erdogan-zaplashi-sasht-ako-ne-im-dostavyat-iztrebiteli-f-35.html", "text": "Турция ще прибегне до международен арбитраж, ако САЩ блокират продажбата на изтребители на F-35 на Анкара.Това предупреди турският президент Реджеп Тайип Ердоган, цитиран от турската телевизия \"Хабертюрк\".Ердоган също така заяви, че Турция е поискала помощ от САЩ за осигуряването завръщането в Турция на турската гражданка Ебру Йозкан, която е задържана в Израел.Преди дни висш турски представител нарече \"напълно неоснователни\" твърденията, че е имало тройна сделка между Турция, САЩ и Израел за освобождаване на арестанти, включително Йозкан и американския пастор Андрю Брънсън, който е арестуван в Турция. ", "date": "2018.07.29", "title": "Ердоган заплаши САЩ, ако не им доставят изтребители Ф-35"}
{"url": "https://news.bg/disasters/tri-bebeta-sred-shestima-zaginali-pri-potavane-na-lodka-kray-turtsiya.html", "text": "Шестима души, включително три бебета, са загинали, след като надуваема лодка, превозваща 16 души, се е преобърнала край бреговете на Западна Турция в Егейско море, съобщава Анадолската агенция.Уточнява се, че деветима души са били спасени от бреговата охрана през нощта, като се добавя, че спасителната операция е продължила за един изчезнал човек след инцидента край бреговете на град Айвалък.Лодката се смята, че се е отправяла към гръцкия остров Лесбос, който се намира на около 20 км от турското крайбрежие.От януари до юли тази година най-малко 54 нелегални мигранти са загинали, опитвайки се да прекосят Егейско море до Европа от Турция, показва статистиката на бреговата охрана.Според местен официален представител хората, които са се опитали да се доберат до гръцкия остров, са били турски граждани, като двама от тях се смятат за организатори на нелегалния трафик на хора от Турция към Европа.", "date": "2018.07.29", "title": "Три бебета сред шестима загинали при потъване на лодка край Турция"}
{"url": "https://news.bg/regions/krizata-s-urana-vav-vodata-v-haskovo-prodalzhava.html", "text": "Кризата с урана в питейната вода в Хасково продължава вече година и четири месеца, след като през април миналата година беше констатирано, че водата има по-високо съдържание на уран и висока алфа активност.За справянето с проблема бяха отпуснати средства в размер на 2 милиона лева, с които да се направят нови кладенци и водопроводи.До няколко дни се очаква комисия да приеме 4 нови кладенци в Хасково. Те са изградени отдавна, но още не се експлоатират. Пускането на четирите кладенци обаче няма да бъде достатъчно от чешмите на хасковлии да потече чиста вода, пише Нова.В града беше възложено да се изградят 8 нови кладенци и два водопровода. Към момента обаче нищо не е влязло в експлоатация. В същото време на жителите е забранено да употребяват водата за питейни нужди, поради което в града са разположени водоноски.От общината в Хасково, която е отговорна за строителството на новите съоръжения, прехвърлят вината към ВиК оператора. От дружеството посочили къде и какво трябва да бъде изградено, но имало документални дупки и нещата не били уредени административно.Част от кладенците са готови от повече от половин година. Заради допълнителни съгласувания обаче кладенците следва тепърва да бъдат пуснати в експлоатация. Това ще стане само ако резултатите от последните проби от водата в кладенците са добри.Решението обаче е частично, понеже едва след построяването на останалите 4 кладенци и двата водопровода, ВиК операторът ще може да смесва чистата вода и тази с уран в такива количества, които не представляват опасност при питейна консумация.Това ще стане най-рано през следващата 2019 година. Дотогава хасковлии ще трябва да продължават да спазват стриктно изискванията на местните власти и да употребяват вода за питейни нужда само от водоноски.Припомняме, скандалът с повишеното ниво на  2017 година. Тогава излязоха на яве не само повишените стойности на отровния елемент във водопроводната система, но и имаше обвинения от страна на БСП, че и предишното правителство на ГЕРБ е знаело за опасността, но не е уведомило населението от страх от недоволство и намаляване на предизборните резултати. Тогава здравните власти в Хасково увериха, че са  и опасност за населението няма. От Федерацията на потребителите в България обявиха, че превишените нива са , но това е останало скрито.Тогава в 44-то Народно събрание бе сформирана и специална временна комисия, която да разследва случая, включително и източникът на уран във водата.В началото на месец юни 2017 година от областната администрация в града съобщиха, че стойностите на уран във водата в Хасково са в допустимата норма и .Две седмици по-късно обаче от Регионалната здравна инспекция в Хасково информираха, че в четири  е . Тогава властите забраниха използването на чешмяната вода за питейни нужди.", "date": "2018.07.29", "title": "Кризата с урана във водата в Хасково продължава"}
{"url": "https://news.bg/int-politics/referendum-za-evroto-ne-e-chast-ot-planovete-na-pravitelstvoto-na-italiya.html", "text": "Референдум за това дали Италия трябва да се откаже от единната европейска валута еврото не е част от договора на управляващата коалиция и няма да бъде прокарван. Това обяви вицепремиерът и лидер на Движение \"Пет звезди\" Луиджи ди Майо в интервю за в. \"Кориере дела сера\".Той говори по темата, след като създателят на Движение \"Пет звезди\" Бепе Грило заяви тази седмица, че Италия трябва да има \"план Б\" за излизане от еврозоната, ако икономическите условия го диктуват и че италианците трябва да гласуват в референдум, за да се види дали мнозинството иска отказване от еврото. Неговите коментари разтърсиха финансовите пазари.Грило не заема никакъв пост в новата управляваща коалиция, в която антиелитисткото Движение \"Пет звезди\" управлява с крайнодясната партия \"Лига\", но коментарите му може да породят нови съмнения относно намерението на Италия да запази единната европейска валута.Запитан за евентуален референдум, Ди Майо коментира, че това е нещо, към което правителството е \"чувствително\", но то не е част от \"договора\" на партиите в управляващата коалиция, договорен между \"Пет звезди\" и \"Лига\".\"Това правителство няма да го прокарва\", увери Луиджи ди Майо.Премиерът Джузепе Конте и министърът на икономиката Джовани Триа заявиха по-рано, че правителството няма намерение да изважда Италия от еврозоната.", "date": "2018.07.29", "title": "Референдум за еврото не е част от плановете на правителството на Италия"}
{"url": "https://news.bg/regions/spasiha-postradal-turist-v-rila.html", "text": "Планинските спасители от Благоевград помогнаха на пострадал турист в Рила, предаде БНТ.Туристът е пострадал в района на Мечи връх в Рила, съобщи началникът на Планинската спасителна служба в областния град Георги Ботев.По думите му сигналът за инцидента е подаден около 8.50 часа тази сутрин. Туристът бил от група от Петрич. Той се подхлъзнал и паднал върху камък. Вследствие на удара мъжът получил фрактура на раменната става.Планинските спасители от дежурния екип в ски-центъра се отзовават на подадения сигнал и оказват първа помощ на туриста с подръчни материали. Мъжът не можел да стигне сам до Благоевград, поради което той е бил транспортиран до здравно заведение от спасителите.Стана ясно и че групата е правила преход от хижа \"Рибните езера\" към \"Семково\", откъдето трябвало да продължат към хижа \"Македония\". Крайната цел на групата бил ски-центърът \"Картала\".Георги Ботев обясни, че сутрин условията в планината са опасни. По думите му над 2 000 метра надморска височина температурата рано сутрин е около 2 градуса. \"Препоръчваме на хората, които излизат в тази зона, да носят топли дрехи, дъждобрани и туристически обувки с добър грайфер, времето не е благоприятно за туристически преходи\", обясни спасителят.Ботев коментира и че в района имало много чужди туристи, които берат гъби, без да се съобразяват дали може да са отровни или ядливи. Това криело допълнителна опасност. \"В буферната зона на резерват \"Парангалица\" има над 100 вида гъби, но повечето от тях са отровни\", допълни още планинският спасител.", "date": "2018.07.29", "title": "Спасиха пострадал турист в Рила"}
{"url": "https://news.bg/health/obvarzvaneto-na-pomoshtite-za-horata-s-uvrezhdaniya-s-praga-na-bednost-shte-struva-nad-100-mln-lv.html", "text": "Ако се приеме предложението на социалното министерство хората с увреждания да получават месечна финансова помощ, обвързана с прага на бедност, ще бъдат необходими допълнително над 100 милиона лева през следващата година в бюджета на МТСП. Това заяви пред БНР социалният министър Бисер Петков.По думите на Петков тази помощ ще замени сегашните добавки за интеграция, а целта на законодателните предложения е хората с увреждания над 18 години да получават средства равни на тези, които им се полагат преди да навършат пълнолетие.\"Подкрепата за тези хора - сумарно, която ще получават като социална инвалидна пенсия, на която те имат право и получават от държавното обществено осигуряване, и тази месечна финансова помощ да е 100 процента от линията на бедност. Като допълнително те получават и добавка за чужда помощ, допълнително имат право и на така наречената \"асистентска услуга\", заяви Петков и допълни, че в момента от бюджета за хората с увреждания се заделят над 2 милиарда лева, като само за инвалидни пенсии се изплащали 1.7 милиарда лева. Предстои законопроектът да мине финансова оценка, съгласувана с Министерството на финансите.\"Правителството има волята да решава проблемите и да отговаря на реалистичните искания на хората с увреждания. Разговори са водени, параметрите са дадени. Въпросът е, че трябва кабинетът да има убеждението, че по този начин не решава съществените проблеми на хората с увреждания, защото не бива да се получава това, както стана, след като се увеличи финансовата подкрепа за семействата на деца с увреждания, за което се даде една немалка сума, а се оказа, че проблемите не са решени и майките излязоха на протест... Стремежът на МТСП е да предложи цялостно решение на проблемите на хората с увреждания. Първоначалните реакции на проекта на Закона за хората с увреждания са по скоро позитивни. Очаквам в понеделник всички страни да бъдат в работната група, да се проведе дискусия, за да можем да имаме законопроект, който като цяло се подкрепя от всички\", коментира още Петков.Социалният министър коментира и със съжаление, че държавата не може да си позволи безлимитна лична помощ. В проекта на закона било предложено да има 3 степени на зависимост, които да се оценяват. В зависимост от индивидуалната оценка личната помощ ще се определя конкретно за всеки. По думите на социалния министър лимитът, който държавата ще финансира, ще бъде определен в тези рамки, които са предложени в законопроекта. \"Мерките, които се предвиждат в този законопроект, предполагат значителен финансов ресурс и въпросът е кое и доколко държавата може да осигури\", обясни Петков.Той посочи и че личната помощ трябва да е взаимно допълваща се в двата законопроекта, които се подготвят от министерството, преди да се внесе законопроекта за личната помощ. \"Не мога да призовавам омбудсмана да оттегля този законопроект. Водим разговори с Мая Манолова по тази тема. Тя изрази публично разбирането си, че водещият закон трябва да бъде този за хората с увреждания. Нека да имаме готовност и с двата законопроекта. Тогава мисля, че ще се прецени има ли нужда от трите или всъщност би могло въпросът да се реши и с два закона\" допълни министърът.Припомняме, утре в страната ще се проведе национален протест на майките на деца с увреждания. Те настояват за законови промени, които да гарантират достоен живот на децата им.В тази връзка Петков коментира: \"Мисля, че в последните 2 месеца с представители на майките установихме работно взаимодействие. Мисля, че изградихме някаква степен на доверие. То на моменти се пропукваше, но мисля, че го има. Те са ценни с присъствието си, с мнението си и с позицията си, колкото и да са критични в работната група. Затова отидох на крака да ги поканя да се върнат в работната група. Затова и отидох да им връча проектозакона. Както и да бъде изразена тяхната позиция, за нас тя е важна. В рамките на общия контекст ще се съобразим. За нас е най-важно да има баланс. Живият контакт дава много повече възможности да се постигне съгласие. Затова аз отново каня майките и техните представители на заседанието на работната група, защото там е мястото те да изразяват позицията си и да бъдат чути и от другите участници и да постигнем общо решение\".", "date": "2018.07.29", "title": "Обвързването на помощите за хората с увреждания с прага на бедност ще струва над 100 млн. лв."}
{"url": "https://news.bg/world/spasiha-123-migranti-v-gibraltarskiya-protok.html", "text": "Морските спасители в Испания спасиха 123 мигранти в Гибралтарския проток, съобщи АП.Морската спасителна служба в страната е спасила мигрантите тази сутрин, които се опитвали да прекосят Средиземно море от Северна Африка в 12 различни лодки.Припомняме, само в рамките на 2 дни - 27 и 28 юли, , които се опитвали да стъпят на европейска земя.От началото на година в Испания са пристигнали над 20 000 мигранти по море. В същото време стана ясно и че , опитвайки се да пресекат Средиземно море.", "date": "2018.07.29", "title": "Спасиха 123 мигранти в Гибралтарския проток"}
{"url": "https://news.bg/regions/malniya-ubi-turist-v-pirin.html", "text": "Мъж загина в Пирин, след като беше ударен от мълния, съобщиха от Централата на планинската спасителна служба в София по БНТ.Инцидентът е станал в района на връх Ореляк.Сигналът за нещастния инцидент е получен малко след 14 часа. Според сигнала туристът бил в група, която извършвала преход от Телевизионната кула на върха към хижа \"Малина\".Към мястото вече са се отправили екипи на Планинската спасителна служба от Благоевград. Очаква се те да пристигнат до мястото за около час. Тялото на мъжа ще бъде транспортирано от планината.По-рано днес планинските спасители от Благоевград . Мъжът се подхлъзнал и паднал, вследствие на което получил фрактура на раменната става. Инцидентът станал в района на Мечи връх. Мъжът е транспортиран до болницата в областния град.", "date": "2018.07.29", "title": "Мълния уби турист в Пирин"}
{"url": "https://news.bg/curious/pusnaha-1-milion-malki-sharani-v-yazovir-malko-sharkovo.html", "text": "Язовир \"Малко Шарково\", област Бургас, се сдоби с 1 милион малки шаранчета, съобщи БГНЕС.Малките рибки бяха пуснати във водите на водоема днес, 29 юли.Средното тегло на една рибка е между 20 и 25 грама. Рибките са дарени от Стоян Желев - рибопроизводител от село Роза.Екипът на Изпълнителната агенция по рибарство и аквакултури (ИАРА) транспортира рибата със специални съдове от фермата в село Роза до язовира.", "date": "2018.07.29", "title": "Пуснаха 1 милион малки шарани в язовир \"Малко Шарково\""}
{"url": "https://news.bg/disasters/turisticheski-avtobus-ot-kitay-katastrofira-v-turtsiya.html", "text": "Двама души загинаха при катастрофа на туристически автобус от Китай в Турция, предаде АП.По данни на медиите в Турция автобусът е бил пълен с туристи от Китай. Рейсът се е блъснал с два автомобила в южна Турция.При инцидента са загинали двама от туристите.В автобуса имало общо 31 туристи и двама шофьори. Всичките са получили ранявания при удара. Една жена е в критично състояние.Анадолската агенция информира, че пътното произшествие е станало рано сутринта в покрайнините на село Аксеки, Анталия. Туристите пътували за Кападокия.На мястото на инцидента веднага са изпратени екипи на спешната помощ в южната ни съседка. Пострадалите са транспортирани с линейки до здравни заведения. Жената, която е в критично състояние, е транспортирана с хеликоптер до Анталия.", "date": "2018.07.29", "title": "Туристически автобус от Китай катастрофира в Турция"}
{"url": "https://news.bg/int-politics/s-kakvo-obrazovanie-mogat-da-se-pohvalyat-svetovnite-lideri.html", "text": "Какъв шанс имате в бъдеще да бъдете президент или пък министър председател? Ако факторът, който би определил това, е дипломата ви от университета, то най-добре ще бъде тя да е по политически и икономически специалности, пише .Това показват данните на платформата , според които най-голям брой от лидерите на държавите по света са завършили именно това. С такова образование са 41 от тях.Малко по-малко са правистите - 35 души. На трето място по популярност сред ръководителите на страните по света са завършили специалности, свързани с отбраната.От друга страна, едва двама от тях имат диплома по социални науки, а по 7 са тези с медицинско образование и със специалност публични политики и публична администрация.А какво можем да кажем за европейските лидери?От португалския президент Марсело Роберто де Соуса до лидерите на Белгия, Кипър, Дания, Финландия и Гърция всичките са дипломирани прависти. С такава диплома могат да се похвалят 25% от ръководителите на държавите в Европа.Канцлерът на икономика номер 1 на Стария континент Ангела Меркел има диплома по физика, която завършва в университета \"Карл Маркс\" в Лайпциг през 1978 година. Също така тя има доктор по квантова физика.От друга страна, френският президент Еманюел Макрон учи философия в Париж и има магистърска степен от парижкия Институт по политически науки.Тереза Мей от своя страна е завършила социални науки, а министър-председателят на Холандия Марк Рюте - хуманитарни науки.Любопитен е пътят към политиката на премиерът на Швеция Стефан Льовен. След като приключва службата си в шведските военновъздушни сили, той става заварчик, а по-късно е синдикален представител на работниците в тази сфера. Льовен е първият председател на IF Metall - новосъздаден синдикат, представляващ над 300 000 работници.", "date": "2018.07.29", "title": "С какво образование могат да се похвалят световните лидери? "}
{"url": "https://news.bg/world/turtsiya-spryala-nad-14-000-migranti-kam-evropa-ot-nachaloto-na-2018-g.html", "text": "Бреговата охрана на Турция е спряла над 14 000 мигранти да преминат нелегално в Европа от началото на настоящата 2018 година, предаде Анадолската агенция.По данни на бреговата охрана в южната ни съседка броят на мигрантите, които са опитали да стигнат през Турция до Европа през 2018 г., се е увеличил с 60% спрямо същия период на изминалата 2017 година.Най-много нелегални мигранти за хванати през месец май. Техният брой е 3 398 души.Точният брой на мигрантите, които не са успели да стигнат до Европа заради турските морски власти, е 14 470 души. Те са заловени при акции в Егейско море, Средиземно море и Черно море.В огромната си част заловените мигранти са хванати в Егейско море. Там са хванати 13 336 мигранти. Това се дължи на факта, че много от гръцките острови се намират близо до бреговете на Турция, поради което бежанците предпочитат този маршрут.Данни на морските власти в южната ни съседка сочат, че от началото на година 54 души са загинали при опити да стигнат до Европа спрямо 20 загинали през изминалата 2017 година.Междувременно морската спасителна служба в Испания съобщава, че за същия период , опитвайки се да пресекат Средиземно море.", "date": "2018.07.29", "title": "Турция спряла над 14 000 мигранти към Европа от началото на 2018 г."}
{"url": "https://news.bg/regions/poroy-otnovo-navodni-varna.html", "text": "Дъждът отново наводни Варна, предаде БНР.В морската ни столица имаше проливен дъжд, който за пореден път предизвика проблеми.Наводнени са улици, има паднали клони на дървета и други.От общината във Варна съобщиха, че паднало дърво затруднява движението по пътя към университетската болница \"Св. Марина\". Дървото е било отстранено с помощта на огнеборци.Проливният дъжд е предизвикал и задръствания на АМ \"Хемус\" в посока Варна.", "date": "2018.07.29", "title": "Порой отново наводни Варна"}
{"url": "https://news.bg/regions/zasilvat-prevantivnite-merki-sreshtu-chumata-v-loveshko.html", "text": "В област Ловеч се засилват превантивните мерки срещу африканската чума по свинете и чумата по дребните преживни животни.Превантивните мерки се засилват, въпреки че до момента в областта няма регистрирани случаи на зараза с една от двете болести, пише БНР.Областния управител на Ловеч Георги Терзийски издаде заповед за организирането на постови дежурства и проверки от служители на полицията в подходите към областта. С мерките се цели да се засили контролът и предотвратяването на нерегламентираното превозване на животни.Всички кметове и кметски наместници в населените места в област Ловеч трябва да определят места за пашуване на животните и водопой. Кметовете трябва и да следят да не се допускат нелегални животински пазари, както и да проверяват състоянието на трупосъбирателните ями. Градоначалниците ще трябва и да осъществяват засилен контрол на местата за събиране на отпадъци.", "date": "2018.07.29", "title": "Засилват превантивните мерки срещу чумата в Ловешко"}
{"url": "https://news.bg/int-politics/zashto-pak-nyakoy-shte-iska-da-ubiva-srabskiya-prezident.html", "text": "\"Това ли е краят на Вучич?\" попита преди време от заглавната си страница булевардният белградски вестник \"Informer\". Под въпроса бе поместен фотомонтаж на  с примка на врата. Цялата опозиция заговорничела срещу него, дните му били преброени, пишеше изданието и призоваваше народа да се вдигне, защото гангстери искали да откраднат властта и да съсипят Сърбия.Неговият главен редактор Драган Вучичевич и сръбският президент Вучич са в приятелски отношения от дълги години и не крият това. Въпреки че бившият националистически \"ястреб\" Вучич и неговата всесилна Сръбска прогресивна партия следват, по неговите думи, проевропейския дневен ред, \"Informer\" стои на проруски позиции. С изданието си, и в безброй телевизионни прояви, Вучичевич е нещо като неофициален рупор на Вучич.ЦРУ, омразните косовари, хърватите, олигарсите...Вучич управлява Сърбия от шест години. Той елиминира и разедини политическата опозиция - включително с помощта на медиите. С изключение на един телевизионен канал и няколко малотиражни седмичника,  - или го хвали, или клейми критиците му. Ако обаче се върнем към водещата публикация в \"Informer\", тя беше нещо качествено ново: от нея насам Вучич вече е представян не само като като всесилен, непогрешим и много популярен сред народа, но и като много застрашен политик. Опозицията и чуждестранни сили искали да го убият, гласят внушенията. И то въпреки че сръбският президент правел всичко за народа, казват неговите медийни приятели.\"Може да изглежда комично, жалко и булевардно, но в действителност това е сериозно обмислена политическа и медийна стратегия\", посочва журналистката Тамара Скроца, която е дългогодишен член на Сръбския медиен съвет. \"Поне веднъж седмично ни сервират темата за предполагаем атентат срещу президента\", казва тя.Като един Давид срещу ГолиатВъображаемите планове за атентати с времето стават все по-заплетени, а списъкът на мнимите заговорници - все по-дълъг: ту били западните тайни служби ЦРУ и MI 6, ту сръбските олигарси или престъпници. Сред подбудителите имало посланици на страните от ЕС или на САЩ, но също така не било изключено те да са омразните косовски албанци или хърватите. Даже и така обичаната от народа православна \"Матушка Русия\" не е пощадена: тя също е сочена като люпилня на антисръбски заговори.Само дето не става много ясно защо Вучич, който е доста самоуверен и винаги говори поучително, ще e някой, когото всеки по всяко време може да убие. \"Това го поставя в библейски контекст: той се представя като Давид в битката с Голиат\", смята социологът Йово Бакич от Белградския факултет по философия. \"Вучич бива представян като обективно по-слабия, но пък за сметка на това той е толкова смел, че може да победи заговорническите сили\", посочва социологът.Отношението на Вучич и преданите му медии към истината е измеримо. Независимият портал \"Istinomer\" оценява изявленията на Вучич през първата година на президентския му мандат като неверни - 90% от тях. Това са в повечето случаи изявления за броя на разкритите нови работни места и икономическия растеж, които лесно могат да се проверят. Порталът fakenews.rs отбелязва 362 лъжи на \"Informer\" през последната година - само на заглавните му страници.Мелодрама без крайВ официален Брюксел междувременно знаят какво е положението с медиите в Сърбия. Липсващата свобода на словото е постоянна тема в докладите на ЕС за постигнатия напредък. Други неизменно присъстващи теми са контролираното правосъдие и разпределянето на обществени поръчки и работни места от партията. Само че докато критиките си остават твърде дипломатични, Вучич се радва на добър прием в Брюксел, Берлин и другаде.Според социолога Бакич, това има връзка с проблема за Косово. Бившата сръбска провинция все още не е член на ООН, защото Русия и Китай блокират тази стъпка - точно според желанието на Сърбия. И , стига ЕС да продължи да го подкрепя въпреки автократичния му стил на управление, смятат в Белград. Тази година е решаваща преди Белград и Прищина да подпишат договора за нормализиране на отношенията.", "date": "2018.07.29", "title": "Защо пък някой ще иска да убива сръбския президент?! "}
{"url": "https://news.bg/politics/upravlenieto-e-stabilno-spored-simeonov.html", "text": "Вицепремиерът и лидер на НФСБ Валери Симеонов заяви, че управлението на страната е стабилно.\"Няма нищо по-добро от една политическа стабилност в нашата родина, особено в един период, когато всичко наоколо се тресе, всичко се променя, под въпрос е даже съществуването на ЕС, така че нищо по-добро не можем да дадем на своята родина, освен стабилност\", посочи Симеонов, цитиран от БНТ.По думите на вицепремиера в името на стабилността на страната коалиционните партньори както в малката коалиция на \"Обединени патриоти, така и в управляващата коалиция ГЕРБ - ОП са се разбрали да потушат различията и разногласията си.Симеонов присъства на възпоменателна церемония за 101-та годишнината от смъртта на генерал Иван Колев в Добрич. Поклонението се проведе на паметника на българския пълководец и загиналите за освобождението на Добруджа през 1916 г. На събитието присъстваха и депутати и представители на местната власт.Припомняме, последният конфликт вътре в малката коалиция между патриотите се породи от , предложени от депутатите от \"Атака\" и ВМРО Николай Александров и Емил Димитров.Симеонов лично обвини, че около прокарването на поправките в закона за приватизацията.Стигна се дори до спречване между лидера на \"Атака\" и председател на ПГ на ОП .Първоначално тези промени бяха подкрепени от ГЕРБ и \"Воля\" в пленарна зала. След това обаче , а в качеството си на лидер на ГЕРБ .В последния месец за втори път се повиши напрежението между коалиционните партньори. Само преди две седмици  за увеличение на . Предложението дойде от ГЕРБ, но някои от Обединени патриоти се обявиха против. По-късно обаче . имаше и покрай спорния законопроект за горивата, предложен от депутата Емил Димитров - Ревизоро и . Наложи се лидерът на \"Атака\" Волен Сидеров да влиза в ролята на помирител, за да се Отделно на това от началото на туристическия сезон  се изостри и то, както и миналата година, покрай шумните заведения в \"Слънчев бряг\" и проверките на вицепремиера. Законопроектът на Симеонов за шума обаче .", "date": "2018.07.29", "title": "Управлението е стабилно според Симеонов"}
{"url": "https://news.bg/world/sunday-mirror-dve-grupi-ruski-kilari-sa-izvarshili-pokushenieto-sreshtu-skripal.html", "text": "Две групи руски килъри са замесени в покушението срещу двойния агент Сергей Скрипал и дъщеря му Юлия в британския Сълсбъри, съобщава в. \"Sunday Mirror\" с позоваване на източници близки до разследването.Според информацията на изданието, едната група е внесла в страната нервно-паралитичното вещество \"новичок\" няколко седмици преди нападението, а другата е извършила отравянето на бащата и дъщерята Скрипал с токсичната субстанция.В крайна сметка двамата оцеляха, но операцията взе косвена жертва - британката Доун Стръджис, която пое отровата чрез изхвърлен флакон, \"маскиран\" като шишенце с парфюм. Той ѝ е бил подарен от приятеля й Чарли Роули, който го е намерил случайно и е решил, че течността в него има екзотичен аромат.Според следователите, отровата е опакована като парфюм, за да бъде пренесена във Великобритания. Опаковката, с която е отровена Стърджис обаче е била запечатана, което предполага, че вероятно за покушението срещу Скрипал през март е използван друг съд и той би могъл все още да представлява заплаха, ако е изхвърлен на обществено достъпно място.Следователите са сигурни, че отровата е доставена от Русия.\"Да се твърди, че тя не идва от Русия, е просто смехотворно. И ако този флакон е бил запечатан, килърите са използвали друг съд, за да поставят отровата пред жилището на Скрипал.\" - коментира източник от британското правителство.", "date": "2018.07.29", "title": "Sunday Mirror: Две групи руски килъри са извършили покушението срещу Скрипал"}
{"url": "https://news.bg/int-politics/sarkastichno-sreshtu-tramp-vmesto-negov-portret-v-kolorado-okachiha-snimka-na-putin.html", "text": "В сградата Капитолия в щата Колорадо неизвестни шегобийци в поставиха в галерията с американските президенти вместо портрета на Доналд Тръмп снимка на Владимир Путин, предаде CNN.Изображението все пак не е било окачено на стената, а поставено на статив до стената. Инцидентът е станал на 26 юли.Случката, която идва на фона на множеството въпроси за връзките между екипа на Тръмп и представители на Кремъл, беше изтълкувана като проява на сарказъм към дейността му като президент.Към момента в галерията липсва портрет на Доналд Тръмп. Посочва се, че все още се събират необходимите средства - около 10 хиляди долара, за да бъде нарисувана картината.", "date": "2018.07.29", "title": "Саркастично срещу Тръмп: вместо негов портрет в Колорадо окачиха снимка на Путин"}
{"url": "https://news.bg/int-politics/miting-v-moskva-putin-e-rusofob-tsaryat-da-se-pensionira.html", "text": "Хиляди руснаци излязоха в центъра на Москва на протест срещу увеличаването на пенсионната възраст в страната, организиран от Либертарианската партия, предаде Би Би Си.Участниците в акцията издигнаха искания за оставка на правителството, разпускане на парламента, импийчмънт на президента на страната Владимир Путин.Организаторите на акцията бяха задържани от властите.Лозунгите на митинга изразяваха категорично негодувание срещу пенсионната реформа и персонално срещу Путин: \"Време е царят да се пенсионира\", \"Путин е крадец\", \"Путин е русофоб\", \"Путин и Медведев да се пенсионират\", \"Търпението е към края си\", \"Спрете чудовищния експеримент с руския народ\", \"Пенсионната реформа - живите ще завидят на мъртвите\".В недоволството си хората изтъкват, че при мъжете в Русия пенсионната възраст става по-висока от средната продължителност на живота.Тематиката на ораторите на митинга беше значително по-обширна от пенсионната реформа. В изказванията си те засегнаха и покачването на данъците, ниските заплати, войната в Сирия.Сред множеството беше и опозиционерът Алексей Навални, многократно арестуван от властите заради политическата си дейност. Заедно с него беше и съпругата му Юлия, се посочва в кореспонденция на Би Би Си от руската столица.След като приключиха изказванията от трибуната, полицията задържа председателя на Либертарианската партия Сергей Бойко, координатора на московския щаб на Навални - Олег Степанов и водещия на митинга Михаил Чичков.Властите не огласиха причините за задържането. По-късно Бойко публикува в интернет полицейски протокол, в който се посочва, че е нарушил \"тематиката на мероприятието\", като е извикал от сцената \"Путин е крадец\".Припомняме, намерението на властите е пенсионната възраст при жените да се увеличи с 8 години, а при мъжете с 5. Това означава, че жените, които досега се пенсионираха на 55 години, вече да работят до 63, а мъжете - вместо на 60 да излизат от трудовия пазар на 65 години, което е над средната продължителност на живота.В страната средната стойност за мъжете е 64.7 г., а за жените - 76.3 г., сочат данните наОбщата продължителност на живота в Русия е 70.5 г.За сравнение - в САЩ тя е 79.03 г., във Великобритания - 81.2 г., в Германия - 81 г., във Франция - 82.4 г., в Китай - 76.1 г.", "date": "2018.07.29", "title": "Митинг в Москва: „Путин е русофоб“,  „Царят да се пенсионира“"}
{"url": "https://news.bg/world/nasa-praznuva-60-godini-spodeleniyat-polet-kam-zvezdite.html", "text": "Американската космическа агенция  от основаването си с кадри от историята и планове за бъдещето.На днешния ден преди шест десетилетия президентът Дуайт Айзенхауер подписва закона за създаването на агенцията. Дни по-късно - на 8 август 1958 г., той номинира за неин първи директор Кийт Гленън, а за първи заместник-директор Хай Драйдън. Показателен за ролята, която се отрежда на NASA, е фактът, че двамата полагат официална клетва пред президента в Белия дом - на 19 август 1958.През годините се изгражда общност, която надхвърля границите на САЩ и се превръща в глобално начинание като мащаби и постижения.Шест екипажа на NASA осъществяват кацания на Луната в рамките на програмата \"Аполо\". Първият такъв полет е с \"Аполо 11\" през 1969 г. На 21 юли Нийл Армстронг - първият земен пратеник на друго космическо тяло, стъпвайки върху лунната повърхност произнася знаменитата фраза \"Малка стъпка за човека, огромна крачка за човечеството\". Заедно с него до Луната достига Едуин Олдрин, а третият член на екипажа - Майкъл Колинс, пилот на командния модул, остава в орбита около земния спътник.На Луната стъпват и екипажите на \"Аполо 12\", \"Аполо 14\", \"Аполо 15\", \"Аполо 16\" и \"Аполо 17\".Междувременно към границите на Слънчевата система са изстреляни безпилотните апарати на \"Вояджър 1\" и \"Вояджър 2\", носещи послание от човечеството към други разумни същества, които биха могли да срещнат в космоса.И днес те продължават пътешествието си - вече в извън пределите на нашата система, надминавайки всички предварителни очаквания. Мисията \"Вояджър\" разшири хоризонта на познанието за близките планети и техните спътници до неподозирани преди това мащаби. Пося надеждата, че може би в океана на юпитеровия спътник Европа има живот.Следват изключително успешните безпилотни мисии на Марс, откритията на \"Касини\" на Сатурн, продължаващата мисия на \"Джуно\" край Юпитер.Не на последно място - телескопът \"Хъбъл\" и другите подобни програми за изучаване на дълбокия космос, които показаха, че вселената е много по-\"населена\" с планети, отколкото се предполагаше.Днес NASA е многохилядна световна общност от учени и доброволци. През последните години придоби популярност понятието \"граждански учен\" - любители от цялата планета, които работят с масивите от данни, получавани от безпилотните апарати. Те са толкова обемни, че професионалните учени не биха могли да ги обхванат без подкрепата на доброволците.Изучаването на космоса вече е споделена мечта.", "date": "2018.07.29", "title": "NASA празнува 60 години – споделеният полет към звездите "}
{"url": "https://news.bg/int-politics/valutata-na-iran-udari-rekordno-dano.html", "text": "Валутата на Иран достигна рекордно ниско ниво от 100 000 риала за един долар в условията на задълбочаваща се икономическа криза и предстоящото връщане на пълномащабните санкции на САЩ, съобщава \"Франс прес\".Неофициалният курс днес по обяд e възлизал на около 102 000 риала спрямо долара. Курсът е бил потвърден от дилър, който е пожелал да остане анонимен.Риалът загуби половината от стойността си спрямо долара само за четири месеца, като премина границата от 50 000 за първи път през март. Правителството се опита да го фиксира на равнище 42 000 през април и заплаши, че ще предприеме крути мерки срещу търговците на черния пазар.Ала търговията продължи, като иранците са разтревожени от продължителния икономически спад, обръщайки се към доларите като сигурен начин да запазят спестяванията си или като инвестиция с надеждата, че риалът ще продължи да се срива.Тъй като банките често отказват да продават доларите си на изкуствено ниския курс, правителството беше принудено да омекоти политиката си през юни, разрешавайки по-голяма гъвкавост за определени групи вносители.Справянето с кризата беше една от причините за решението през миналата седмица на президента Хасан Рохани да смени гуверньора на централната банка.Сривът на иранската валута беше насърчен от обявлението на САЩ през май, че се изтегля от ядреното споразумение с Техеран от 2015 г., съгласно което някои санкции бяха отменени в замяна на ограничаване на ядрената програма на Иран.САЩ се готвят да възстановят пълния набор от санкции на два етапа на 6 август и на 4 ноември, принуждавайки много чуждестранни компании да прекратят бизнеса си с Иран.", "date": "2018.07.29", "title": "Валутата на Иран удари рекордно дъно"}
{"url": "https://news.bg/int-politics/erdogan-sasht-mogat-da-izgubyat-turtsiya-kato-sayuznik.html", "text": "САЩ могат да загубят своя \"искрен\" съюзник, ако Вашингтон не промени отношението си към Анкара. За това предупреди турският президент Тайип Ердоган, цитиран от телевизия Ен Ти Ви.\"Ние не сме обвързани с САЩ, не трябва да забравят, че ако не променят отношението си, те ще загубят силен и искрен съюзник в лицето на Турция\", каза Ердоган. Така той коментира изявленията на Вашингтон относно случая на американския пастор Андрю Брансън.Президентът на САЩ Доналд Тръмп заплаши Турция със \"значителни санкции\" заради продължителното задържане на американския пастор Андрю Брансън, който е обвиняван за връзки с ФЕТО.Според турските власти Брансън, който оглавява малка протестантска църква в Измир, и който беше един от първите осъдени американци след опита за държавен преврат в Турция през 2016 г., има връзки с групировката, която е заподозряна в извършване на опита за преврат.По-рано тази седмица Андрю Брансън беше пуснат под домашен арест, но държавният секретар на САЩ Майк Помпео заяви, че това е недостатъчно и настоя за пълно освобождаване на американския пастор.", "date": "2018.07.29", "title": "Ердоган: САЩ могат да изгубят Турция като съюзник"}
{"url": "https://news.bg/disasters/38-000-evakuirani-zaradi-gorskiya-pozhar-v-kaliforniya.html", "text": "Повече от 38 000 души бяха евакуирани заради големия горски пожар, бушуващ в Калифорния. Жертвите на бедствието вече са 5 души.Според \"Ройтерс\" сред загиналите са две деца и баба им, както и двама пожарникари, а поне още 17 души са в неизвестност.Пожарът засега не е локализиран. Сухото и горещо време, но и силните ветрове пречат на гасенетп.Калифорнийският губернатор Джери Браун обяви бедствено положение.", "date": "2018.07.29", "title": "38 000 евакуирани заради горския пожар в Калифорния"}
{"url": "https://news.bg/int-politics/bild-erdogan-shte-poseti-germaniya-prez-septemvri.html", "text": "Турският президент Реджеп Тайип Ердоган планира да посети Германия през септември 2018 г. Това съобщи вестник \"Билд\", цитирайки източници от правителствата на двете страни.Визитата в Германия ще е първата след проведения в Турция референдум за преминаване към президентска република.Последните години бяха белязани от значително охлаждане на германско-турските отношения, което се дължи на редица фактори. Сред тях - забрана на речите на турските политици във ФРГ, задържането през 2017 на германски граждани, предимно журналисти и активисти за правата на човека.Двустранните отношения също бяха отрицателно засегнати от неотдавнашния инцидент с германския футболист от турски произход, полузащитникът на лондонския \"Арсенал\" Месут Йозил. През май той се срещна с президента на Турция, който бе на работно посещение в Лондон. По-късно в Германия те направиха тежка критика към играча за срещата, която не е престанала досега.", "date": "2018.07.29", "title": "\"Билд\": Ердоган ще посети Германия през септември"}
{"url": "https://news.bg/world/sasht-otstapvali-afganistan-na-talibanite.html", "text": "Американската военна стратегия в Афганистан е насочена към запазване на основните селища и градове. Това позволява на талибаните да поемат контрола над по-голямата част от страната. Това пише в. \"Ню Йорк таймс\", цитирайки източници.Освен това стратегията на САЩ предвижда и оттеглянето на афганистанските войници в големи населени места.Основните усилия на САЩ ще бъдат насочени към укрепване на сигурността на големите афганистански градове.Според източници, това ще позволи на талибаните да контролират по-голямата част от Афганистан.", "date": "2018.07.29", "title": "САЩ отстъпвали Афганистан на талибаните"}
{"url": "https://news.bg/world/erdogan-predlaga-forum-za-siriya.html", "text": "Турският президент Реджеп Тайип Ердоган разкри, че държавните лидери на Турция, Русия, Германия и Франция ще се срещнат в Истанбул на 7 септември. Това съобщава CNN Turk.Според Ердоган по време на срещата президентите възнамеряват да обсъдят ситуацията в Сирия.Целта е да се изготви стратегия за стабилизиране и възстановяване на разкъсваната от гражданската война близкоизточната страна.По-рано от френското външно министерство заяви, че Париж иска да работи с Москва, за да обедини позициите на страните, които имат влияние в Сирия.", "date": "2018.07.29", "title": "Ердоган предлага форум за Сирия"}
{"url": "https://news.bg/disasters/izvesten-rapar-e-v-bolnitsa-v-sasht.html", "text": "Известният рапър в САЩ Boonk Gang (Джон Робърт Хил - джуниър) е приет в болница. Това съобщи известният музикант в \"Туитър\".Boonk Gang уточнява, че е бил прострелян два пъти. Той все пак успокои феновете си, че се чувства добре.Полицията не разкрива подробности за инцидента.", "date": "2018.07.29", "title": "Известен рапър е в болница в САЩ"}
{"url": "https://news.bg/weather/slantse-i-dazhd-se-reduvat-5.html", "text": "Днес преди обяд над по-голямата част от страната ще бъде предимно слънчево, но през деня отново ще се развива купеста и купесто-дъждовна облачност. Преди обяд главно над централните райони, а в следобедните часове и преди полунощ в почти цялата страна и ще има краткотрайни, в отделни райони интензивни валежи, придружени и с гръмотевици. Ще има условия и за градушки. Максималните температури ще са между 28° и 33°, в София - около 28°.В планините ще се развива купесто-дъждовна облачност и ще има краткотрайни валежи с гръмотевици. Ще духа слаб север-северозападен вятър. Максимална температура на височина 1200 метра около 21°, на 2000 метра - около 16°.Над Черноморието ще бъде предимно слънчево, но в следобедните часове и до полунощ отново ще се има краткотрайни валежи придружени с гръмотевици. Вятърът ще е слаб, от север-североизток. Максимални температури: 28°-29°. Температурата на морската вода е 25°-27°. Вълнението на морето ще бъде 1-2 бала.", "date": "2018.07.29", "title": "Слънце и дъжд се редуват"}
{"url": "https://news.bg/crime/goryaha-tsarskite-konyushni.html", "text": "Пожар унищожи около 2 000 кв. м покривна конструкция в сградите на бившите \"Царски конюшни\", които се намират на кръстовището на булевардите \"Дондуков\" и \"Васил Левски\" в София.Пожарът е избухнал малко след 3 часа тази сутрин. Няма пострадали хора.8 екипа и 30 пожарникари са участвали в акцията по гасенето на пожара, като от пожарната не изключват и версията палежът да е умишлен.Очевидци свидетелстват, че пожарът се е разразил и разпространил много бързо, което предполага наличието на запалителни материали.Кметът на столичния район \"Оборище\" уточни, че на старите сгради са нанесени сериозни щети. Пострадали са сградите от вътрешната част на комплекса, както и тези, които са към улица \"Панайот Волов\". Има паднали покриви.Столичната община ще задължи собственика на \"Царските конюшни\" да ги възстанови в автентичен вид. Сформирана е експертна комисия, която ще оцени размера на щетите.Царските конюшни са от времето на цар Фердинанд. Там в момента се помещава катедрата по приложни изкуства на Националната художествена академия. Собственост в сградите имат и няколко министерство, сред които и МВР. Припомняме, че в Софийския градски съд все още не е тръгнало дело, свързано с царските конюшни. По него подсъдими са двама - Веселин Пенев, бивш областен управител на София, и Юлия Димитрова-Цекова, лицензиран оценител. Пенев е на съд за няколко престъпления. Едното обвинение е за сключена неизгодна сделка. Щетата е над 10 млн. лв. и е формирана от разликата между продажната цена и реалната пазарна стойност на имота.Другото обвинение е за умишлена безстопанственост, в резултат на което също са настъпили вредни последици и за областната администрация, както и за българската държава.\"Царските конюшни\" са били продадени за сумата от 658 870 лв., или 90 лв. на квадратен метър.", "date": "2018.07.29", "title": "Горяха \"Царските конюшни\"  "}
{"url": "https://news.bg/crime/vlastta-reshena-da-smazhe-futbolnite-huligani-u-nas.html", "text": "В много по-демократични държави с по-демократични традиции като Англия, Италия, Испания, а и в Русия вече се дават повече права на полицията. Това е революционен момент при нашето осигурително законодателство при спортни мероприятия, даваме права на полицията да налага някои от наказанията.Това коментира пред БНТ депутатът Славчо Атанасов. Той разясни мерките, свързани с футболното хулиганство в приетия от парламента Закон за футболното хулиганство. Мерките предвиждат скенери на входа на стадиона и поименен билет. На всеки вход и изход има камери с висока честотна разделителност, а в секторите има също камера с висока честотна разделителност, както и подвижна камера.\"Полицията вече може да налага глоба, ако е тийнейджър - има глоба за родителя между 500 и 1000. Второто е ключово наказание - забрана за посещаване на футболни мачове и спортни мероприятия в рамките от 1 до 5 години\", обясни Атанасов.Той бе категоричен, че след тези права, които има полицията, тя няма да позволи наличието на маскирани хора по трибуните.Оттук нататък нарушителят има право да обжалва в съда, но срокът е три дни, а съдята трябва да се произнесе веднага. Ако на първа инстанция се потвърди мярката на полицията, нарушителят може да обжалва пред втора, но срокът е 24 часа.От времето на извършването на нарушението до обжалването на втора инстанция срокът е една седмица.Предвижда се подписка за хулиганите. Той трябва да е в съответното районно управление и да няма как да е на мача и в спортната зона около стадиона.На стадиона непълнолетно лице ще може да отиде само с придружител, който ще може да води максимум до три лица. Декларацията ще е уеднаквена за всички стадиони у нас.Славчо Атанасов обясни, че чисто технологично декември най-рано ще стане големият закон за футболното хулиганство. Предстои в Европа да бъде ратифицирана и Конвенция срещу футболното хулиганство", "date": "2018.07.29", "title": "Властта решена да смаже футболните хулигани у нас"}
{"url": "https://news.bg/int-politics/kitay-otseche-tibet-e-nerazdelna-chast-ot-sveshtenata-kitayska-teritoriya.html", "text": "Тибет е неразделна част от свещената територия на Китай и религиозните водачи трябва да насърчават националното единство и етническа хармония. За това настоя премиерът на Китай Ли Къцян при необичайно посещение в този район, в който според международната общност има големи проблеми с правата на човека, отбелязва \"Ройтерс\".Когато през 1950 г. китайски войници нахлуха в Тибет, Пекин определи това като мирно освобождение, и оттогава управлява района с желязна ръка. Тибет е един от най-чувствителните териториални въпроси за китайските власти. В автономния район многократно са избухвали протести, макар че от последните мащабни демонстрации през 2008 г. насам е доста спокоен.Китай обикновено отхвърля обвиненията в репресии на правозащитни организации и изгнаници и твърди, че неговото управление е сложило край на робството и е донесло благоденствие на този изостанал преди район, като изцяло спазвал правата на тибетския народ.Сегашният Далай лама, най-висшата духовна фигура в тибетския будизъм, живее в изгнание в Индия от 1959 г., когато бе вдигнат неуспешен бунт срещу китайското управление. Китай го обвинява, че е опасен сепаратист, докато той твърди, че иска само истинска автономия за Тибет.Миналата седмица американският вицепрезидент Майк Пенс заяви, че хората в Тибет са подложени на жестоки репресии от китайското правителство. ", "date": "2018.07.29", "title": "Китай отсече: Тибет е неразделна част от свещената китайска територия"}
{"url": "https://news.bg/disasters/14-zaginali-pri-moshtno-zemetresenie-v-indoneziya.html", "text": "Мощно земетресение с магнитуд 6,4 по скалата на Рихтер удари популярния туристически остров Ломбок в Индонезия, като засега се съобщава за 14 загинали, предаде \"Ройтерс\".Местните селяни са били разбудени и са побягнали извън жилищата си, за да избегнат рухването на сгради.След земетресението, което е разтърсило острова рано сутринта тамошно време, когато много хора все още са спели, са ранени 162 души и хиляди повредени жилищни сгради. Електричеството е било прекъснато в най-тежко засегнатия район Сембалун, което е рядко населен район с оризови насаждения.Трусът е задействал голямо свлачище в планината Ринджани, като районът е временно затворен за алпинисти. Властите още проучват последиците от земетресението.30-годишна жена от Малайзия, която е била на туризъм в района, е сред загиналите.\"Хората се събират по улиците и в празни полета, за да избегнат рушащи се сгради\", отбеляза представител на местните служби за спешно реагиране, като допълни: \"Основният фокус сега е евакуацията и спасяването. Някои от ранените все още се намират на лечение в болници.\"В Сембалун е монтирана палатка, в които се лекуват ранените, защото местната болница е повредена, а хората в критично състояние са отведени в други болници.\"Случи се толкова внезапно около 6 часа сутринта. Изведнъж всичко просто рухна\", обясни местен жител, като допълни: \"Детето ми беше в къщата, за щастие оцеля.\"Видео кадри от мястото показват линейки по улиците в Ломбок, а много къщи са толкова повредени, че стърчат само части от тухлени стени.", "date": "2018.07.29", "title": "14 загинали при мощно земетресение в Индонезия"}
{"url": "https://news.bg/int-politics/konservatorite-na-merkel-s-nevizhdan-ot-2006-g-sriv-na-reytinga.html", "text": "Рейтингът на оглавявания от германския канцлер Ангела Меркел консервативен блок между Християндемократическия и Християнсоциалния съюз (ХДС/ХСС) се е сринал до 29 процента, което е най-ниското равнище от 2006 г. насам. Това показва ново социологичеко допитване, цитирано от германските медии.Рейтингът на ХДС/ХСС е с 1% по-нисък в сравнение с предходната седмица. Подобен спад отчита и участващата в управляващата коалиция Германска социалдемократическа партия. Ако изборите за Бундестаг (германския парламент) се състояха сега, за социалдемократите щяха да гласуват само 18 процента от избирателите.Трета политическа сила е крайнодясната популистка партия \"Алтернатива за Германия\" с 15 процента, като при нея няма промяна.Сондажът е извършен от 19 до 25 юли с участието на около 2000 души. ", "date": "2018.07.29", "title": "Консерваторите на Меркел с невиждан от 2006 г. срив на рейтинга"}
{"url": "https://news.bg/crime/ohranitel-prostrelyan-v-plovdiv.html", "text": "35-годишен охранител е бил прострелян в Пловдив рано тази сутрин, съобщи БиТиВи.Инцидентът е станал в кв. \"Кършияка\". Неизвестни засега лица са открили огън по мъжа, който се прибирал към дома си.Той е откаран в болница без опасност за живота, а полицията е отцепила района на стрелбата.Пострадалият е криминално проявен.", "date": "2018.07.29", "title": "Охранител прострелян в Пловдив"}
{"url": "https://news.bg/politics/hristo-ivanov-vidya-dalboka-strukturna-kriza-na-nenaprevenite-reformi.html", "text": "Управляващата коалиция е в криза и тя не се състои в това, че патриотите нещо не могат да разделят, а се състои в това, че България не прави реформи. Това коментира съпредседателят на \"Демократична България\" Христо Иванов пред БНР.\"Имаме поредица от много сериозни структурни проблеми. Те се превърнаха в още една бариера между нас и ядрото на ЕС. Управляващите искаха да се закичат с успеха за влизане в чакалнята на еврозоната, само че ни казаха \"Не става\" и създадоха специално за нас един много дълъг коридор от две последователни чакални преди чакалнята на еврозоната. Поставиха ни нов пакет от условия и ни припомниха старите. Припомниха ни съдебната реформа, която е проблем вече не само в областта на мониторинга, не само за Шенген, но и по отношение на еврозоната.Припомниха ни ненаправените реформи в службата за сигурност и извадиха на бял свят необходимостта да си изчистим \"гнилите ябълки\" в банковата система, в застраховането и в пенсионното дело. Целият този обем от реформи, които не се правят и които дестабилизират по невидимите механизми на българската скрита държава управлението, са една преграда между нас и ядрото на ЕС\", изтъкна Христо Иванов.Според него премиерът \"Борисов е симпатичният човек от вечната чакалня\", а Корнелия Нинова е \"лошото дете, което се опитва да изкара България колкото може в по-източната периферия на ЕС\", но нито едно от двете не ни върши работа.\"Докато Борисов се опитва да се закрепи през тези повърхностни кризи, които говорят за тази по-дълбока структурна криза в България на ненаправените реформи, Корнелия Нинова направи своята оферта за това тя да стане пазител на статуквото. Борисов е пазителят на статуквото, който е назначен от невидимата скрита държава в България, но не се справя добре, налага му се буквално да хвърля пари през прозореца, за да си купи време. Виждаме го през цялата тази вакханалия от лобистки решения\", коментира Иванов.Той смята за срамно това, че президентът не наложи вето на Закона за горивата. Според Иванов големият политически въпрос в България е \"има ли политическа сила, която да работи за това България много бързо да се придвижи към ядрото на ЕС, защото вратите се затварят\".Той смята, че управляващите пропускат пореден огромен шанс за това да направим реформи. \"Покривът се поправя, когато е хубаво времето, не когато започне да вали. Те профукаха това време. Аз се съмнявам, че в следващия период ще могат дори да правят имитация\", коментира съпредседателят на \"Демократична България\". ", "date": "2018.07.29", "title": "Христо Иванов видя дълбока структурна криза на ненапревените реформи"}
{"url": "https://news.bg/politics/doncheva-ubedena-izborite-ne-promenyat-nishto-tryabva-revolyutsiya.html", "text": "Истински промени в България вече не могат да се направят през избори. Това обяви лидерът на \"Движение 21\" Татяна Дончева пред БНР.  \"Всички, които не се вписват в генералната концепция, контролирана от задкулисието, много лесно могат да бъдат изтласкани на подходящо разстояние. Така че ние трябва да поработим върху няколко неща преди изборите. Първо хората да бъдат подготвени, че не чрез избори ще се стигне до промяна. Това статукво трябва да бъде предварително разклатено и то трябва да бъде разклатено въпреки Европа. Без революция и натиск не може да се постигне\", убедена е тя.Според нея проблемът вече не бил в правенето на реформи, защото те не били по силите на настоящата политическа класа.\"Проблемът е много по-банален и по-всеобхватен. Институционалната криза се проявява в това, че в държавната администрация се създават структури, които не се знае за какво са. Това се отнася за всички министерства, за всички агенции. Там е пълно с хора, които са некомпетентни, неграмотни и недоучени. Хората, които имат някаква представа и познания, са натикани в ъгъла като партийно неудобни. Импровизира се във всички области. Неграмотните хора не могат от импровизация да родят рутинна ежедневна правилна дейност на тези институции\", очерта стряскаща картина в държавното управление тя.Според Дончева Европа в лицето на най-ярките си представители в момента - Макрон, Меркел, Юнкер и т. н., крепят статуквото в България. Тя е категорична, че Европа не иска от нас никакви реформи.\"Тя ако искаше реформи и недоволстваше, че оголваме фланга ѝ, тя много отдавна щеше да помогне да се реши проблема. Напротив - тя крепи статуквото с цената на всичко и най вече с цената на финансиране. Единственото, което занимава тези хора, е колко пари ще им се върнат и какви още финансови врътки да направят. Те нас ни презират и ни броят за ромите на Европа, с които не искат да седят на една маса\", коментира още лидерът на \"Движение 21\". Относно Истанбулската конвенция и решението на Конституционния съд да я обяви за противоконституционна, Татяна Дончева коментира, че \"поведението на България да стои върху двата си крака, да съблюдава здравия човешки разум в решенията е за предпочитане, отколкото да вървим като стадо овце след някакви странни решения в ЕС, които вземат някакви чиновници без грам практическа полза. Не можем да вървим така сляпо\".", "date": "2018.07.29", "title": "Дончева убедена: Изборите не променят нищо, трябва революция"}
{"url": "https://news.bg/int-politics/ruskite-hakeri-bili-po-zainteresovani-ot-ataki-sreshtu-infrastrukturata-v-sasht.html", "text": "Служители на американските специални служби и анализатори в областта на сигурността обявиха, че руските хакери се опитват да имплантират зловреден софтуер в американската електроснабдителна мрежа и са по-заинтересовани да атакуват американската инфраструктурна система, отколкото да се намесват в избори и да поразяват избирателни системи.Това пише американският в. \"Ню Йорк таймс\", цитирайки няколко служители на американските специални служби.Информацията идва, след като Министерството на вътрешната сигурност обяви, че руска намеса в САЩ съществува, но такава не е имало на президентските избори през 2016 г., докато Белият дом предупреди, че руските подривни действия няма да бъдат търпени.", "date": "2018.07.29", "title": "Руските хакери били по-заинтересовани от атаки срещу инфраструктурата в САЩ"}
{"url": "https://news.bg/weather/rekord-na-buzluzhda-zarnoto-otnovo-poskapna-na-svetovnite-borsi.html", "text": "Рекорд на Бузлужда\"От 1 година ни управляват ГЕРБ и така наречените патриоти. И какво виждаме - скандал след скандал, конфликт след конфликт, компромис след компромис. Председателството ни мина, остана реалният живот, в които живеем всички ние. И той не стана по-добър. Стигнахме дотам управляващите да се сбият в парламента - срам и позор за България. Това управление не може да произведе никаква перспектива, затова не трябва само да се каже оставка, а да се работи и да се постигнат предсрочни парламентарни избори! Убеден съм, че БСП ще спечели тези избори\". Това каза днес пред множеството на Историческа поляна на връх Бузлуджа председателят на ПЕС Сергей Станишев.Лековитите гъби са отколешен цяр за всичкоВисокото съдържание на глюкоронова киселина и витамините В1, В2 и В6 превръщат комбуча в мощно лечебно и освежително средство, дори и при процесите на детоксикация, като се свързва с отровите в организма в черния дроб и ги отвежда в отделителната система. Наблюдава се положителен ефект при подагра, артрит и атеросклероза, т.е. състояния, свързани с прекомерни количества холестерол и пикочна киселина в организма. Предотвратява образуването на газове в червата, увеличава броя на Т-клетките, укрепва имунната система, сгъстява косата и поддържа цвета й. Помага при понижен тонус, отслабване на паметта, затлъстяване, целулит, акне, пременструален синдром, херпес зостер, безсъние, хемороиди, язви, възпаление на ставите.Зърното отново поскъпна на световните борсиСлед предишното поскъпване седмицата донесе отново повишение на цените при всички зърнени контракти по световните борсови пазари, пише в обзора на \"Софийска стокова борса\" АД. В Чикаго пшеницата поскъпна с 11 долара до рекордните за сезона 226 долара/тон, във Франция с 20 евро до 209 евро/тон. В Украйна и Русия котировките също драстично се повишиха със съответно 16 и 13 долара до 218 и 217 долара/тон.При царевицата промяната на цената в Чикаго е нагоре с плюс 4 долара, отново до предишните нива от 166 долара/тон, във Франция също се върнаха на старите цени с повишение от 20,25 евро до 182,25 евро/тон. В Русия цената се колебае, като сега е паднала с 4 долара до 197 долара/тон..Шофьори все повече сядат зад волана след употреба на наркотици и алкохол\"Все по-често колегите се натъкват на управление на моторно превозно средство след употреба на наркотици и алкохол. Въпреки това продължават пътнотранспортните произшествия\", заяви главният секретар на МВР Младен Маринов в коментар за специализираните полицейски операции, които се провеждат на територията на цялата страна в различно време на денонощието. Маринов бе на посещение в Нови пазар, където пристигна заедно с премиера Бойко Борисов, за да види как са ремонтирани сградите на полицейското управление и местната пожарна служба.", "date": "2018.07.29", "title": "Рекорд на Бузлужда, Зърното отново поскъпна на световните борси"}
{"url": "https://news.bg/disasters/strelba-v-teksaski-mol.html", "text": "Мъж е открил стрелба в тексаски мол, съобщава Ен Би Си. Инцидентът е станал в \"Плаза мол\" в града МакАлън.Полицията е отцепила района. В момента е известно, че става дума за опит за обир на бижутериен магазин. Крадецът е бил задържан.Това е вторият инцидент за деня в щата. В Тексас бяха откриха телата на общо петима застреляни.Три от телата са били открити в старчески дом в град Робстаун. По-късно още две са били открити в близка до сградата къща.Хората са били застреляни. Според полицията вероятно има връзка между убийствата. В момента се води разследване.", "date": "2018.07.29", "title": "Стрелба в тексаски мол"}
{"url": "https://news.bg/int-politics/liberal-iska-ogranichenie-na-mandatite-na-kantslera.html", "text": "Председателят на либералната Партия на свободните демократи Кристиан Линднер поиска да се ограничи продължителността на мандатите на федералния канцлер до осем или десет години.В интервю за в. \"Билд\" той не пропусна да отбележи, че управлението на Ангела Меркел може да се определи като застой.Меркел е на власт от 2005 г. и има всички шансове да стане най-дълго управлявалия канцлер в Германия. Преди нея са Конрад Аденауер (1949 г. - 1963 г.) и нейният ментор в политиката Хелмут Кол (1982 г. -1998 г.).В момента няма ограничения в мандатите за канцлера. Ангела Меркел само преди седмици преодоля криза в управляващата коалиция, породена от нейната политика за бежанците.", "date": "2018.07.29", "title": "Либерал иска ограничение на мандатите на канцлера"}
{"url": "https://news.bg/disasters/pet-detsa-zaginaha-pri-pozhar.html", "text": "Пет деца са загинали при пожар в мотел в Мичиган, съобщи Си Би Ес. Заедно с тях е загинала и майка им.Властите обявиха, че децата са били на възраст от 2 до 10 години. Други 8 души са били приети в болница, защото са се натровили от вдишания отровен дим.По време на пожара 27 стаи в мотела \"Бентън харбър\" са били заети. Причините за инцидента се разследват.", "date": "2018.07.29", "title": "Пет деца загинаха при пожар"}
{"url": "https://news.bg/education/olimpiytsite-ni-po-himiya-se-okichiha-sas-zlato-srebro-i-bronz.html", "text": "Олимпийският отбор по химия на България отново се представи страхотно на Международната олимпиада по химия (МОХ), която се проведе от 19 до 29 юли в Прага и Братислава.В 50-ото юбилейно издание на най-голямото международно състезание по химия сили премериха над 300 ученици.България участва ежегодно още от първите издания на МОХ, като броят спечелени медали всяка година нарства. Този път химиците добавиха комплект от златен, сребърен и бронзов медали към над 40-те български отличия.Ръководители на отбора са доц. д-р Донка Ташева и доц. д-р Пенка Василева от Факултета по химия и фармация на СУ \"Св. Кл. Охридски\".Дванадесетокласникът Петър Христов е носител на златото за втора поредна година, след като СМГ-еецът се окичи със златен медал и в Прага, и на миналогодишната 49-та Международна олимпиада в Тайланд.Тазгодишният национален отбор по химия е в следния състав:Петър Христов, 12 клас, СМГ - златен медалЕвгени Стателов, 11 клас, ЕГ Пловдив - сребърен медалКамен Петров, 11 клас, НПМГ София - бронзов медалДенислав Станчев, 12 клас, ПМГ Велико ТърновоМОХ се провежда за първи път през 1968 г., а България е редовен участник още от следващата 1969 г. в Чехословакия. Участниците в българския национален отбор са четирима на брой и се избират измежду най-добре класираните участници на Националния кръг на олимпиадата по химия и опазване на околната среда. България е домакин на олимпиадата през 1971 г. и 1982 г.", "date": "2018.07.29", "title": "Олимпийците ни по химия се окичиха със злато, сребро и бронз"}
{"url": "https://news.bg/world/trima-ubiti-pri-strelba-v-nyu-orlians.html", "text": "Трима души бяха убити след стрелба близо до френския квартал в американския град Ню Орлиънс тази нощ тамошно време, обявиха от местната полиция.В резултат на атаката също така са били ранени и седем души. Стрелецът все още е на свобода, като тече разследване, добавиха от полицията.\"Няма място в Ню Орлиънс за такъв вид насилие. Говоря от името на всички в нашия град, когато казвам, че сме отвратени, разгневени и казваме нещо повече от стига. Още три живота са отидоха. Това трябва да спре. Това е неприемливо където и да е\", изтъкна кметът Латоя Кантрел.", "date": "2018.07.29", "title": "Трима убити при стрелба в Ню Орлиънс"}
{"url": "https://news.bg/regions/nyamalo-samneniya-za-chuma-po-ovtsete-v-blagoevgradsko.html", "text": "Шефът на Областната дирекция за безопасност на храните в Благоевград д-р Михаил Бащавелов категорично отрече да има , пише OFFNews.По думите на Бащавелов от областната дирекция не са заявявали, че има съмнения за чума. \"В момента изпълняваме държавната профилактична програма, вземат се проби от всички животни и ако се появи такова заболяване, тогава ще го обявим\", заяви той за БТА и допълни, че не трябва да се всява паника в населението.\"Изследваме всички животни, не само дребни, но и едри преживни и свине, защото има опасност от навлизане в страната на \"африканска чума\" по свинете и други завболявания - син език, нодуларен дерматит. Изследванията са постоянни, за да наблюдаваме какъв е здравният статус на животните в областта\", каза още Бащавелов.Припомняме, в две ферми в Благоевградска област - в селата Мусомища и Филипово, бяха констатирани смъртни случаи на дребни преживни животни, без да има ясна причина за това. След подаден сигнал специалистите от агенцията по храните посетиха фермите и взеха проби от животните. Резултатите се очакват през идната седмица.На умрелите животни бяха направени аутопсии, които не показват ясно .В двете ферми са предприети превантивни мерки - стадата са изолирани и поставени на оборен режим.", "date": "2018.07.29", "title": "Нямало съмнения за чума по овцете в Благоевградско"}
{"url": "https://news.bg/crime/postoyanen-arest-za-momcheto-naragalo-sauchenik-v-sofiya.html", "text": "15-годишният Даниал Бейкверди, който наръга с нож свой съученик в София, остава в ареста. Това реши Софийският градски съд.Мярката се гледа при закрити врати, пише БНР.Припомняме, на 26 юли, четвъртък, 16-годишният обвиняем  няколко пъти с нож в столичния квартал \"Надежда\". След това в интернет изтече запис, в който извършителят прави самопризнания. Кадрите са заснети от негови приятели. Даниал е обяснил, че действията му са провокирани от тормоз в интернет, а той решил да си отмъсти.Пострадалият 16-годишен младеж е настанен в УМБАЛСМ \"Пирогов\" с прободни рани в областта на корема и шията. Състоянието на момчето продължава да бъде тежко, информира още общественото радио.Извършителят беше . Той беше, а с днешното решение на Софийския градски съд той остава в ареста за постоянно.На влизане в съдебната зала обвиняемият запази мълчание. Момчето не спирало да плаче и обяснявало, че е бил тормозен, което потвърждава и неговият адвокат. Пред разследващите полицаи момчето обяснило, че го тормозили в продължение на година.", "date": "2018.07.29", "title": "Постоянен арест за момчето, наръгало съученик в София"}
