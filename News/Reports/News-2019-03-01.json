{"url": "https://news.bg/world/tramp-pod-kritika-za-sreshtata-si-s-kim-chen-un.html", "text": "Президентът на САЩ Доналд Тръмп беше подложен на критики от семейството на американски студент, който е починал в затвора в Северна Корея, съобщи Би Би Си.Медията посочва, че критиката идва, след като Тръмп обсипа с комплименти севернокорейския лидер Ким Чен-ун след срещата на двамата лидери.Семейството на американски студент, починал след като е бил вкаран в затвора в Северна Корея, мълчаливо смъмри президента Доналд Тръмп за похвала на Ким Чен Ун.Родителите на Ото Уормбиър заявиха, че са били \"уважителни\" по време на визитата на Тръмп във Виетнам и по време на срещата със севернокорейския лидер, но сега ще говорят.Те казаха, че \"никакво извинение или разточителна похвала не могат да променят\" факта, че \"Ким и злият му режим\" убиха сина им.Тяхното изявление дойде, след като Тръмп отрупа Ким с комплименти.Втората ядрена среща на Тръмп с Ким тази седмица във Виетнам приключи без споразумения.Семейството публикува кратко изявление в петък, осъждащо похвалите към лидера на Северна Корея, без да споменава името на Тръмп.\"По време на срещата на върха имахме уважение. Сега трябва да говорим\", пишат Фред и Синди Уормбиър.\"Ким и неговият зъл режим са отговорни за невъобразима жестокост и нечовечност. Никое извинение или пищна похвала не може да промени това\", се посочва в изявление на семейството.При срещата си с Ким Тръмп каза, че е обсъдил казуса с починалия студент и смята, че Ким не е знаел нищо по казуса.Уормбиър беше затворен в Пхенян през януари 2016 г. по време на организирана обиколка. Той беше обвинен в кражба на пропаганден плакат от хотела.Студентът от Университета във Вирджиния беше осъден на 15 години труд, но беше освободен след 17 месеца.22-годишният студент беше върнат в САЩ във вегетативно състояние през юни 2017 г., но умиря няколко дни по-късно в родния си град Синсинати, щата Охайо.", "date": "2019.03.01", "title": "Тръмп под критика за срещата си с Ким Чен-ун"}
{"url": "https://news.bg/energy/zatvaryat-sedem-benzinostantsii-za-narusheniya.html", "text": "Седем бензиностанции ще бъдат затворени за нарушения при търговията с горива. Към момента една бензиностанция вече е затворена, а други шест предстои да бъдат запечатани, съобщиха от МВР, цитирани от bTV.Затварянето е резултатът от последните проверки за нарушения при търговията с горива в цялата страна.В периода от 26 до 28 февруари са били проверени общо 39 обекта на територията на 9 области. Установени са проблеми със средствата за измерване, нарушения на данъчното законодателство и на правилата и нормите за пожарна безопасност.Арестуван е 48-годишен мъж, продавал горива в пластмасови бутилки на територията на отдавна затворена бензиностанция в община Угърчин без никакви разрешителни.На други места три бензиноколонки, които мерят в ущърб на клиента, са запечатани от Метрологичната агенция, която анализира взетите проби за установяване на качеството на разпространяваните горива.Акцията продължава. От МВР не уточняват дали затворените бензиностанции са част от големи вериги или малки местни обекти.", "date": "2019.03.01", "title": "Затварят седем бензиностанции за нарушения"}
{"url": "https://news.bg/regions/puskat-dopalnitelen-transport-za-zadushnitsa-1.html", "text": "По случай Задушница тази събота, 2 март, от Столичната община осигуряват допълнителен транспорт.Разкрива се временна трамвайна линия с маршрут: ж.к. \"Борово\" - кв. \"Орландовци\".Разкрива се и временна автобусна линия № 18А с маршрут: автостанция \"Орландовци\" - гробищен парк \"Малашевски гробища\" по маршрута на автобусна линия № 18.Временна автобусна линия № 79А с маршрут: надлез \"Надежда\", ул. \"История Славянобългарска\", ул. \"Индустриална\", ул. \"Константин Стоилов\", бул. \"Ген. Данаил Николаев\", бул. \"Владимир Вазов\", ул. \"Тодорини кукли\", ул. \"Река Велека\" и по бул. \"Владимир Вазов\" по маршрута двупосочно.Временна автобусна линия № 86А с маршрут: АТ \"Малашевци\", ул. \"Резбарска\", пл. \"Сточна гара\", бул. \"Сливница\", обратен завой на ул. \"Опълченска\" и по маршрута, двупосочно.Временна автобусна линия № 83А с маршрут - от Зоопарка по маршрута на автобусна линия № 83 до бул. \"Ломско шосе\", наляво по бул. \"Ломско шосе\", наляво по ул. \"Бели Дунав\" и по ул. \"Хан Кубрат\" по маршрута двупосочно.Временна автобусна линия № 90А с маршрут: автостанция \"Изток\", бул. \"Ботевградско шосе\", ул. \"Александър Екзарх\", ул. \"Река Велека\", ул. \"Васил Кънчев\" до гробищен парк \"Малашевски гробища\".Временна автобусна линия № 108А с маршрут: от ж.к. \"Люлин 5\" по стария маршрут на автобусна линия № 108 (в посока ул. \"Бели Дунав\" - от бул. \"Сливница\" по ул. \"Адам Мицкевич\") до ул. \"Бели Дунав\", надясно по ул. \"Хан Кубрат\", наляво по ул. \"Христо Силянов\", наляво по бул. \"Ломско шосе\", наляво по ул. \"Бели Дунав\" и по ул. \"Хан Кубрат\" по маршрута, двупосочно.За паркиране около гробищните комплекси се определят:- в района на Централни гробища - по платната на ул. \"История Славянобългарска\" (старо име ул. \"202\") и ул. \"Заводска\";- в района на гробища \"Бакърена фабрика\" - по платната под подлеза на ул.\"Адам Мицкевич\";- в района на гробища \"Малашевци\" - по платната на ул. \"Резбарска\" между ул. \"Васил Кънчев\" и бул. \"Ген. Владимир Вазов\", както и пред централния вход на ул. \"Жак Дюкло\".", "date": "2019.03.01", "title": "Пускат допълнителен транспорт за Задушница"}
{"url": "https://news.bg/politics/mayk-pompeo-treti-mart-belezhi-sazdavaneto-na-nezavisima-i-savremenna-balgariya.html", "text": "Трети март бележи създаването на независима и съвременна България. По-късно този месец ще отбележим и суверенното решение на България да се присъедини към НАТО преди 15 години.Това гласи официално поздравление от правителството на Съединените щати към българския народ по случай националния ни празник. Съобщението е публикувано на страницата на посолството на САЩ в България.\"След като България отхвърли комунистическото потисничество преди 30 години, нашите две страни изградиха силни съюзнически и партньорски отношения. През последната една година България показа своята положителна лидерска роля чрез успешното си председателство на Съвета на Европейския съюз, правейки крачки за модернизацията на въоръжените си сили и давайки важна подкрепа за , което заздрави мира и стабилността в региона\", гласи съобщението, подписано от държавния секретар Майк Помпео.", "date": "2019.03.01", "title": "Майк Помпео: Трети март бележи създаването на независима и съвременна България"}
{"url": "https://news.bg/regions/medvedev-ogranichava-dvizhenieto-v-sofiya.html", "text": "В София се въежда временна организация на движението във връзка с у нас.От Столична община информират, че се за визитата на Медведев се забранява престоя и паркирането на пътни превозни средства както следва:Забранява се влизането на пътни превозни средства по ул. \"Астана\" между бул. \"България\" и Национален музей \"Земята и хората\" за времето от 08.00 ч. на 04.03.2019 г. до приключване на мероприятието на 05.03.2019 г.Ограничава се движението на пътни превозни средства на посочените участъци, включително и по ул. \"Г.С.Раковски\", бул. \"Княз Ал. Дондуков\" и бул. \"Цар Освободител\" при необходимост и по преценка на отдел \"Пътна полиция\" при СДВР за времето на провеждане на посещението.Столична дирекция на вътрешните работи да осигури охрана на мероприятието, постове за контрол и регулиране на движението на възловите кръстовища за горепосочените време и място.Ремонтът на столичната улица \"6-ти март\" също налага ограничения в движението.От 00.00 часа на 02.03.2019 г. до 24.00 часа на 14.04.2019 г. се забранява влизането на пътни превозни средства по ул. \"6-ти септември\" в участъка от бул. \"Цар Освободител\" до ул. \"Аксаков\".За \"Задушница\", 2 март, се отварят допълни линии на столичния градски транспорт. Пълна информация за това може да видите .За реконструкция на улични водопроводи по улица \"Св. Георги Софийски\", улица \"Яков Крайков\" и булевард \"Ген. Едуард И. Тотлебен\" също се налагат промени в условията за предвижване.Забранява се влизането на пътни превозни средства по южното локално пътно платно на бул. \"Ген. Едуард И. Тотлебен\" между ул. \"Виктор Григорович\" и бул. \"Пенчо Славейков\".Забранява се престоят и паркирането на бул. \"Пенчо Славейков\" на 40 м преди ул. \"Абоба\" в посока бул. \"Прага\".От 00.00 часа на 2.03.2019 г. до 24.00 часа на 15.03.2019 г. се закриват местата за почасово платено паркиране по южното локално пътно платно на бул. \"Ген. Едуард И. Тотлебен\" между бул. \"Акад. Иван Е. Гешов\" и ул. \"Богдановец\" и на бул. \"Пенчо Славейков\" на 40 м преди ул. \"Абоба\" в посока бул. \"Прага\".Променя се маршрутът на автобусна линия № 604 в посока УМБАЛСМ \"Пирогов\" - от бул. \"Акад. Иван Е. Гешов\" автобусите продължават по централното пътно платно на бул. \"Ген. Едуард И. Тотлебен\", надясно по бул. \"Пенчо Славейков\", надясно по ул \"Св. Георги Софийски\" и по маршрута до гара \"Искър\".Закрива се автобусни спирки в южното локално пътно платно на бул. \"Ген. Едуард И. Тотлебен\" с код 0394 \"бул. Цар Борис ІІІ\" и с код 0760 \"УМБАЛСМ Пиротов\".Разкрива се временна автобусна спирка \"УМБАЛСМ Пирогов\" на бул. \"Пенчо Славейков\" на 40 м преди ул. \"Абоба\" в посока бул. \"Прага\"; В променения участък автобусите от автобусна линия № 604 ще спират на автобусна спирка с код 0392 \"бул. Цар Борис ІІІ\" на бул. \"Цар Борис ІІІ\" по маршрута на А№№ 74 и 260.", "date": "2019.03.01", "title": "Медведев ограничава движението в София"}
{"url": "https://news.bg/crime/namushkaha-bezdomnik-v-studentski-grad.html", "text": "Намушкаха мъж в столичния квартал \"Студентски град\", предаде bTV.Пострадалият е настанен в МБАЛ \"Света Анна\" в критично състояние.По първоначални данни днес късно следобед двама бездомници на над 40 години се скарали пред блок 38 в квартала. В свадата единият пробол с нож другия мъж в гърдите, близо до сърцето.Извършителят е избягал от местопрестъплението и все още се издирва.", "date": "2019.03.01", "title": "Намушкаха бездомник в \"Студентски град\""}
{"url": "https://news.bg/politics/zemedeltsite-zaedno-otbelyazaha-140-g-ot-rozhdenieto-na-stamboliyski.html", "text": "Земеделците заедно отбелязаха 140 години от рождението на Александър Стамболийски, съобщиха от ПП \"Обединени земеделци\".\"Днес отбелязваме 140 години от рождението на Александър Стамболийски - основоположник, идеолог и водач на Българския земеделски народен съюз, виден общественик и публицист, оратор и парламентарист. Радвам се, че всички заедно сме тук, за да се поклоним пред делото на политика, държавника, демократа и да продължим неговия път и да работим за свободна и независима България\", каза Петя Ставрева пред представителите на всички земеделски организации.Ставрева направи паралел между предстоящите евроизбори и далечната 1920 г., когато по думите й Стамболийски вижда бъдещето на Стария континент като Съединени европейски щати и очертава основните принципи на сегашна обединена Европа, от която сме част днес.На честването присъства председателят на парламента Цвета Караянчева. Тя изтъкна примера на Стамболийски, който като земеделски лидер и политик обединява хората. \"Няма нищо по-добро от това да работиш за България като даваш всичко от себе си за просперитета на страната\", каза председателят на 44-то Народно събрание.Пред паметника на Стамболийски, който е на столичната улица \"Врабча\" № 1 присъстваха и председателите на ЗНС Румен Йончев, на БЗНС Николай Ненчев, на СЗ \"Александър Стамболийски\" Спас Панчев, зам.-председателят на ПП \"Никола Петков\" Борислав Алексиев и много земеделци.Там бе и доц. д-р Тодор Чобанов - зам.-кмет на Столичната община, председателят на СДС Румен Христов и лидери на партии от демократичното пространство.Преди това в Централна поща бе валидирана пощенска марка, посветена на 140 години от рождението на българския държавник.Българското маркоиздаване има своеобразна Алея на славата за националните лидери с най-голям принос в родната ни история и специално място в нея е запазено за Александър Стамболийски, заяви по време на тържествената церемония заместник-министърът на транспорта, информационните технологии и съобщенията Димитър Геновски.Самият печат върху изданието бе поставен съвместно с лидера на ПП Обединени земеделци Петя Ставрева, председателите на БЗНС Николай Ненчев и на ЗНС Румен Йончев, председателя на Съюза на филателистите в България Спас Панчев, зам.-министъра на транспорта, информационните технологии и съобщенията Димитър Геновски и директора на \"Български пощи\" ЕАД Деян Дънешки.От Обединени земеделци в събитието участваха и членовете на националното ръководство доц. Людмила Лозанова, Красимир Вълев и председателят на Експертния съвет на партията Лъчер Вълев.", "date": "2019.03.01", "title": "Земеделците заедно отбелязаха 140 г. от рождението на Стамболийски"}
{"url": "https://news.bg/int-politics/kosovo-ne-dava-i-duma-da-se-obeli-za-razmyana-na-teritorii-sas-sarbiya.html", "text": "Президентът на Косово Хашим Тачи отхвърли всяка идея за размяна на територии със Сърбия. Тачи заяви в албанската столица Тирана, че \"размяната на територии никога няма да се случи\", съобщава \"Асошиейтед прес\".През миналата година Тачи предложи \"корекция на границите\", като Косово получава южната сръбска долина Прешево и не дава нищо в замяна, без да обясни как Сърбия би приела това.Напрежението между съседките продължава от войната за независимост на Косово през 1998-99 г., която приключи с продължили 78 дни въздушни удари на НАТО, след което територията беше управлявана от ООН до 2008 г., когато Косово официално обяви независимост от Сърбия, която Белград отказва да признае.Европейският съюз настоя, че Сърбия и Косово трябва да нормализират отношенията си, ако искат да имат шанс да се присъединят към Общността. Някои властници в Сърбия и Косово предложиха размяна на територии - сръбското Прешево за косовската Северна Митровица.Преговорите между Сърбия и Косово, които започнаха през 2011 г. под егидата на ЕС, бяха обтегнати след решението на Прищина да наложи 100 процента мито за внос на сръбски и босненски стоки, докато Белград не признае нейния суверенитет и спре да ѝ пречи да се присъединява към международни организации.Белград заяви, че няма да вземе по-нататъшно участие в преговорите, докато митата не бъдат отменени.Тачи също така отхвърли идеята за Велика Албания, казвайки, че \"съюзът на Косово, съюзът на албанската нация е съюзът с ЕС и НАТО и вечното приятелство със САЩ\".", "date": "2019.03.01", "title": "Косово не дава и дума да се обели за размяна на територии със Сърбия"}
{"url": "https://news.bg/society/balgariya-obicha-baba-marta.html", "text": "България обича Баба Марта!В първия мартенски ден цялата страна стана бяла и червена, весела, засмена.На много места в страната този типично български празник беше отбелязан с много настроение. Мартениците са нявсякъде.За това допринесе и слънчевото време над страната, което припомни, че пролетта чука на вратата.40-метрова мартеница за втора година подред се спусна от Лакатнишките скали. Центърът на Враца пък беше окичен с над 200 мартеници. Най-много мартенички бяха окичени по дърветата в пешеходната зона на града с послание за здрава и плодородна година.Мартеници от по половин метър зависяха от клоните на вековните дървета като предвестник на пролетта, въпреки че снегът от Малък Сечко все още не си е отишъл.Това се превръща в традиция във Враца - прави се за четвърта година подред.Дворовете в училищата също станаха бели и червени. В тазгодишната инициатива за първомартенската украса на града се включиха децата от всички училища, детски и социални заведения. Те заедно опаковаха в бяло и червено дърветата в своите дворове.Фолклорните традиции във Врачанско гласят, че с мартеници се окичват дървета, извори, чешми и новородените агнета в кошарите, а червено-белият символ се плете от вълнена прежда.Варна също не пропусна култовия празник. 5-метрова мартеница с Пижо и Пенда може да бъде видяха в детския кът Морската градина в столицата на морето.Фигурите са изработени от метал и са най-големите правени досега у нас.Както повелява традицията днес, Пижо и Пенда са облечени в бели и червени одежди, ушити специално за тях, информира БНТ.Честита Баба Марта!", "date": "2019.03.01", "title": "България обича Баба Марта"}
{"url": "https://news.bg/finance/api-pusna-obshtestvenite-porachki-za-remontite-po-patishtata-za-sledvashtite-5-godini.html", "text": "Агенция \"Пътна инфраструктура\" (АПИ) стартира обществените поръчки за текущ ремонт и поддържане (превантивно, текущо, зимно и ремонтно - възстановителни работи при аварийни ситуации) на републиканските пътища за следващите 5 години.Както и досега обществените поръчки са по райони - Северозападен, Северен централен район, Североизточен, Югоизточен, Южен Централен и Югозападен район.За Северозападен район обществената поръчка е в пет обособени позиции:За Северен централен район обществената поръчка е в 5 обособени позиции:За Североизточен район обществената поръъчка е в 4 обособени позиции:За Югоизточен район обществената поръчка е в 4 обособени позиции:За Южен централен район обществената поръчка е в 5 обособени позиции:За Югозападен район обществената поръчка е в 4 обособени позиции:Срокът за изпълнение на обществените поръчки е 5 години.Офертите на кандидатите за поддържане на републиканските пътища в Югозападен, Южен централен и Югоизточен район се подават до 17:30 часа на 8 април 2019 г.За Североизточен, Северен централен и Северозападен район кандидатите могат да подават оферти до 17:30 ч. на 11 април 2019 година.", "date": "2019.03.01", "title": "АПИ пусна обществените поръчки за ремонтите по пътищата за следващите 5 години"}
{"url": "https://news.bg/energy/demokratichna-balgariya-ne-iska-da-stroim-ruski-potok.html", "text": "\"Докато тече водевилът с изборния кодекс, ГЕРБ и БСП съгласувано работят за спешното изграждане на българската част от така наречения \"Турски поток\". Междувременно президентът Румен Радев публично потвърждава това съглашaтелство. На този фон в България пристига министър-председателят на Русия Медведев, за да финализира с Борисов предателството на българските национални интереси.\" По този начин обобщава настоящата политическа обстановка Мартин Димитров от \"Демократична България\".Според него всички политически сили в парламента са изменили заедно енергийната стратегия на България, за да бъде реализиран руският енергиен проект.Той изтъква, че цената на газа формира близо 70% от цената на парното, така че високите му цени означават скъпо отопление за гражданите.Димитров е на мнение, че ползите за Русия са очевидни, а България е изправена пред сериозни рискове. Именно по тази причина според него става въпрос не за \"турски\", а за \"Руски поток\".България трябва да поеме разхода от 3,3 млрд. лева с ДДС, като вероятно сумата ще бъда взета под формата на кредит от държавна фирма, смята Димитров и посочва, че годишните плащания на лихва и главница заедно с разходите за поддръжка са значителни и има риск проектът да бъде на загуба.Според него е немислимо трасето да бъде изградено до края на годината заради очаквано обжалване на отделни етапи от процедурата.Българското правителство изглежда на път да се откаже от около 1 млрд. долара неустойки по договора за транзит, които са дължими от Русия през следващите десет години, коментира още Димитров, според когото, ако тези 1 млрд. долара се добавят към разходите, е немислимо \"Турски поток\" да има положителна нетна настояща стойност.\"Турски поток\" блокира достъпа към Европа на неруски газ по Южния газов коридор, убеден е той. Според него проектът няма как да се впише в идеята за газов хъб, защото зависимостта от един единствен източник. Димитров изтъква и че България е единствената страна в ЕС, която продължава да е близо 100% зависима от един източник на газ.В заключение той посочва, че Русия търси път да реализира целта си да доставя енергия на Сърбия и Унгария, а България - с парите на собствените си граждани и с цената на икономически риск, се включва да обслужи чужд интерес.От \"Демократична България\" са категорични, че \"Турски поток\" не трябва да се строи, защото засилва зависимостта от един източник, а освен това ще доведе и до финансови загуби. Според тях интересът на страната ни е в най-кратки срокове да бъде изграден интерконектора с Гърция, който ще създаде възможности за внос на конкуренти цени и подобряване на сигурността на доставките.", "date": "2019.03.01", "title": "\"Демократична България\" не иска да строим \"Руски поток\""}
{"url": "https://news.bg/society/s-50-po-malko-zakasneniya-na-vlakovete-se-hvali-bdzh.html", "text": "От БДЖ отчитат подобрение в обслужването на клиентите си. За последните четири месеца среднодневното изпълнение на графика за движение на влаковете е подобрено с близо 5%.С около 50% по-малко е броят на отменените влакове през януари и февруари в сравнение със същия показател през ноември и декември. Близо наполовина е намалена и общата стойност на допуснатите минути закъснения на влаковете за същия период. Това се дължи и на намаляването на дневния недостиг на локомотиви, които са необходими за изпълнението на графика за движение. През ноември 2018 г. не са достигали около 19 локомотива, докато за февруари този недостиг е подобрен до приблизително 12 броя на ден.Относно осигуряването на необходимия брой вагони за същия период се отчита увеличение на недостига заради изпълнението на ремонтната програма за подобряване на предоставяната услуга. Очаква се до края на годината след извършен ремонт да бъдат включвани в експлоатация до 15 вагона на месец. Изпълнение на графика за движение на влаковете за съответния месец:Отменени влакове общо за съответния месец:Отменени влакове среднодневно за съответния месец:Закъснение на влаковете (в минути) общо за съответния месец:Общо закъснение на влаковете (в минути) среднодневно за съответния месец:Недостиг на локомотиви за съответния месец:Недостиг на вагони за съответния месец:", "date": "2019.03.01", "title": "С 50% по-малко закъснения на влаковете се хвали БДЖ"}
{"url": "https://news.bg/politics/boyko-noev-poseshtenieto-na-medvedev-u-nas-e-degradatsiya-na-otnosheniyata-ni-s-rusiya.html", "text": "Бившият военен министър Бойко Ноев определи като деградация в двустранните отношения посещението на руския премиер Дмитрий Медведев в България на 4 март по повод националния празник на България.Пред bTV дипломатът Ноев отбеляза, че обикновено президентът Владимир Путин представлява Русия. Не си спомням Медведев да е ходил някъде на важно посещение.\"Постът на премиера в Русия далеч не е толкова важен, колкото на президента и Русия изпраща послание - ето това сте вие за нас, това ниво заслужавате, вие не заслужавате нивото на нашия президент\", обясни Бойко Ноев.\"Медведев ще носи важни послания - за Турски поток, решението е че ще има тръба през България, защото това е интересът на Русия. Има и още нещо важно за посещението на Медведев - повече от месец стои един много важен въпрос в двустранните отношения. Това е отравянето на български граждани с химическа отрова\", каза бившият министър на отбраната, който бе представител на България в НАТО.Според него България не трябва да оставя този въпрос да виси, и да петни българо - руските отношения.\"Това не е изгодно нито за нас, нито за руското ръководство. Аз призовавам премиера и президента да поставят въпроса на Медведев, да поискаме съдействие от руските власти, да поискаме официално проблемът да се изясни, за да не позволяваме и на други хора да влошават нашите двустранни отношения\", категоричен беше Ноев.За посещението на генералния секретар на НАТО Йенс Столтенберг в страната, Ноев заяви, че той е тук, за да тестват волята на България дали ще изиграе своята роля в Черноморския регион, предвид напрежението, което съществува е него.Припомняме, основната фраза, с която ще бъде запомнен Столтенберг е от това си посещение в София, е че те.По думите на генсека на НАТО, ако сега има напрежение, то е породено от анексирането на Крим от Русия. Може би Черно море ще се милитаризира още малко, прогнозира Ноев.Ноев коментира и поведението на президента Румен Радев с думите, че държавният глава сам си навлича бели с някои свои неудачни публични изказвания и поведение. Отдавам го на липсата на държавнически опит - не може той да отива на среща на държавни глави и да казва, че е отишъл да предотврати някакъв текст в някаква декларация\", обясни Ноев в коментар за изказването на Румен Радев преди срещата на държавните глави от групата Б9 в Кошице, Полша.Държавният глава заяви, че форматът с участието на източноевропейски членки на НАТО вече създава рискове за отделните държави, а в това число - и за българските енергийни проекти. Президентът посочи, че е направил необходимото, проблемните текстове да бъдат извадени от декларацията от срещата.\"Няма такова нещо, тези декларации се подготвят месеци наред, има щабове, текстовете се съгласуват по дипломатически път, няма такова нещо да се събират президенти и всеки да започва да редактира\", допълни Бойко Ноев.Той посочи, че би искал президентът да започне да се държи още по-държавнически и отношенията с Русия да се представят по начин, по който не му навличат образа на проруски политик.", "date": "2019.03.01", "title": "Бойко Ноев: Посещението на Медведев у нас е деградация на отношенията ни с Русия"}
{"url": "https://news.bg/crime/toku-shto-izlyazal-ot-aresta-mazh-vilnya-v-bolnitsa-v-asenovgrad.html", "text": "Мъж вилня в болница в Асеновград, съобщиха от Областната дирекция на МВР.Около 23.30 часа снощи в полицията постъпил сигнал за нарушение на обществения ред в сградата на местна болница. Пристигналите на мястото служители на реда задържали 37-годишен криминално проявен жител, който нанесъл материални щети по две врати и прозорец на болницата.При инцидента няма пострадали хора. Агресивният мъж е задържан за 24 часа.Оказало се, че в понеделник той отново бил отведен в полицейското управление, защото счупил монетна машина за играчки на пл. \"Николай Хайтов\" в града.По случаите са образувани полицейски производства за престъпление.", "date": "2019.03.01", "title": "Току-що излязъл от ареста мъж вилня в болница в Асеновград"}
{"url": "https://news.bg/int-politics/iran-se-podigrava-na-tramp-za-provala-na-sreshtata-s-kim.html", "text": "Иранският външен министър Мохамед Джавад Зариф се подигра с американския президент Доналд Тръмп заради провала на срещата на върха за ядреното разоръжаване на Северна Корея, като се зарече, че Вашингтон няма да получи по-добро ядрено споразумение с Иран от това, от което извади САЩ през миналата година, съобщава \"Ройтерс\".Втората среща между Тръмп и севернокорейския държавен ръководител Ким Чен-ун се разпадна заради санкциите, като двете страни дадоха противоречиви сведения за това какво точно се е случило, повдигайки въпроси за бъдещето на преговорите за ядрено разоръжаване.\"Президентът Тръмп трябва вече да е разбрал, че подиумите, снимките и внезапните обръщания на политиката не правят сериозна дипломация\", написа Зариф в \"Туитър\".\"Бяха необходими 10 години голям труд плюс две години - буквално хиляди часове преговори, за да се изкове всяка дума от 150-те страници от ядреното споразумение\" между Иран и световните сили, добави Зариф.\"Никога няма да постигнете по-добро споразумение\", настоя иранският първи дипломат, който отново се зае със задачите си, след като иранският президент Хасан Рохани отхвърли подадената от него оставка по-рано тази седмица.Говорителят на Белия дом Сара Сандърс коментира по-рано в \"Туитър\": \"Президентът (Барак) Обама отказа да се оттегли от лошо споразумение с Иран. Президентът Тръмп отказва да направи същата грешка с Иран, Северна Корея или която и да е друга страна.\"Масово се смята, че Зариф излезе по-силен след оставката си благодарение на подкрепата на Рохани, както и след подкрепата на редица умерени депутати, висш командир на Революционната гвардия и, скрито, на върховния лидер аятолах Али Хаменеи.След като Тръмп се отказа от ядреното споразумение и през май 2018 г. възстанови американските санкции срещу Ислямската република, Зариф беше подложен на тежки критики от твърдолинейни противници, които го обвиниха, че продава страната си.", "date": "2019.03.01", "title": "Иран се подиграва на Тръмп за провала на срещата с Ким"}
{"url": "https://news.bg/regions/proveryavat-signal-za-pogolovna-sech-kray-gorna-oryahovitsa.html", "text": "Проверяват поголовна сеч край Горна Оряховица, предаде БНР.Засегнати са местностите \"Камъка\" и \"Арбанашко бърдо\".По информация на местни жители е изсечена изцяло салкъмова гора, както и 80% от борова гора.Кметът на Горна Оряховица Добромир Добрев също изрази недоволството си чрез протестно писмо до Държавното горско стопанство \"Болярка\". В него той сечта незабавно да бъде прекратена.По думи на директора на горското стопанство Йордан Бобонков в двете местности е трябвало да се направи единствено разреждане на гората, като за целта е бил сключен договор с частна фирма. Той отрича да е имало намерение за поголовна сеч, а само за подобряване на гората.Бобонков увери, че незабавно ще бъде проверено дали фирмата не е отсякла повече от планираната дървесина.", "date": "2019.03.01", "title": "Проверяват сигнал за поголовна сеч край Горна Оряховица"}
{"url": "https://news.bg/politics/ot-kardzhali-tsvetanov-komentira-prezidenta-rumen-radev.html", "text": "Никой не разбра коментарите на президента Румен Радев след срещата си с президентите на 9 европейски страни. Това заяви пред журналисти в Кърджали председателят на ПГ на ГЕРБ и зам.-председател на партията Цветан Цветанов.За пореден път шефът на парламентарната група на управляващата партия Цветан Цветанов коментира поведението на държавния глава Румен Радев.\"Благодаря на всички останали участници в срещата, които не са позволили на президента Радев да изкаже своята позиция относно притесненията на всички членки на НАТО от нарушаването на международното право с анексирането на Крим и напрежението в Черноморския регион\", каза Цветанов.Той изтъкна, че президентът на България е подписал декларация, в чиято шеста точка се подчертава взаимното безпокойство на държавните глави от действията на Русия в Керченския проток, от незачитането на международното право, както и от хибридните атаки.Всъщност, досега аз не съм чул каква е позицията на Радев за нарушаването на международното право от страна на Русия, защото по време на кампанията си говореше едно, но на първия си Европейски съвет подкрепи удължаването на санкциите, каза вторият в ГЕРБ.Цветанов смята, че по време на визитата на генералния секретар на НАТО Йенс Столтенберг у нас, са се дали много ясни послания какво трябва Алиансът да предприеме в Черноморския регион.Тълкуванието на бившият МВР-министър е, че това е \"засилване на предното присъствие, за да се гарантира защитата на всяка една членка. Това е позицията на НАТО. Не е констатация на ГЕРБ или президента на БСП и неформален лидер на партията Румен Радев\", отбеляза Цветанов.Президентът Радев трябва да обясни какво точно е имал предвид с израза, че няма да позволи други държави да решават енергийните проекти на България, поиска Цветанов.\"Нека припомня на Радев, че докато той още беше летец България се присъедини към ЕС и по този начин се задължи да спазва европейското законодателство, сред което е и Третият енергиен пакет. Енергийната независимост може да се осигури само ако спазваме европейските правила. Подобни коментари на президента могат да доведат само до противопоставяне\", посочи Цветанов.В обширното си изказване по адрес на Румен Радев Цветанов каза, че след като президентът заел позицията на Мадуро по случая Венецуела, в обществото започнали да се чуват мнения, че Радев бил българският Мадуро.\"Аз не искам българския Мадуро да ни води към режима на Венецуела. Ние трябва да се числим към развитите демократични общества, каквито несъмнено са ЕС и САЩ\", подчерта той.Цветанов бе категоричен, че президентът иска да отклони страната ни от нейния евроатлантически път, като за целта подкрепя посланията на БСП за насочване на страната ни на Изток и използва антиевропейска риторика.\"Нека си дадем сметка, че живеем на най-хубавото място в света - Европа. Нека осъзнаем колко много ЕС прави за нас. Наскоро Европейският парламент подкрепи увеличение с близо 4 млрд. лв. на финансирането за България след 2020 година. Това ще бъде най-високият ни бюджет откакто сме в ЕС\", допълни Цветанов.", "date": "2019.03.01", "title": "От Кърджали Цветанов коментира президента Румен Радев"}
{"url": "https://news.bg/int-politics/naftogaz-obyavi-pobeda-v-iska-sreshtu-rusiya-zaradi-aktivi-v-krim.html", "text": "Украинската държавна газова компания \"Нафтогаз\" обяви, че е спечелила иск срещу Русия в арбитражния съд в Хага по дело за конфискация на активи в Крим след окупацията му през 2014 г., съобщават руските медии.Според ръководителя на компанията Андрей Коболев решението на съда относно размера на обезщетението се очаква в края на 2019 г. или в началото на 2020 г. Украинската газова компания претендира за обезщетение в размер на 5 млрд. долара. \"Вчера вечерта \"Нафтогаз\" получи решението на арбитражния съд в Хага, където беше разгледан искът на \"Нафтогаз\" срещу Руската федерация за загубени активи в Крим и по шелфа на Черно море. Решението е положително\", обяви Коболев по време на пресконференция, излъчвана по украинската телевизия \"Пети канал\".Той добави, че загубите се оценяват на около 5 млрд. долара.", "date": "2019.03.01", "title": "\"Нафтогаз\" обяви победа в иска срещу Русия заради активи в Крим"}
{"url": "https://news.bg/politics/tsik-gotvi-obshtestvena-porachka-za-ustroystva-za-mashinno-glasuvane.html", "text": "Централната избирателна комисия се готви да възложи обществена поръчка за осигуряване на специализирани устройства за машинно гласуване.Информацията ще бъде публикувана на интернет страницата на Агенцията за обществени поръчки, \"Профил на купувача\" на интернет страницата на Централната избирателна комисия, както и \"Официален вестник\" на Европейския съюз.Припомняме, драмата с машинното гласуване продължава от години.Още преди предсрочните парламентарни избори на 26 март 2017 г. стана ясно, че от . От ЦИК обявиха обществена поръчка за машините за изборите на 26 март. Решението за откриването на процедурата бе публикувано късно в петък на сайта на комисията - на 10 февруари 2017 г.ЦИК бе принудена да обяви поръчката, след като Върховният административен съд (ВАС) я  във всички избирателни секции, а не както първоначално бе предвидено само в 500.На 2 февруари стана ясно, че  за машинно гласуване. Тогава говорителят на Централната избирателна комисия (ЦИК) Камелия Нейкова обяви, че все още . Не можело да пуснат обществена поръчка преди Указа на президента за датата на предсрочния вот.Ден по-рано от Нова република коментираха, че . Тогава - на 1 февруари 2017 г., навсякъде.Дни по-късно - на 5 февруари 2017 г., ще има, но седмици стана ясно, че ва все пак няма да се осъществи.Година по-късно ЦИК предложи на депутатите да бъде , предвидено за изборите за Европейски парламент през 2019 г., с мотива, че било сложно за избирателя и по-лесно за измами.През ноември 2018 г. беше внесен .По тази причина дни по-късно  , в което призова депутатите да изпълнят разпоредбите от Изборния кодекс, в частта за машинното и електронното дистанционно гласуване. По-късно пък се закани, че , ако това не бъде направено.В края на миналата година за вот при всеобщо машинно гласуване.През февруари тази година сред промените в Изборния кодекс, които парламентът все пак прие, беше именно  Седмица по-късно обаче  над Закона за изменение и допълнение на Изборния кодекс с мотива, че отдалечават от честен и прозрачен изборен процес, като привилегироват партийната воля над тази на избирателите.Вчера пък стана ясно, че ГЕРБ и Обединените патриоти   По отношение на машинното гласуване Данаил Кирилов заяви, че го смята за  По негови думи доклади в ЦИК сочели, че електронното дистанционно гласуване не може да се въведе по сегашния закон и дори социалистите признавали, че това щяло да бъде свръх разход.", "date": "2019.03.01", "title": "ЦИК готви обществена поръчка за устройства за машинно гласуване"}
{"url": "https://news.bg/health/ananiev-uveri-sestrite-che-shte-sadeystva-za-po-barzoto-uvelichenie-na-zaplatite.html", "text": "\"Поемам ангажимент да съдействам за това увеличението на заплатите да се случи възможно най-бързо\". Това заяви министърът на здравеопазването Кирил Ананиев на среща с представители на протестиращите медицински сестри.Двете страни се споразумяха това да се случи в срок от 20 дни. Министърът обеща на протестиращите, че веднага след като разполага с анализите ще ги запознае с данните и с последващите мерки, които министерството ще предприеме.По думите му правителството оказва пълна подкрепа на сектора, като доказателство за това са отпуснатите от Министерски съвет допълнителни 30 млн. лв. за увеличение на заплатите на медицинския персонал и най-вече на тези на професионалистите по здравни грижи.Ананиев отбеляза, че на лечебните заведения са изпратени разчети на средствата, които те ще получат през настоящата година.Предстои ръководствата на болниците и синдикатите по места да постигнат консенсус за увеличаването на работните заплати.Ананиев обясни, че ще се срещне с директорите на всички болници с над 50% държавно участие в капитала, както и там, където е необходимо, ще разговаря с кметовете на общини, за да бъде процесът финализиран по-бързо.По отношение премахването търговския характер на лечебните заведения Ананиев коментира, че екипът му споделя същото убеждение. Идеята е болниците да станат non-profit, което означава в случай на реализирани повече приходи от разходите, разликата да бъде реинвестирана в здравната система.Припомняме, че по-рано днес около  пред сградата на Министерство на здравеопазването в София. Протестни действия имаше и и пред общините в градовете на страната.Те настояват за по-достойни условия на труд, адекватно стартово заплащане от поне две минимални заплати в размер на 1120 лв. и допълнително заплащане за работа в интензивно и спешно отделение.", "date": "2019.03.01", "title": "Ананиев увери сестрите, че ще съдейства за по-бързото увеличение на заплатите "}
{"url": "https://news.bg/politics/rumen-radev-ochakva-da-polzvame-opita-na-nato-pri-modernizatsiyata-na-armiyata-ni.html", "text": "Да бъдат използвани опитът и добрите практики на партньорите от НАТО при провеждането на конкурси за придобиване на въоръжение и отбранително оборудване. Това призова президентът Румен Радев на среща на \"Дондуков\" 2 с генералния секретар на НАТО Йенс Столтенберг. Това е поредна среща между двамата след разговора им вчера в с на срещата на високо равнище във формат Б9, съобщиха от Администрацията на президента.По думите на държавния глава ограничените средства, с които България разполага за модернизация на своите Въоръжени сили, налага те да бъдат изразходвани по възможно най-ефективен и ефикасен начин.В този процес експертизата на НАТО и споделянето на опит и добри практики при провеждането на конкурси за придобиване на въоръжение и оборудване е от ключово значение за постигането на максимални резултати.Придобиването на съвременни отбранителни способности е от ключово значение за сигурността на България и за повишаване на съвместимостта на Въоръжените сили на страната ни с партньорите от НАТО, подчерта президентът Радев.Той открои освен трите проекта за модернизация на армията ни - за Военновъздушните сили, за Сухопътните войски и за Военноморските сили, и значението и на по-малките проекти. Те са от съществено значение за изграждането на боеспособни и мобилни въоръжени сили, способни да действат в общо информационно пространство със съюзниците.\"България продължава да засилва своята роля като стълб на сигурност и стабилност на Балканите и в Черно море, посредством провеждането на отворена, конструктивна и отговорна политика\", каза Румен Радев.Страната ни е силно мотивирана да интегрира своята отбранителна индустрия и наука при  и очаква насърчение от Алианса в тази насока, добави президентът.Според генералния секретар на НАТО България е стратегически партньор за гарантиране на сигурността в Югоизточна Европа и Черно море. Той открои приноса на страната ни за укрепване на стабилността в региона на Западните Балкани и в различни мироопазващи мисии на Алианса.Усилията на Република Северна Македония в изграждането на добросъседски отношения следва да бъдат подкрепени. Приемането на , смятат и Радев, и Столтенберг.Двамата обсъдиха и възможността за провеждането на повече съвместни учения на българска територия с партньорите от Западните Балкани.", "date": "2019.03.01", "title": "Румен Радев очаква да ползваме опита на НАТО при модернизацията на армията ни"}
{"url": "https://news.bg/economics/aikb-bori-nedostiga-na-kadri-s-dualno-obuchenie-i-stipendii.html", "text": "Най-сериозните проблеми за бизнеса са недостигът на човешки ресурси и недоброто регулиране и корупцията. Това стана ясно на днешното Общо събрание на Асоциация на индустриалния капитал в България (АИКБ), на което бяха приети целите ѝ за настоящата година.Приоритет в дейността на Асоциацията за 2019 г. е именно преодоляването на недостига на човешки ресурси, привеждане на образованието в съответствие с потребностите на бизнеса и позиционирането на професионалното образование като престижен избор за младите хора. АИКБ ще се стреми и към подобряване на бизнес климата и реформа в енергетиката.Председателят на УС на АИКБ Васил Велев изтъкна, че още през миналата година са били предприети мерки за справянето с недостига на кадри чрез промените в законите за трудова миграция и създаването на методология за Министерството на образованието за планирането на необходимите кадри за бизнеса.От Асоциацията посочват, че в следващите години се очаква сериозен недостиг на квалифицирани кадри за машиностроенето и металообработването, електротехниката и електрониката, информационните технологии, транспорта, енергетиката, туризма и селското стопанство. Сред предложенията за решаване на проблема бяха облекчаването на трудовата имиграция, увеличаването на ролята на бизнеса при определяне на изучаваното съдържание, възможностите за дуално обучение и отпускането на стипендии на учениците и студентите от съответните специалности.Работодателската организация увери, че ще продължи да работи за ускорено изграждане на електронното управление, ограничаване на държавната намеса в икономиката, по-добрата работа на регулаторите и намаляване на административната тежест за бизнеса. Целта е да се подобри бизнес климатът. Според АИКБ България трябва да предприеме всички мерки за присъединяване към ERM II, Шенген и ОИСР.На Общото събрание беше представен и Планът за конкурентоспособна индустрия в Европа. В него се посочва, че 40 % от социалните разходи в света се правят от ЕС, въпреки че в ЕС живеят само 7 % от населението в света и се произвежда около 22 % от световния БВП. Планът изтъква необходимостта от обща европейска политика в областта на търговията и икономиката, подобряването на прилагането и опростяване на европейското законодателство, осигуряване на необходимите човешки ресурси и други. Той ще бъде представен от АИКБ на кандидатите за Европейския парламент.На Общото събрание председателят на Браншова камара \"Пътища\" Стефан Чайков беше приет за нов член на Управителния Съвет на АИКБ. Нови членове на Националния съвет на АИКБ пък станаха Иван Михайлов - председател на Аутомотив Клъстер България, Огнян Траянов - председател на БАИТ и Кирил Желязков - председател на ББКЕПИ.", "date": "2019.03.01", "title": "АИКБ бори недостига на кадри с дуално обучение и стипендии"}
{"url": "https://news.bg/int-politics/kim-chen-un-obmislyal-prekratyavane-na-pregovorite-sas-sasht.html", "text": "Заместник-министърът на външните работи на Северна Корея Чо Сон-хуй обяви, че страната ѝ трябва да бъде адекватно възнаградена за самоналоженото си отлагане на изпитанията на ракети с голям обсег на действие с премахването на част от санкциите на ООН, съобщава южнокорейската агенция \"Йонхап\".По думите на представителката на севернокорейския комунистически режим, преговорите за ядрено разоръжаване трябва да бъдат преразгледани, ако САЩ не предприемат реципрочни стъпки.Чо Сон-хуй изтъкна, че нейното професионално убеждение е, че севернокорейският държавен ръководител Ким Чен-ун също е променил мнението си относно по-нататъшните разговори с Вашингтон.Тя също така обвини американския президент Доналд Тръмп в \"преместването на страничните греди\", след като обсъжданото преди това демонтиране на ядреното съоръжение в Йонбьон беше преустановено в полза на решение, обхващащо всички ядрени обекти на Северна Корея.След внезапното прекратяване на срещата на върха в Ханой вчера, Тръмп коментира, че причината, поради която не е постигнато споразумение за ядрено разоръжаване на Пхенян, е настояването на Северна Корея икономическите санкции, наложени на страната, да бъдат отменени изцяло.Междувременно Тръмп написа в профила си в \"Туитър\", че е имал \"много важни\" преговори с Ким Чен-ун и че сега и двете страни знаят какво иска другата.\"Страхотно е да съм обратно вкъщи след посещението във Виетнам, едно невероятно място. Имахме много важни преговори с Ким Чен-ун - знаем какво искат и те знаят какво трябва да имаме. Отношенията са много добри, да видим какво се случва!\", написа той в \"Туитър\" след завръщането си в САЩ след срещата във виетнамската столица Ханой.", "date": "2019.03.01", "title": "Ким Чен-ун обмислял прекратяване на преговорите със САЩ"}
{"url": "https://news.bg/int-politics/voyslav-sheshel-integratsiya-s-rusiya-e-garantsiya-za-sigurnost-na-sarbiya.html", "text": "Лидерът на Сръбската радикална партия, Войслав Шешел, коментира в интервю за ТАСС политическите процеси в Сърбия, неговата версия за решаване на косовския въпрос, необходимост от максимална интеграция на Русия и Сърбия, ситуацията в Украйна, Турски поток и България, НАТО, Балканите и кризата във Венецуела.За три месеца в Белград се провеждат протести всяка събота, в които участват хиляди. Какво мислите, че е този протест, основава ли се на действително недоволство или има чужда подкрепа?Има силен натиск върху (сръбския президент Александър) Вучич, тъй като той предприе нови стъпки за укрепване на приятелството с Русия, както и с Китай. Той пречи на всички западни сили. Тези протести се провеждат от американските и британските посолства, те имат свои собствени агенти. Скоро те обучаваха тук и Гуйадо, и неговите сподвижници, които се опитват да организират преврат във Венецуела.Ние се дистанцирахме от протестите и откровено казвам кои са те и какви са те. Съществува коалиция от прозападни партии, така нареченият \"Съюз за Сърбия\". Търсенето на истинския лидер на прозападната опозиция продължава. Те търсят човек, който ще придобие популярност за една нощ, може да бъде спортист, актьор, някой съвсем нов.Ние, радикалите в тази ситуация, сме най-трудни: ние сме в опозиция на Вучич, но не можем да бъдем с тези сили. И Вучич ни притиска, защото иска всеки патриотичен вот да бъде за него. Но ако сме победени, това ще играе негативна роля за него на следващите избори, защото винаги казвам, каквото Вучич не смее и се противопоставям на демонстрантите.Как оценявате вероятността за предсрочни парламентарни избори? Изглежда, че отделни политици вече са започнали кампания.Да, и самият Вучич започна. И (външният министър Ивица) Дачич започна, той малко се страхува от възможността за избори. Незабавните избори също не отговарят на нашите интереси. Защо? Тъй като Вучич контролира пълния избирателен процес, видяхме това на местните избори. Такъв е случаят при Милошевич до 2000 г., такъв е случаят при Тадич и Кощуница и продължава и сега.Вучич третирам обективно, доброто подкрепям, негативното критикувам. Подкрепям сътрудничеството с Русия и Китай, винаги критикувайки идеята за присъединяване към ЕС. След завръщането ми от Хага през 2014 г. политиката на Вучич постоянно се променя, връщайки се към патриотизма, като се фокусираме върху Руската федерация и Китайската народна република. Ситуацията ни е много трудна, не можем да атакуваме Вучич с цялата си сила, тъй като това ще бъде от полза за Запада, ние критикуваме прозападните му министри. Но не го докосваме и няма да го докосваме, докато той провежда политика на сближаване с Русия.Как оценявате настоящата ситуация в Косово? Какво означава разграничението с Прищина? Какви са вашите предложения в тази ситуация?Вучич има концепцията за разделяне на Косово. Според мен, Вучич иска да остави на Сърбия завод \"Трепча\", язовира и водноелектрическата централа \"Газивод\", както четири северни общини, това е най-важното за него. Тогава останалите сърби от юг ще трябва да напуснат Косово много бързо, тъй като не биха оцелели сред албанците.Междувременно излязох с противоположно предложение: Аз съм против разграничението, искам разделение. Косово остава официално част от Сърбия, сръбската полиция трябва да бъде на граничните пунктове и сръбските митници. Четири северни общини са отделят с Трепча и Газивод, както и коридор през село Гораздовац до Печорската патриаршия. След това пет сръбски общини южно от Прищина от Грачаница до Гнилане се присъединяват към Сърбия. Остава само проблемът с община Стърпци, напълно изолирана. Имах идеята да разменям население, така че сърбите от Стрпци да се преместят в Прешево и Буяновац.Косоварите официално остават в Сърбия, но всъщност имат абсолютна автономия, могат да имат собствена валута, да правят всичко, освен армия. Разбира се, без присъединяване към ООН.Какво мислите за разширяването на НАТО на Балканите?Ние сме абсолютно против влизането на Сърбия в НАТО, както и влизането в Алианса на Босна и Херцеговина. Но ако за съжаление се присъединим към ЕС, те лесно биха ни накарали да се присъединим към НАТО. В очите на Запада времето на Вучич изтече, те искат да го използват за всяко решение на кризата в Косово, а след това да го свалят и да доведат свое протеже на власт. Вучич седи на два стола. Проблемът е, че той мисли, че може да победи всички, но не е така. Той е самотен, няма един човек, който би могъл да му даде съвет в точния момент. Той е такъв тип личност - самотен стрелец. В същото време на Запад цели институции се справят с този проблем и търсят решения.Какви би трябвало да са отношенията между Русия и Сърбия?Ние сме за възможно най-близката интеграция. За присъединяване към Евразийския икономически съюз за присъединяване към ОДКС. Убедих Милошевич преди самото бомбардиране да се присъедини към Русия и Беларус. Искам още по-голяма степен на интеграция, отколкото Русия и Беларус. Разбира се, ще запазим държавната идентификация и националното съзнание, което означава нашето правителство.Армията може да бъде обща, но нашите войници могат да имат сръбски идентификации. Запазваме място в ООН и интегрираме всичко останало. Това би било максималната степен на интеграция. Мисля, че това би било много важно за Русия и ако не беше потънала в криза, както беше по времето на Елцин, тя щеше да бъде на Балканите и никой друг нямаше да може да я изтласка оттук.Ние подкрепяме руски бази тук, в Сърбия, така че всяко нападение срещу Сърбия ще представлява атака срещу Русия. И само тогава ще се чувствам уверен, иначе опасността ни заплашва от всички страни. Получихме много оръжия под формата на подаръци и на ниски цени, сега може да сме по-силни от всички наши съседи поотделно, но не по-силно от НАТО. Нуждаем се от гаранция, че НАТО никога повече няма да ни бомбардира. И тази гаранция е интеграция с Русия.Често в Сърбия казват, че две трети от стокообмена на страната пада върху ЕС, което прави невъзможно тясното интегриране с Русия.Ние губим пари за сътрудничество с ЕС. Още режимът на Борис Тадич премахна всички мита върху стоки от ЕС, почти всички. И тези стоки унищожават нашето производство, преди всичко земеделските продукти. Тук се внасят отпадъци от ЕС, не можем да имаме наденици и колбаси, защото те са направени от нискокачествено месо, внесено от ЕС. И ние имаме свои собствени отлични продукти, но нашите селяни са задушени от евтини продукти от Европейския съюз, за ​​които не се заплаща мито.Или тази храна се произвежда в Германия с огромни държавни субсидии, а нашите фермери, които нямат такива субсидии, не могат да се конкурират с тях. Това е само една от причините, поради които сътрудничеството с ЕС е лошо за нас. И накрая, 3 милиарда евро годишно идват в Сърбия от нашите граждани, работещи в чужбина, и това е само, което минава през банки и поща. Но ЕС изсмуква парите от Сърбия със своите стоки, като не позволява на нашето производство да се развива. Така че успешното икономическо сътрудничество на Сърбия с ЕС е голяма грешка.Каква е позицията ви за изграждането на \"Турски поток\" в светлината на новите трудности от страна на България?България винаги е под натиск от Запада, а нашият исторически опит показва, че България винаги поддава на този натиск. Но сръбската част от газопровода трябва да бъде безусловно изградена и веднага щом България или Гърция са готови да доставят руски газ, нашият газопровод ще бъде готов.Няма нужда да чакаме всичко това да бъде решено. Европа се нуждае от руски газ, тъй като всички алтернативи са недостатъчни. А американският газ е толкова скъп, че само Полша може да го купи заради омразата си към Русия и никой друг.Каква е позицията на вашата партия по отношение на Крим?Ние бяхме първите, които признаха, че Крим е Русия и се придържаме към това. Членовете на нашата партия пътуваха до Крим няколко пъти, включително и сина ми. Скоро се планира ново пътуване.Що се отнася до мен, аз също бих искал да направя такива пътувания. Но аз съм на 65 години и първо искам да отида в Москва и да съм сигурен, че президентът Путин ще ме приеме. Това е моето желание.Как оценявате ситуацията в Украйна?Сигурен съм в едно: украинските националисти никога няма да вземат Донецк. Донбас е регион, в който сърби се преселваха някога. Много хора заминаха за Русия и от семейството ми, служели са в руската армия, имената \"Шешел\" и \"Шешелевич\" са запазени в Русия.Още в съветско време, пътувах до Украйна и видях много сръбски имена на паметника на освободителите на Киев. Руският пояс на Украйна асимилира много сърби, затова ние, сърбите, няма да предадем Донецк. Но се надявам, че в най-близко бъдеще ще се създадат условия, когато цяла Украйна ще се върне при Русия, а нацистите от западната част на страната ще се разпръснат из Европа. Това не може да продължи дълго.Как бихте коментирали събитията във Венецуела?Това е продължение на американската империалистическа политика за световно управление, за управление на територии с голямо природно богатство. А Венецуела е просто такава територия.Тя има най-големите петролни запаси в света и огромен брой други природни ресурси. Американците искат да си ги присвоят. Затова сме на ръба на войната. Но свободолюбивото човечество трябва да бъде на страната на Венецуела, за да се противопостави. А Виетнам показа, че упоритите, силни и решителни нации винаги печелят.", "date": "2019.03.01", "title": "Войслав Шешел: Интеграция с Русия е гаранция за сигурност на Сърбия"}
{"url": "https://news.bg/economics/42-ot-zhenite-v-balgariya-poluchavat-minimalna-pensiya.html", "text": "Над 42% от жените в България получават минимална пенсия, сочат данните. У нас има квоти, като малко над 24% от местата в парламента са заемани от жени, а около 25% жени има в правителството., като този брой е най-висок за Европа.\"България е между петте страни, където жените лидери на бизнеса стоят най-добре\", коментира със задоволство бившият ни еврокомисар и настоящ ръководител на Световната банка Кристалина Георгиева на конференция \"Жени, бизнес законодателство\".\"Българките имаме способността да поемем върху себе си неочаквано големи отговорности и да ги носим с усмивка\". Навсякъде, дори в най-трудните условия могат да се взимат най-правилните решения, увери Георгиева.В България в последните години при жените и мъжете по отношение на заплащането на труда се наблюдават положителни промени.През 2015 година България премахва законодателството, което не позволява на жените упражняването на 35 професии. Трябва да се изравняват правата в пенсионното законодателство, като Световната банка предвижда изравняване на пенсиите през 2037 година. Жените работят по-малко години, получават по-ниски заплати от мъжете и по-ниски пенсии, но умно решение ли е това, попита реторично Георгиева.Кристалина Георгиева представи резултатите от индекса \"Жени, бизнес, законодателство, който се основава на статистически значими връзки с резултати от икономическото овластяване на жените и тяхното участие на пазара на труда.Изследването отразява историята през последните десет години, като целта е постигане на равни права между жените и мъжете. За този период светът е напреднал с 5 пункта - от 70 на 74,71 пункта.Индексът \"Жени, бизнес, законодателство\" се основава на показателите свобода на движение, започване на работа, заплащане, встъпване в брак, деца, предприемачество, управление на имущество и получаване на пенсия.Прогрес се наблюдава в 131 страни по света, но днес все още средностатистическата жена в света има само ¾ от правата на мъжа. Прогресът по отношение на права и възможности не е достатъчно бърз и ресурсът на жените не се използва пълноценно.Кристалина Георгиева сподели: \"Цял живот работя повече от колегите си мъже, за да съм равна. Това, което искам е, моята дъщеря и моята внучка да бъдат равни с мъжете.\"Когато имаме законите на книга, това още не означава, че имаме равнопоставеност, изтъкна шефът на Световната банка.Със 160 трилиона долара е по-бедна световната икономика, защото жените все още не са напълно равни на мъжете, заяви Кристалина Георгиева и окачестви ситуацията като един от най-скъпите решими проблеми на човечеството.\"Ако искаш да обсъдиш някоя тема, покани мъжете, ако искаш да решиш нещо, покани жените\", пошегува се Георгиева.Факторът демография тласка и страни като Япония да дават повече права на жените, за да работи добре икономиката.В Близкия изток жената има по-малко от 50% от правата на мъжа. На върха в Индекса са шест европейски страни, а България се нарежда сред първите 30 държави.Напредък се отбелязва в Афганистан, където законодателството е променено, така че жените да могат да започват свой бизнес. С 30 пункта законодателно се е повишил и резултатът на Конго.35 икономики са приели законодателство за защита от сексуален тормоз. Това означава, че днес 2 млрд. жени имат повече права от преди.Разликата в заплащането между мъже и жени е 15-20%.Най-голям напредък е постигнал светът при правото на управление на собственост и достъп до финансиране, но това е сферата, в която през последните десет години са направени най-малко реформи. Най-малък напредък бележи правото на ползване на платен отпуск. Даже да живея, колкото кралицата майка, няма да го видя в моя живот, каза Кристалина Георгиева по повод световния напредък по този показател.Горда съм, че България е в челните места на този индекс, каза министърът на външните работи Екатерина Захариева. Твърдо вярвам, че е много по-важно да променим не само законите, но преди всичко мисленето и манталитета. Все още много държави в ЕС никога не са имали жени външни министри, отбеляза Захариева.Според националния омбудсман Мая Манолова е необходима повече солидарност на жените на високи постове към другите жени. \"Има запазено място в ада за жените, които не помагат на други жени\", каза още Манолова. 2018 беше година с отрицателен знак за насилието на жени в България. - техният брой достигна 24. По думите ѝ докладът от Индекса е средство да се замислим, защото равнопоставеността между половете е ключов критерий за едно демократично общество.Кристалина Георгиева предупреди, че е притеснително, че ако световната икономика тръгне отново към криза, за разлика от 2008 година, когато е имало инструменти и използваем финансов ресурс, днес няма да е толкова лесно, защото на врата на световната икономика тежи огромно количество задлъжнялост.\"Световната икономика се забавя, а това забавяне съвпада с много високи нива на задлъжнялост на страни, на бизнес и домакинства\".", "date": "2019.03.01", "title": "42% от жените в България получават минимална пенсия"}
{"url": "https://news.bg/comments/zheni-za-ubivane.html", "text": "На 25-и февруари полицията откри издъхнала след жесток побой жена. Както обикновено се оказва (според статистиката в 91 % от случаите) убиецът е мъжът й, който след като я пребил, извикал майка си да приберат дрехите му и телевизора, преди да напуснат местопрестъплението. Задържат го, само него, не и майка му, защото нейната съпричастност не е доказана. Междувременно изскочиха и подробности. Убитата била психически нестабилна. Мъжът й (по думите на негови колеги) често идвал на работа издран. Разбира се, те няма как да предположат, че жена му го е издрала при самозащита, и нищо чудно да се окаже, че той самият я е убил, докато се е самозащитавал. Случва се. Като с неговия \"колега\" - 60-годишният педофил от Стара Загора, който 10 години отглеждал 25-годишната си жена и в миг на ревност й забил ножа в сърцето при самозащита. Долу-горе по същото време трети (този път психично нестабилен) мъж уби жената, с която живее на семейни начала от 4 месеца. В неговия случай версия за самозащита не се чу. Времето ще покаже как ще се раздаде правосъдие с обновения ни Наказателен кодекс. Защото досега за справедливо възмездие трудно можеше да се говори.Преди три години Сливенският окръжен съд осъди на 15 години затвор при строг режим 60-годишния Петър за опит за убийство на собствената му съпруга. С жертвата Донка имали брак близо 40 години. Той обаче бил много ревнив и редовно й вдигал скандали. В една юлска вечер нахлул в общия им дом разярен, ударил я с юмрук по рамото и го счупил. После грабнал кухненския нож и я намушкал няколко пъти в гърдите и гърба, но внимавал да не й засегне важен орган, макар че според вещите лица един от ударите бил на сантиметър от сънната артерия. По чудо спасената Донка два пъти подавала жалби в полицията, веднъж за закана за убийство. Когато чул присъдата от 15 години затвор, Петър, който се имал кротък човек, облян в сълзи промълвил: \"Защо толкова много?\" Разстроил се понеже друг негов \"колега\", по същото време, получил само 10 години, задето убил с табуретка чичо си. А уж и двамата били със съкратено съдебно следствие, заради направените самопризнания.Година по-късно Стефан от Шумен, по-известен като Касапина, уби съпругата си и я наряза с моторен трион. Всъщност той я биел от 20 години, откакто заживели заедно. Биел я и когато била бременна с дъщерята, която след години започнала да се дрогира. Не бил лош човек, но като пийнел, ставал много агресивен. Жена му няколко пъти подавала молба в полицията, съпругът й дори получил заповеди за отстраняване от дома. Успяла на два пъти да избяга от него чак в Канада. Във фаталния 8 август обаче не успяла да се измъкне. Стефан я причакал и я отвел в \"къщата на ужасите\", скарали се, тя го нарекла \"дяволско изчадие\", той се афектирал грабнал една точилка и я пребил. Няколко дни по-късно мъжът купил резачка, с \"канадските долари\" на жена си и я разфасовал в работилницата си. Успял да я събере в пет чувала. И Стефан се възползва от редуцираната процедура, правейки самопризнания. По време на пледоарията си прокурорът по делото Маргарита Георгиева поиска доживотен затвор без право на замяна, а заради законовата редукция настоя за 30 години затвор. В крайна сметка Касапинът от Шумен бе осъден на 13 години при строг режим, защото съдът не уважи първоначалната квалификация на деянието като предумишлено убийство. Не е предумишлено, човекът е импровизирал.Въз основа на този правораздавателен опит не е трудно да се прогнозира какви ще са присъдите на тазгодишните убийци. В такива случаи Наказателният ни кодекс предвижда от 15 до 20 г., доживотен затвор или доживотен затвор без замяна. Ако обаче виновният реши да направи самопризнания и да се възползва от удобната съкратена процедура, възможността да доживотен затвор отпада и тогава вероятно ще получи най-много 15 години затвор без право на замяна. Съдебната система ще спести усилия, а държавата средства за едно разточително разследване.Ако се поразрови човек, ще установи, че \"в името на народа\" се издават интересни присъди за домашно насилие. Става дума за случаи, при които мъже нарушават забраната да упражняват насилие над жените си, да не ги доближават и да не им нанасят поредния побой. Обикновено законът ги осъжда да се \"въздържат\" и да платят разноските от по делото, които рядко надвишават 1000 лв. В по-суровите случаи е възможно да получат и няколко месеца затвор. Това са хора, упражнявали системно насилие, чиито жени са се осмелили да потърсят закрила от съдебната ни система и са били разочаровани от нея. Досега.Защото миналата година беше време на напредък и в Наказателния кодекс бяха приети промени, свързани с домашното насилие. Всичките му форми вече са криминализирани. До 5 години ще получават упражняващите психически тормоз, а до една година може да получи този, който системно преследва някого и \"всява у него страх\". Между 3 и 10 години е наказанието за принуда в условията на домашно насилие. Същото чака и този, който противозаконно лиши някого от свобода в домашни условия. До 6 години може да получи съпруг, който отправя закани за насилие. Преследването за телесни повреди ще започва по иск на жертвата, която няма да има право да го оттегля. Да добавим и че жертвите ще бъдат своевременно уведомявани, ако насилникът им . Настръхнахте ли вече? Нека почакаме да видим присъдите, защото с тези съкратени процедури човеколюбивите намерения на законотворците се опорочават.Като стана дума за закрила от закона, ние освен справедливо правораздаване имаме и Национална програма за превенция и защита от домашно насилие за 2019 г. Същата като Националната програма за превенция и защита от домашно насилие за 2017-2018 г. Е, има тук-там някои разлики в сроковете за изпълнение на отделните цели, свързани основно с ратифицирането на Истанбулската конвенция, която не ратифицирахме. Като в раздела за законодателните мерки през 2017-2018 г. например, които е трябвало да бъдат взети след ратификацията, защото без тази ратификация, едва ли не, няма как да бъдат взети. Иначе и през тази година продължава да се работи по превенцията на домашното насилие с медийни кампании и популяризиране на добрите практики за \"повишаване на обществената чувствителност\" по темата. Работи се и по повишаване на квалификацията на полицейски служители, социални работници и магистрати.Междувременно, докато се работи, през изминалата година от ръката на партньора си загинаха 28 жени (по неофициални данни, защото официална статистика няма). По други неофициални данни жертвите са 35. Четири пъти повече в сравнение с 2017 г. И 2019 не започна добре - дотук жертвите са три.Все жени за убиване, ако питаш мъжете им.", "date": "2019.03.01", "title": "Жени за убиване"}
{"url": "https://news.bg/int-politics/hizbula-osadi-britanskoto-reshenie-da-gi-opredeli-kato-teroristichna-organizatsiya.html", "text": "Ливанската група Хизбула осъди решението на британското правителство да ги определи като терористична организация, заявявайки, че този ход показва \"слугинско подчинение\" към САЩ, съобщава \"Ройтерс\".Въоръжената шиитска група, подкрепена от Иран заяви, че е \"съпротивително движение срещу израелската окупация\" и описва британския ход като \"оскърбление към чувствата, симпатиите и волята на ливанския народ, който счита, че Хизбула е основна политическа и народна сила\".\"Хизбула вижда в това решение слугинско подчинение на американската администрация, разкривайки, че британското правителство е само последовател в служба на американския си господар\", се казва в изявлението.Великобритания заяви в понеделник, че възнамерява да забрани всички крила на Хизбула поради дестабилизиращо влияние в Близкия изток, класифицирайки я като терористична организация. \"Хизбула\" вече се счита за терористична организация от Вашингтон.Групата контролира три от 30 министерства в правителството, водено от подкрепяния от Запада премиер Саад Харири.Хизбула и политическите съюзници, които разглеждат нейния арсенал като актив за Ливан, спечелиха повече от 70 от 128-те места в парламента миналата година, което е сериозен удар за ливанските партии, които се противопоставят на притежаването на оръжие.Нейното регионално влияние се разширява в различни конфликти в Близкия изток, включително в съседна Сирия.Хизбула е основана през 1982 г. от иранската революционна гвардия.", "date": "2019.03.01", "title": "Хизбула осъди британското решение да ги определи като терористична организация"}
{"url": "https://news.bg/crime/19-godini-se-tochi-delo-za-pokupka-na-nedvizhim-imot.html", "text": "Инспекторатът на Висшия съдебен съвет (ИВСС) изрови дело за покупко-продажба на недвижим имот, което е продължило 19 години, 7 месеца и 19 дни.Делото е с най-голяма продължителност от разгледаните през посочения период 145 заявления в хода на проверката на ИВСС по разглеждане на заявления срещу нарушаване на правото на разглеждане и решаване на делата в разумен срок за последното тримесечие на 2018 г.Делото е образувано е на 26 юни 1998 година и е разгледано от три съдебни инстанции.Процесът е приключил с окончателен съдебен акт на 15 февруари 2018 година.Основната причина за продължителността на делото е свързана с организацията на съдебните заседания в първоинстанционното производство, което е продължило 17 години, пише ИВСС.В хода на производството са насрочени 27 съдебни заседания, като 16 от тях са отложени за събиране на доказателства. Тези отлагания в много голяма степен се дължат на това, че съдът е уважавал безкритично несвоевременни доказателствени искания на страните, без да дава указания на участниците в процеса или да налага санкции в тази насока.ИВСС констатира, че за това е показателен факта, че едва в 18-то по ред заседание, провело се на 19 октомври 2010 година, е допусната съдебно-психиатрична експертиза със задача да се установи дали наследодателите на ответниците са разбирали ясно значението на действията си по отношение на процесното жилище към момента на сключване на предварителния договор, при положение, че и двамата продавачи са починали още преди образуване на делото.За да се изготви и приеме експертно заключение относно психическото състояние на продавачите, са отложени следващите 7 съдебни заседания по делото, тъй като поискалите експертизата страни са забавили внасянето на депозит за възнаграждение на вещото лице, а отделно от това изготвеното заключение е било оспорено и е допусната тройна съдебно-психиатрична експертиза със същата задача.Извън тези отлагания 4 заседания на съда са били отложени заради отвод на съда, а други 3 - по искане на ответника или на процесуалния му представител, без за това да са били налице основателните причини. ", "date": "2019.03.01", "title": "19 години се точи дело за покупка на недвижим имот"}
{"url": "https://news.bg/politics/lyubomir-kyuchukov-se-pita-kakvo-e-prodalzhenieto-na-izkazvaneto-na-stoltenberg.html", "text": "Това, че Русия може да разположи ракетите си навсякъде, е констатация на факти и то много сериозна. Това заяви директорът на Института за икономически и международни изследвания Любомир Кючуков пред БНР в коментар на изявлението на генералния секретар на НАТО Йенс Столтенберг. Припомняме, Кючуков е и бивш зам.-министър на външните работи.По думите му върху съдържанието на разговорите на Столтенберг у нас естествено се отразява обстановката в света и най-вече в Европа, затова е важно да чуем какво ни казва той.Като акцент от думите на Столтенберг в София българският дипломат изтъкна фразата: \"\".Припомняме, двудневната визита на генсека на НАТО в България е част от обиколката му в страните членки на НАТО от Източна Европа във връзка с 15-годишнината от тяхното приемане в Алианса и 75-годишнината на самия Алианс.\"Големият въпрос е как продължава това изречение - дали в посока как да предотвратим разполагането на такива ракети или като обосновка за необходимостта и ние (НАТО) да настъпим към такова разполагане\", подчерта Кючуков.Според него тук е ключова българската позиция по въпроса защото в момента тече процес на преосмисляне както на евроатлантическите отношения, така и на вътрешно прегрупиране в рамките на самото НАТО. Разбира се, Европа се стреми към това да не премине в публична конфронтация със Съединените щати.\"Докато страните съседки на Русия и бившият Съветски съюз виждат основната заплаха от Русия, то страните от Централна и Южна Европа по-скоро виждат рисковете не директно в Русия, а в конфронтацията с Русия, включително и на първо място Германия. Тя нееднократно е обосновала тезата за неделимостта на европейската сигурност, т.е., че тя трябва да се гради не без и срещу, а съвместно с Русия. Точно тук е въпросът къде България вижда своето място\", каза Кючуков.По думите му през последните години страната ни \"не е сред източноевропейските ястреби по отношение на Русия, но от друга страна тя е винаги съгласна по отношение на САЩ\". \"Ситуацията е изключително тежка - тя няма еднозначни отговори, но има две задължителни условия, за да защитава България своя интерес\", допълни директорът на Института за икономически и международни изследвания.Според дипломата страната ни трябва да формулира и аргументира свои позиции в рамките на НАТО, за да може това да се отразява върху общите позиции на НАТО.Тези позиции трябва да бъдат приети и от вътрешната ни политика, а не да бъдат вътрешно бламирани. Според него сякаш най-трудно във формирането на българската позиция по външнополитически въпроси е постигането на вътрешнополитическо съгласие по основните цели и приоритети, български, в тази сфера.", "date": "2019.03.01", "title": "Любомир Кючуков се пита какво е продължението на изказването на Столтенберг"}
{"url": "https://news.bg/int-politics/uchenitsi-sreshtu-klimatichnite-promeni-shte-promenim-sadbata-na-chovechestvoto.html", "text": "Учениците от училища в целия свят, които протестират с настояване за предприемане на спешни действия във връзка с климатичните промени, публикуваха безкомпромисно отворено писмо, в което се казва: \"Ние ще променим съдбата на човечеството, независимо дали ви харесва или не.\"В писмото, публикувано в британския в. \"Гардиън\", се казва: \"Обединени ще се надигнем на 15 март и много пъти след това, докато не видим справедливост за климата. Ние настояваме световните политици да поемат отговорност и да разрешат тази криза. Вие ни провалихте в миналото. (Но) младежта на този свят започна да се раздвижва и ние няма да си даваме почивка отново.\"Движението за младежки стачки за климата няма централизирана организация, така че проследяването на бързо нарастващия брой протести и стачки е трудно, но много от тях се регистрират на . Досега са регистрирани почти 500 събития, които ще се проведат на 15 март в 51 страни, което ще го направи най-големия протестен ден досега. Учениците планират да пропуснат часовете в училище в Западна Европа, от САЩ до Бразилия и Чили, и от Австралия до Иран, Индия и Япония.\"За хората под 18 години в повечето страни, единственото демократично право, което имаме, е да протестираме. Нямаме представителство\", изтъква Йонас Кампус, 17-годишен ученик активист от населено място близо до швейцарския град Цюрих, допълвайки: \"Да учим за бъдеще, което няма да съществува, това е безсмислено.\"В писмото се казва: \"Ние сме безмълвното бъдеще на човечеството... Няма да приемем живот в страх и разорение. Имаме правото да изживеем мечтите и надеждите си.\"Кампус е помогнал за инициативата за написването на писмото, което е колективен труд чрез глобална координационна група, наброяваща около 150 ученици, включваща вдъхновителката и инициаторката на ученическото климатично движение, 16-годишното шведско момиче Грета Тунберг. Тя започна всичко това със самостоятелен протест през август миналата година.В последните дни тя рязко отхвърли критиките срещу стачките от образователните власти, казвайки на Хонконгското образователно бюро: \"Ние се борим за бъдещето си. Не помага, ако ни се налага да се борим и с възрастните.\" Тя също така каза на критично настроен висш служител в образователната система на Австралия, че думите му \"принадлежат на музея\".Протестите бяха подкрепени от Кристиана Фигуерес, която беше ръководител на Агенцията на ООН за климата, когато беше подписано Парижкото споразумение за климата през 2015 г. Тя настоя: \"Време е да се вслушаме в дълбоко затрогващия глас на младежта. Парижкото споразумение е стъпка в правилната посока, но е ключово важно неговото навременно прилагане.\"", "date": "2019.03.01", "title": "Ученици срещу климатичните промени: Ще променим съдбата на човечеството"}
{"url": "https://news.bg/politics/i-karakachanov-se-namesi-v-spora-za-imeto-na-ulitsata-v-krumovgrad.html", "text": "Вицепремиерът и министър на отбраната Красимир Каракачанов не остана безучастен по случая, разгласен по-рано днес, за , загинал при терористична атака срещу българската база в Кербала преди 15 г.Той изтъква, че старши лейтенантът, който е родом от Крумовград, е притежавал високи професионални и нравствени качества. По тази причина Общинският съвет в града е взел решение улицата пред бившето военно поделение да носи именно неговото име. Каракачанов напомня и че територията на бившия казармен район в центъра на града е предадена от Министерството на отбраната безвъзмездно на общината.Вицепремиерът заявява, че е останал силно изненадан, след като е узнал, че впоследствие за офицера Саръев е била отредена друга, по-малка улица, а тази пред бившето военно поделение ще носи името на Юмер Осман. Той не пропуска да уточни, че става въпрос за местен литератор-дисидент, лежал в затвора в Белене преди Възродителния процес, който по-късно е емигрирал в Турция.Според вицепремиерът справедливостта изисква въпросната улица да носи името на старши лейтенанта, служил именно в това поделение. Той подчертава, че обяснението на кмета на града Себихан Ахмед, че промяната била поискана от майката на Саръев, не се е потвърдило.За мен като министър на отбраната на Република България това е унижение на честта и достойнството не само на загиналия, но и обида за цялото българско войнство, казва още Каракачанов и призовава общинските съветници от Крумовград да уважат паметта на старши лейтенант Саръев.", "date": "2019.03.01", "title": "И Каракачанов се намеси в спора за името на улицата в Крумовград"}
{"url": "https://news.bg/regions/gori-pristanishte-odesos-vav-varna.html", "text": "Пожар избухна в пристанището на корабния завод \"Одесос\" във Варна, предаде специализираният сайт Maritime.bg.При неизяснени обстоятелства е пламнала купчина метален скрап, подготвена за износ.На пристанището няма кораби, които да са застрашени от огъня.На място са изпратени пожарникари, както и два влекача.", "date": "2019.03.01", "title": "Гори пристанище \"Одесос\" във Варна"}
{"url": "https://news.bg/society/babh-s-blizo-250-proverki-v-zimnite-kurorti-za-mesets.html", "text": "248 извънредни проверки в зимните курорти извърши Българската агенция по безопасност на храните между 2 и 31 януари тази година.Бяха извършени инспекции в заведения за обществено хранене, обекти за търговия на дребно с храни, туристически, подвижни, временни, сезонни, с дейност \"кетъринг\" обекти, както и такива, предлагащи услугата \"All inclusive\" на територията на Смолян, Благоевград, София град и София област.Издадени са общо 6 акта за административно нарушение и са съставени 34 предписания за отстраняване на установени несъответствия.Близо 65 кг храни от животински произход без етикетировка и с изтекъл срок на годност са насочени за унищожаване.Най-честите установени нарушения са свързани със сградовия фонд и оборудването, неправилното етикетиране на храните, некоректното водене на записи по Системата за безопасност на храните и лошата хигиена в обектите.Целта на проверките е да се осигури безопасност на предлаганите храни, да се гарантира сигурността и здравето на потребителите при увеличеното търсене и предлагане на стоки и хранителни продукти в този период на годината в зимните курорти, както и да се предотвратят опитите за злоупотреби от ресторантьори и хотелиери.Проверките в зимните курорти започнаха на 10 декември миналата година и ще продължат до края на сезона през 2019 г.", "date": "2019.03.01", "title": "БАБХ с близо 250 проверки в зимните курорти за месец"}
{"url": "https://news.bg/crime/vladislav-goranov-ne-e-v-konflikt-na-interesi-reshi-antikoruptsiyata.html", "text": "Финансовият министър Владислав Горанов не е в конфликт на интереси. Това е резултатът от проверката на антикорупционната комисия (КПКОНПИ). Антикорупционната комисия започна проверка за конфликт на интереси на финансовия министър Владислав Горанов след медийните публикации за това, че той ползва безвъзмездно луксозен апартамент, даден му от неговия кръстник Иван Сариев.Комисията е проверявала две твърдения за конфликт на интереси. Едното е във връзка с упражнени правомощия по служба, касаещи възлагане на обществени поръчки на фирми, свързани с Иван Сариев и ползване на луксозен апартамент.Второто твърдение касае упражнено правомощие по служба във връзка с назначаването на сина на Иван Сариев като младши експерт в Министерство на финансите. По отношение на твърденията касаещи спечелени обществени поръчки е установено, че е налице само един сключен договор с фирма по поръчка, възложена през 2010г. на община Ямбол.Всяка една община управлява независимо своя бюджет поради което длъжностно лице от Министерството на финансите не би могло да извърши действие по служба, с което да повлияе върху избора на изпълнител по обществена поръчка. От това става ясно, че Владислав Горанов не е упражнил правомощия по служба по отношение на търговски дружества.По отношение на второто твърдение, че Горанов е ползвал луксозна къща, дадена му от неговия кръстник Иван Сариев става ясно, че той не е използвал този имот, а освен това не е установена такава връзка между двамата. По време на проверката се установява, че сина на Сариев е назначен на длъжност \"младши експерт\" в Министерството на финансите в съответствие с чл.15, ал.1 от Закона за държавния служител по заместване на служителя К.В.Д., който е бил командирован за срок от 4г. в Постоянното представителство на Република България към Европейския съюз.Той е бил назначен на съответната длъжност след представяне на необходимите документи и избран за длъжността от директора на дирекция \"Икономическа и финансова политика\", като са спазени всички законови изисквания и не е нарушена процедурата. По отношение на получено възнаграждение за периода, в който е бил в Министерството на финансите, то не се различавало от това, което получавало останалите служители в дирекцията. От събраните доказателства не се установява наличие на свързаност между Горанов и сина на Иван Сариев. Припомняме, че от Върховна касационна прокуратурата изпратиха съобщение, в което се споменава, че  в апартамент от 180 кв. м без да плаща наем.Министър Горанов поиска да се запази личното му пространство. Той заяви, че иначе е готов да даде цялата необходима информация на компетентните органи.П, с които говори и с кого си лягат.", "date": "2019.03.01", "title": "Владислав Горанов не е в конфликт на интереси, реши Антикорупцията"}
{"url": "https://news.bg/health/meditsinskite-sestri-protestirat-za-dostoyno-zaplashtane.html", "text": "Около 50-60 медицински сестри се събраха на национален протест пред сградата на Министерство на здравеопазването в София. Протестни действия се провеждат и пред общините в градовете на страната.Повече от 33 000 медицински сестри не достигат в страната.Медицинските сестри настояват за по-достойни условия на труд, адекватно стартово заплащане от поне две минимални заплати в размер на 1120 лв. и допълнително заплащане за работа в интензивно и спешно отделение.Други от медицинските специалисти заявиха, че също искат адекватно заплащане, за да могат да си позволят да работят само на едно място, след което да им остава време за почивка и развитие.Медицинските сестри издигнаха и плакати с надписи \"Без нас няма здравеопазване\", \"Заедно сме силни\", \"Да спасим милосърдието\" и други.Пред насъбралите се журналисти, Вяра Врагова, медицински лаборант от \"Майчин дом\" заяви, че няма начин да не подкрепи протеста на колегите си за адекватно заплащане на труда, който полагат. Тя посочи, че иска достойно възнаграждение в размер на две минимални заплати, тъй като медицинските специалисти полагат много сложен труд.Допълнителните възнаграждения, които трябва да се получават в интензивно отделение, също не са в размер, който би трябвало да съответства на работата, която се изпълнява, каза още тя.Врагова се закани, че всички медицински служителите, които са на работа в момента ще участват символично в протеста, с лентички \"протест\", а другите, които не са, ще бъдат пред съответните общини.Медицинската сестра обясни, че работи като лаборант от 24 години и в Националната генетична лаборатория на \"Майчин дом\" е от 2009 г. На настоящия етап заплатата й е 640 лв. и ако бъдат изпълнени исканията на протестиращите, заплатата й ще се покачи двойно.По думите й трудът на медицинските специалисти не е по-маловажен и по-лек от останалите, които са втора категория. Медицинският специалист настоява лечебните заведения да не бъдат търговски дружества.\"Ние сме единни и не се разделяме на сестри, фелдшери и рентгенолози. Ние не сме алчни мързеливци, които искат заплати, а искаме заплати, защото работим достойно и качествено\", категорична е жената.На въпрос на news.bg в какъв размер трябва да бъдат допълнителните възнаграждения на медицинските специалисти, Врагова подчерта, че трябва да бъдат в такъв размер, който да покрива настъпилите вреди от извънредния и интезивен труд.Допреди няколко месеца, тя получавала по 2 лв. за предпазна храна и тези пари били спрени от няколко месеца.Относно отношението към медицинските специалисти в \"Майчин дом\", Врагова заяви за news.bg, че отношението на хората е прекрасно, защото знаят, че работят добри здравни специалисти в тази болница.Протестът се организира от социалната мрежа и от организацията на специалистите по здравни грижи, които подкрепят исканията на медицинските сестри. Синдикатите също подкрепят исканията на протестиращите, но те не участват в организацията на специалистите по медицински грижи.", "date": "2019.03.01", "title": "Медицинските сестри протестират за достойно заплащане "}
{"url": "https://news.bg/crime/26-godishen-prebi-prodavachka-v-kozloduy.html", "text": "26-годишен мъж преби продавачка и задигна 700 лева, съобщиха от Областната дирекция на МВР във Враца.Около 16.35 часа вчера в Районното управление в Козлодуй постъпил сигнал, че в заведение за бързо хранене неизвестен привел в безпомощно състояние продавачката в магазина и откраднал оборота. Жената била със счупена ръка.Нападателят се укрил и бил обявен за издирване.Днес мъжът бил установен и задържан от полицията за 24 часа.", "date": "2019.03.01", "title": "26-годишен преби продавачка в Козлодуй"}
{"url": "https://news.bg/politics/na-mareshki-mu-pisna-da-vodi-parlamenta-i-izleze-pochivka.html", "text": "Заместник-председателят на парламента Веселин Марешки спря парламентарния контрол.Двама министри са в зала и чакат законодателният орган да заработи. В това време на въпроси отговаряше Цецка Цачева, министър на правосъдието. Депутати разказаха, че лидерът на \"Воля\" обявил десет минути почивка и излязъл. Работата на законодателния орган все пак продължи след кратка почивка.На председателската трибуна седна Явор Нотев.Стана ясна и причната за напускането на Марешки - трябвало преди час да го сменят, но никой не поел ръководството на заседанието.", "date": "2019.03.01", "title": "На Марешки му писна да води парламента и излезе почивка"}
{"url": "https://news.bg/society/dni-na-balgariya-v-kipar.html", "text": "От днес започват \"Дни на България в Кипър\", предаде БНР.Дните на страната ни в средиземноморската държава са посветени на националния празник 3-ти март.За първи път тази година в честването на Освобождението на България на острова ще участва и висш представител на Кипърската църква.\"Дните на България\" се организират от най-голяма организация на сънародниците ни на острова - Съюза на българите в Кипър. Организацията е създадена преди 20 години.Културните прояви в Никозия и Пафос са под егидата на посолството на България в Кипър.Празничните дни, посветени на родината ни, ще продължат до 6 март. Предвидена е богата културна програма и училищни тържества.На самия национален празник ще се проведат и 2 концерта на деца-лауреати на проведения в София Пети международен конкурс \"Андрей Стоянов\". Тогава ще бъде и кулминацията на празненствата - в град Паралимни ще бъде отслужен тържествен благодарствен молебен и панихида в памет на загиналите в Руско-турската освободителна война и в националноосвободителните борби на българския народ.В него за първи път, заедно с българския свещеник Светослав Симеонов, ще участва висш представител на Кипърската църква - Негово Високопреосвещенство Василий, митрополит на Констанция и Фамагуста.", "date": "2019.03.01", "title": "Дни на България в Кипър"}
{"url": "https://news.bg/int-politics/sasht-shte-zashtityat-filipinite-pri-voyna-v-yuzhnokitaysko-more.html", "text": "Държавният секретар на САЩ Майк Помпео увери Филипините, че ще ги защитят, ако бъдат атакувани в Южнокитайско море, потвърждавайки взаимния договор за отбрана, съобщава \"Ройтерс\".Договорът за взаимна отбрана щеше да бъде спазен, ако съюзникът е жертва на агресия и изтъква Китай като заплаха за стабилността.\"Китайските строителни и военни дейности в Южнокитайско море застрашават суверенитета, сигурността и следователно икономическия живот, както и на САЩ\", обясни Помпео на пресконференция в Манила.\"Всяко въоръжено нападение над филипинските сили, самолети или обществени кораби в Южнокитайско море ще предизвика взаимните задължения за отбрана.\"Филипините, Китай, Виетнам, Тайван, Бруней и Малайзия имат претенции за суверенитет към водния път.Помпео обясни, че тези страни са отговорни за гарантирането на \"тези невероятно важни морски пътища да бъдат отворени и Китай представлява заплаха за затварянето им\".Говорейки в Пекин, говорителят на китайското външно министерство Лу Канг заяви, че Китай и страните около Южнокитайско море работят усилено, за да защитят мира и стабилността.\"Така че, ако страните извън региона, като САЩ, наистина искат да мислят за мир, спокойствието и благосъстоянието на хората в региона, тогава те не трябва да създават проблеми от нищото и да предизвикват неприятности\", каза Лу репортери.Помпео предупреди съюзниците, да бъдат предпазливи от рисковете с използването на китайски технологии.Министърът на отбраната на Филипините, Лоренцана иска преразглеждане на договора, който бе договорен пет години след като Филипините получиха независимост от САЩ през 1946 г., с цел да се изясни до каква степен САЩ ще защитават Филипините, ако са атакувани.Въпреки че вече няма постоянно военно присъствие на САЩ във Филипините, редовно се провеждат съвместни учения, обмен на разузнавателна информация и прехвърляне на хардуер по различни споразумения.Филипинският президент Родриго Дутерте не харесва споразумението и вярва, че този съюз прави страната му потенциална цел за Китай, с който иска и по-силни бизнес отношения.Дутерте нееднократно поставя под въпрос ангажимента на САЩ, като отбелязва, че не са направил нищо, за да попречат на Китай да превърне рифове в острови, оборудвани с радарни, ракетни системи и летища за изтребители.Филипинският външен министър потвърди, че се провеждат дискусии по договора за отбрана, но по негово мнение е по-добре да не бъде прекалено конкретен относно неговите параметри.\"Вярвам в старата теория на възпирането. В неяснотата се крие най-доброто възпиране\", обяснява той.\"Ние сме уверени, че Съединените щати, по думите на секретаря Помпео, и по думите на президента Тръмп към нашия президент, стоят зад гърба ни\", допълва министърът.", "date": "2019.03.01", "title": "САЩ ще защитят Филипините при война в Южнокитайско море"}
{"url": "https://news.bg/crime/zhandarmeriya-i-politsiya-ni-pazyat-po-sluchay-3-ti-mart.html", "text": "По случай Националния празник на България - 3 март е създадена е необходимата организация с Военна полиция, Националната жандармерия и СДВР. Целият ресурс е ангажиран по обезпечаване на обществения ред и съпътстващите много мероприятия на празника.Това обяви комисар Борислав Муеров на брифинг в СДВР по повод предстоящия национален празник, както и предстоящото официално посещение на делегация, водена от председателя на правителството на Руската Федерация Дмитрий Медведев.В 11 ч. на 3 март ще бъдат положени венци и ще се издигне националното знаме пред паметника на Незнайния воин. Ще бъдат изградени 6 контролно пропускателни пункта, като на един от тях ще бъдат пропускани гражданите.От 14 ч. ще бъде затворено движението във връзка с тържествената заря проверка пред Народното събрание. През столичните улици \"Г. С. Раковски\" и \"Цар Освободител\" ще бъдат обособени \"джобове\" за гражданите, които искат да бъдат на тържествената заря проверка, посочи комисар Муеров.Наред със създадената организация по пропускателния режим, ще бъдат разположени полицейски ленти, парапети и специална техника. Няма да се допускат хора с предмети, пияни и хора, които нарушават обществения ред, увериха от полицията.На свой ред комисар Любомир Костадинов, зам.-началник на \"Пътна полиция\" заяви, че мероприятията по случай Националния празник и официалното посещение на Медведев са огромни и това няма как да окаже влияние върху движението. Той увери, че полицията ще помага за по- нормалното и безопасно преминаване на движението.Приоритет на полицията е градският транспорт и затова органите на реда призовават хората да използват повече метрото и да се съобразяват с временната организация.Във връзка с посещението на Дмитрий Медведев, са взети вече всички необходимите мерки, стиковани са нещата и се очаква неговото посещение, увери комисар Муеров.С цел сигурността, от полицията няма как да кажат програмата, но се очаква да се съобразят с обстановката и непосредствено преди пристигането му на определени обекти ще бъде затворено движението. По думите на Муеров първоначално ще бъде затворено движението по самото посрещане на Медведев при паметника на Незнайния воин, където ще бъдат обособени контролно пропускателни пунктове.Ще бъдат затворени улиците непосредствено при сградите на Министерския съвет, Президенството, Народното събрание и бул. \"Цар Освободител\". Взети са всички необходими мерки за протести и антипротести - \"за\" или \"против\" Русия, увериха от полицията.", "date": "2019.03.01", "title": "Жандармерия и полиция ни пазят по случай 3-ти март"}
{"url": "https://news.bg/crime/prodalzhavat-masiranite-proverki-na-benzinostantsii.html", "text": "Имаме случай на затворена бензиностанция, на която не са работили измервателните уреди. Това  обясни министърът на вътрешните работи Младен Маринов в кулоарите на парламента във връзка с масираните проверки на бензиностанции в страната.От вчера над 25 са констатираните нарушения от различен характер на проверяваните обекти.Някои от нарушенията са свързани с пожарната и аварийната безопасност, стана ясно от думите на министъра.И днес продължават проверките.Маринов призова да не се правят непремерени изказвания по темата, за да няма напрежение в сектора. ", "date": "2019.03.01", "title": "Продължават масираните проверки на бензиностанции"}
{"url": "https://news.bg/int-politics/v-ukrayna-pritesneni-che-natsiyata-im-se-topi-i-izchezva.html", "text": "Секретарят на Съвета за национална сигурност и отбрана на Украйна Александър Турчинов обяви, че намаляването на населението на страната застрашава съществуването на страната.Той отбеляза, че през 2018 г. в Украйна са се родили 335 хил. души, а 587 хил. са починали. Раждаемостта е намаляла със 7%, а броят на абортите, според официалните данни, е 100 хил. годишно.\"И тази черна тенденция се влошава всяка година. До 9 млн. украинци ежегодно ходят да работят в чужбина; 3,2 млн. вече постоянно работят зад граница и повечето от тях не планират да се завърнат у нас\", добавил политикът, говорейки на форум в Киев.По думите на Турчинов, Украйна се нарежда на 29 място в света по отношение на застаряването на населението и на едно от първите по намаление на населението в трудоспособна възраст.По данни на украинската статистическа служба, през 2018 г. украинците, работещи в чужбина, са внесли в страната повече от 9 млрд. долара. Украинският депутат Сергей Шахов настоя, че бездействието на правителството е довело до превръщането на жителите на страната в нация от гастарбайтери.От 1 януари минималната заплата в Украйна е 114 долара. Въпреки това, както отбеляза депутатът от Радата от партия \"Отечество\" Юрий Одарченко, украинците няма да почувстват увеличение на фона на повишаването на данъците и цените на стоките.", "date": "2019.03.01", "title": "В Украйна притеснени, че нацията им се топи и изчезва"}
{"url": "https://news.bg/crime/meditsinskata-pomosht-e-za-vsichki-i-za-ochite-otseche-marinov.html", "text": "Длъжни сме да осигурим медицинска помощ на всеки, който поиска такава, и това правим в момента с Димитър Желязков - Очите. Това обясни вътрешният министър Младен Маринов в парламента.Текат процесуално следствени действия по предявяване на материалите по досъдебното производство. По мнението на министъра в подобни случаи обвиняемите и защитата си правят стратегии за компрометиране на действията на органите на реда. Затова и сега не изключва подобни действия.Припомняме, вчера, който получи хипертонична криза, докато му предяваха материалите по делото за рекет.Вътрешният министър даде информация и за Той посочи, че мотивът е грабеж.Маринов уточни, че са били отнети 20 лева, които убиецът е проиграл в казино.Според него шофьорът е бил изненадан и затова не е натиснал паник бутона. Не е ясно дали младежът е бил под влияние на някакви субстанции или алкохол.", "date": "2019.03.01", "title": "Медицинската помощ е за всички, и за Очите, отсече Маринов"}
{"url": "https://news.bg/regions/vetrohodniyat-sezon-tragna-s-regatata-treti-mart.html", "text": "Ветроходният сезон в България беше открит със старта на традиционната регата \"Трети март\" във Варна, предаде БНТ.В състезанието участват 20 екипажа от клубове от цялата страна.Регатата е посветена на националния празник на България - 3-ти март.Тазгодишното състезание също така популяризира Варна като Европейски град на спорта.Условията на днешната дата са отлични за състезание по ветроходство. Западният вятър е добра новина за всички състезатели, допълват от обществената телевизия.Екипажите ще се състезават в ловене на вятъра във водите на Варненското езеро.Програмата предвижда провеждането на седем гонки. Регатата ще бъде призната за валидна, ако се състоят най-малко три гонки.", "date": "2019.03.01", "title": "Ветроходният сезон тръгна с регатата \"Трети март\""}
{"url": "https://news.bg/regions/obeshtavat-po-visoki-zaplati-za-shofyorite-v-gradskiya-transport-na-sofiya-ot-1-yuni.html", "text": "От 1 юни Столичната община ще осигури пари за увеличение на заплатите на шофьорите в градския транспорт.Това стана ясно по време на среща между кмета на Столична община Йорданка Фандъкова с президента на КНСБ Пламен Димитров. На срещата присъстваха председателите на синдикалните организации в столичния авто- и електротранспорт към СТСБ-КНСБ. Фандъкова разговаря и с президента на КТ \"Подкрепа\" Димитър Манолов, информираха от Столична община.Фандъкова възложи на зам.-кмета по финанси и транспорт Дончо Барбалов и на директорите на общинските транспортни дружества да изготвят финансови разчети. Заплатите на всички работещи в транспортните дружества бяха увеличени средно с 10% от 1 февруари тази година.По време на разговорите беше обсъден проблемът с недостига на водачи в столичния градски транспорт и полагане на извънреден труд над регламентирания в Кодекса на труда.По настояване на синдикатите кметът на София пое ангажимент за стартиране на 3-годишна програма за ежегодно увеличаване на основната заплата на работещите в градския транспорт с минимум 10% годишно.Директорите на общинските транспортни дружества трябва да оптимизират работните графици за намаляване на извънредния труд спрямо нормативните изисквания. По настояване на синдикатите ще бъдат наложени персонални наказания за ръководителите в транспортните дружества, които са допуснали занемаряване на условията в сервизните помещения.Като част от програма за привличане на нови шофьори Столичната община се ангажира с осигуряване на средства за основен ремонт на общежития.", "date": "2019.03.01", "title": "Обещават по-високи заплати за шофьорите в градския транспорт на София от 1 юни"}
{"url": "https://news.bg/int-politics/kitay-obyasni-na-turtsiya-che-kritikite-za-uygurite-imat-i-ikonomicheski-posledstviya.html", "text": "Турция рискува да застраши икономическите си връзки с Китай, ако продължава да критикува отношението на Пекин към уйгурски мюсюлмани, предупреди китайският пратеник в Анкара, точно когато китайски фирми искат да инвестират в турските енергийни и инфраструктурни мега-проекти, съобщава \"Ройтерс\".Турция прекъсна дълго мълчание за съдбата на китайските уйгури, казвайки, че повече от един милион души са изправени пред произволен арест, изтезания и политическо промиване на мозъци в китайските лагери за интерниране в северозападния район на Синдзян.Турският външен министър Мевлют Чавушоглу повтори загрижеността на Анкара на среща на ООН тази седмица, призовавайки Китай да зачита правата на човека и свободата на религията.Китай отрече обвиненията в малтретиране и смята, че критиките на ООН са намеса в нейния суверенитет. Пекин обясни, че лагерите са съоръжения за превъзпитание и обучение, които са спрели атаки на ислямистки бойци и сепаратисти.\"Възможно е да има разногласия или недоразумения между приятели, но ние трябва да ги решим чрез диалог. Такова критикуване на приятел не е конструктивен подход\", коментира Дън Ли, посланикът на Пекин в Анкара.\"Ако изберете неконструктивен път, той ще повлияе отрицателно на взаимното доверие и разбиране и ще се отрази в търговските и икономическите отношения\", допълва той,Засега много китайски компании търсят възможности за инвестиции в Турция, включително третата атомна електроцентрала, която Анкара иска да построи, обяснява посланикът.Няколко китайски фирми, включително технологичен гигант Алибаба, активно търсят възможности в Турция.В допълнение към Алибаба, която миналата година закупи онлайн платформата за търговия \"Трендиол\", други компании, които провеждат разговори са China Life Insurance и конгломерат China Merchants Grou, коментира китайският посланик.Дън Ли добави, че китайски банки искат да инвестират в Турция, следвайки примера на Индустриална и търговска банка на Китай (ICBC), която закупи \"Текстилбанк\" през 2015 г.Китайските инвестиции в Турция биха помогнали за намаляване на дефицита по текущата сметка на Анкара, който миналата година е 27,6 млрд. Долара. Търговският дефицит на Турция само с Китай миналата година е 17,8 млрд. долара, според данни на Министерството на търговията.През януари турският финансов министър Берат Албайрак заяви, че е \"невъзможно\" Турция да поддържа такъв търговски дефицит с Китай и други азиатски страни, заявявайки, че правителството обмисля предприемането на мерки.Дън коментира и че не очаква Турция да предприеме протекционистки стъпки. \"И двете страни са категорично против подобни политики и двете икономики се нуждаят от отворена световна икономика\".Той призова Турция да приеме китайските платформи за разплащане като WeChat и AliPay. \"Хората не искат да плащат в брой, а населението тук е достатъчно младо, за да не им се налага да се адаптират към новите технологии\".Добрите дипломатически и политически отношения обаче ще останат решаващи за развитието на икономическите връзки и привличането на повече китайски инвестиции, обясни Дън Ли и допълни, че е повдигнал въпроса пред Чавушоглу, ден след изказването му пред ООН.\"Най-важният въпрос между страните е взаимното уважение. Ще останете ли приятели, ако вашият приятел ви критикува публично всеки ден\", коментира китайският посланик в Турция.", "date": "2019.03.01", "title": "Китай обясни на Турция, че критиките за уйгурите имат и икономически последствия"}
{"url": "https://news.bg/politics/nfsb-v-shok-nyama-patriotichno-obedinenie.html", "text": "НФБС са шокирани от отказа на ВМРО за партийно обединение.В прессъобщение от членовете на Националния изпълнителен комитет на НФСБ те изразяват изненадата си от \"\" за самостоятелно явяване на изборите за Европейски парламент.Според НФСБ патриотите били по-силно заедно.През последните 2 месец от партията на Валери Симеонов водели двустранни преговори с ВМРО за съвместно явяване на евровота.\"За съжаление, с решение на ръководството на ВМРО тези разговори бяха прекратени едностранно, без предизвестие\", известяват от формацията.Решението на ВМРО обаче не отчайва партията - водени от дълга си към избирателите и желанието да бъдат единни в името на бъдещето на България, от НФСБ \"за пореден път\" са готови и протягат ръка на партньора си в малката коалицията ВМРО.\"Убедени сме, че родолюбивите идеали, които отстояваме заедно в българския парламент не трябва да бъдат жертвани заради лични интереси и тяснопартийни егоизъм и амбиции\", пишат още от партията и напомнят, че именно НФСБ били в основата на обединението на патриотите още през 2014 година. Точно в името на това единение НФСБ извършили саможертва и оттеглили своята кандидатура на президентските избори през 2016 година, отстъпвайки на колегите си от ВМРО и \"Атака\" кандидатурите за президентското и вицепрезидентското място. \"Това донесе и най-високия успех за патриотичното обединение в цялата история на България\", припомнят още от фронта.Поради всичко това НФСБ отново призовават ВМРО да размислят и да променят решението си за самостоятелно явяване на евроизборите.Воеводите да се върнат на масата на преговорите в името на всички български патриоти и на България, завършват от НФСБ с протегнати ръце.Припомняме, на 27 февруари, сряда, от националното ръководство на ВМРО обявиха, че са решили, че държат на единството на \"Обединени патриоти\", но започват подготовка за . За лидер в листата беше номиниран Ангел Джамбазки. Всичко това дойде въпреки заявената от ВМРО позиция и .Припомняме, вече месец наред в семейството на патриотите има напрежение и неведнъж се говореше за развод. беше провалена от излизането на Сидеров от патриотичното събрание, след като Симеонов предложи да се направят промени в ръководството на парламентарната група на ОП, която се председателства от Сидеров.Преди това пък, на коалиционния съвет на ОП преди месец, когато , срещата отново се провали с отправени взаимни обвинения. Ябълката на раздора се оказаха именно . Преди това НФСБ обяви, че . Партията на Симеонов го издигна като  за водач за евровота на 10 февруари, а пък Ангел Джамбазки беше издигнат от  на 22 януари.Ден преди това пък - на 21 януари, лидерът на \"Атака\" . Тогава атакистите нарекоха \"откровени лъжи\" информацията, че са водени разговори за участие в евролистите, въпреки слуховете, че проблемите между Сидеров и Симеонов още от лятото насам се дължат именно на това как да бъде подредена листата на патриотите за изборите за ЕП.Напрежение съществува и по  след сериозен сблъсък между двамата лидери през лятото и . Именно от този етап на патриотичния коалиционен сюжет е и ролята на лидера на ВМРО като \"синя каска\", а самото .", "date": "2019.03.01", "title": "НФСБ в шок - няма патриотично обединение"}
{"url": "https://news.bg/politics/todor-tagarev-balgariya-ne-tryabva-da-balansira-mezhdu-rusiya-i-nato.html", "text": "България не трябва да балансира между Русия и НАТО. Това заяви пред БНР бившият служебен министър на отбраната Тодор Тагарев в кабинета на Марин Райков. Повод за изказването му са визитите на  Йенс Столтенберг и на  в страната.Ние сме съюзник в НАТО, ние разчитаме на НАТО, за да гарантираме своята сигурност. Имаме някакъв интерес все още от руски енергийни източници, но ...ние търсим до момента алтернативи на тези доставки на енергийни източници от Русия, каза Тагарев.По думите му е възможно от страна на генералния секретар на НАТО да има напомняне, че сигурността е комплексен въпрос.\"За да гарантираме например , ние трябва да търсим алтернативни източници на доставка, а не да задълбочаваме зависимостта си от Русия\", допълни Тагарев.Той коментира и посланията на президента Румен Радев от словашкия град Кошице за промяна на декларацията, призоваваща за засилване на военното присъствие на САЩ и Канада в страните от източния фланг на НАТО от Балтика до Черно море. В Кошице бе срещата на Б9 - международния форум, който обединява девет държави - България, Естония, Латвия, Литва, Румъния, Словакия, Унгария, Чехия и Полша. В този формат членките на Б9 координират свои позиции по въпроси от дневния ред на НАТО, преди да се състои среща на върха на Алианса.\"НАТО е военно-политически съюз с отговорности да защитава сигурността и да гарантира отбраната на всички страни-членки, но към днешния ден тази защи става не само с военни средства. Влиянието, което някои външни на Съюза страни се опитват да оказват, идва от много посоки. И чрез енергетика, чрез пропаганда, чрез политическо влияние, медийно влияние, дезинформационни кампании и т.н. И когато НАТО търси решение на тези проблеми, трябва да го търси комплексно\", каза Тагарев.Според него президентът Радев в изявлението си не споделя тази част, че ние трябва заедно да търсим решение на проблемите например на енергийната сигурност. И някак си идеята, че трябва да не отдаваме на чужди интереси, отиде натам, че трябва да изпълняваме руските проекти, което стои много странно на фона на цялата идея НАТО да гарантира сигурността си и страните от източния фланг във формата Б-9.\"Определено имаме основание да се притесняваме за ситуацията в Черно море\", коментира още той.Преди всичко притесненията са за Украйна, която е наш важен партньор, макар да не е съюзник. Русия наруши споразумение и международни споразумения - и двустранни - с Украйна за ползването на Керченския пролив и Азовско море.Станахме свидетели на пленяване на , които още се съдят по руски, не по международни правила, не по правила за военни на Женевските конвенции, а по руски правила като криминален случай.Това международната общност не може да го приеме, каза бившият военен министър.Сега отговорът не е лесен и не е военен на този тип действия, но НАТО като присъствие в Черно море и особено ние, Румъния и Турция имаме интерес да противодействаме на това нарастване на напрежението, каза Тодор Тагарев.", "date": "2019.03.01", "title": "Тодор Тагарев: България не трябва да балансира между Русия и НАТО"}
{"url": "https://news.bg/politics/jotova-mechtae-za-edinenie-na-balgarite-po-sveta.html", "text": "Имам една мечта - да работим заедно за страната, която всички безкрайно обичаме. Това заяви вицепрезидентът Илияна Йотова пред българската общност в Сиатъл.Тя посочи, че амбицията на президентския екип е да постави ново начало в общуването между държавата и българите зад граница.За нас вие не сте \"другите българи\", защото сме водени от една цел - единение, изтъкна Йотова, подчертавайки, че става въпрос за единение на всички българи по света.Вицепрезидентът поздрави за дейността им всички българи, обединени от Българския център за култура и наследство. Освен че сте изградили изключително богата духовна общност, вие сте направили още една крачка напред - привличате американци в нея, увличате ги да познават и обичат България, коментира тя.В борда на директорите на Българския център за култура и наследство участва американец, учил в България. Ръководителите на българския хор също са американци, които учат сами български език.Йотова увери българите в Сиатъл, че предстои да се изгради интернет платформа, която да направи контактите им с България ежедневни.Тя връчи своя почетен знак на съпредседателя на Българския център за култура и наследство в Сиатъл Елка Русков за дейността й за запазване на българщината.На срещата фотографът етнограф Асен Великов представи свои снимки на народни празници и обичаи в различни части на България, както и от Бесарабия.От своя страна световноизвестният етнограф Мартин Кьониг заяви, че се е влюбил в България заради културата й. Именно благодарение на него гласът на Валя Балканска лети в Космоса. Кьониг показа на българската делегация техниката, с която е записал изпълнението на \"Излел е Делю хайдутин\", по време на тяхното посещение в дома му на остров Вашон.С подкрепата на Българския център за култура и наследство в Сиатъл Илияна Йотова ще представи в София изложба с фотографии и автентични записи на български фолклор, които Кьониг прави по време на изследователските си пътувания в България през 60-те години на миналия век.", "date": "2019.03.01", "title": "Йотова мечтае за единение на българите по света"}
{"url": "https://news.bg/energy/beh-obzhalva-sanktsiyata-na-ek-za-monopol.html", "text": "\"Български Енергиен Холдинг\" (БЕХ) обжалва .БЕХ и дъщерните му дружества не приемат заключението на Европейската комисия, че са злоупотребили с господстващо положение на българския газов пазар, като са блокирали достъпа на конкуренти до ключова газова инфраструктура в България в нарушение на антитръстовите правила на ЕС, информират от пресцентъра на БЕХ.Жалбата цели отмяна на решението на Европейската комисия и на наложената глоба. Припомняме, глобата, която ЕК наложи на БЕХ, е в размер на 77 милиона и 68 хиляди евро.Припомняме и че санкцията на ЕК беше наложена на БЕХ на 17 декември 2018 година.Решението на Комисията предизвика бурни реакции сред и други политическите фигури у нас,  както и силно обществено недоволство, защото .Тогава премиерът Борисов заяви, че , а пък министърът на енергетиката Теменужка .", "date": "2019.03.01", "title": "БЕХ обжалва санкцията на ЕК за монопол"}
{"url": "https://news.bg/politics/borisov-da-si-pochiva-tseliyat-e-v-tseluvki-savetva-georgi-markov.html", "text": "Премиерът да не се занимава с БСП. Това съветва герберът Георги Марков. Статутът на народния представител може да се пипа само с консенсус и в много редки, а не конюнктурни случаи, съветва той.По думите му било парламентарна агония всеки ден да се поставя под въпрос кворума. \"Ако няма кворум какво правим? За да има кворум пък, трябва да пипаме статута на народния представител. Защо да го пипаме статута на народния представител?\", отбеляа пред медиите той.Марков обясни, че този статут е направен от Велико Народно събрание, за което са гласували 92% от българските граждани.\"Не е грешка коалирането с ОП\", обясни още Марков. Иначе премиерът да не се занимавал с БСП.Марков отправи съвет към лидера си : \"Я си почивай, остави ги БСП да правят избори с машини като аборигени\". Никъде в Европа нямало машинно вот.Почивай си бе, човека, призова той Борисов. Кой не те нацелува, Меркел, ти си целият в целувки, продължи той задочният разговор с лидера на ГЕРБ. Премиерът нищо нямало да направи по наболелите парламентарни казуси, по мнението му. Той си управлява държавата, обясни депутатът.Съпартиецът му Тома Биков е категоричен, че не сме в парламентарна криза.\"Не мисля, че има агония, работата върви, виждам, че е малко по-точно\", сподели той.По думите му трябва да скъсаме с илюзиите, че демокрацията е перфектна система. Той обаче подчерта, че засега нямало по-добра.Патриотът Юлиан Ангелов изтъкна, че важно било държавата да е стабилна. Мнозинството намирало начини да решава проблемите. ОП не извивали ръце.Джейхан Ибрямов също зави, че от ДПС също не извивали ръцете на управлението. Според него държавността е в криза. ", "date": "2019.03.01", "title": "Борисов да си почива, целият е в целувки, съветва Георги Марков"}
{"url": "https://news.bg/politics/stoltenberg-iska-da-sme-gotovi-za-svyat-s-ruski-raketi-navsyakade.html", "text": "\"Ние не искаме да има нова Студена война и затова призоваваме Русия да спазва договора за ракетите\". Това обяви на брифинг в Министерския съвет генералният секретар на НАТО Йенс Столтенберг след среща с премиера Бойко Борисов.Столтенберг посочи още, че трябва да бъдем подготвени за свят, в който Русия може да разположи ракетите си навсякъде.Припомняме, вчера генералният секретар на НАТО Йенс Столтенберг проведе работна вечеря с премиера Бойко Борисов. Двамата обсъдиха сътрудничеството в сферата на сигурността и отбраната и стабилността на Западните Балкани и региона.Според Столтенберг ракетите, с които разполага Русия могат да достигнат европейските градове и да бъдат използвани във въоръжен конфликт. \"Трябва да бъдем подготвени за свят и без този договор\", призова той.По думите на генералния секретар на НАТО, светът живее в един все по-непредвидим свят и е важно да бъдем по-ефективни в борбата срещу предизвикателствата.Столтенберг похвали България и нейната съпричастност към Алианса, с което допринася към сигурността с по-различни начини мисии в Афганистан и Косово, стратегическа роля в региона на Черно море и подкрепата на ученията на НАТО в Ирак.Генералният секретар на Алианса изтъкна, че разширяването на НАТО с България е допринесло за засилване на колективната ни отбрана. По думите му, високо се оценява и начинът, по който се подкрепя процесът Северна Македония да подпише протокол за присъединяване към НАТО.\"Фактът, че подписахте договор за добросъседство и сътрудничество помогна за доверието и начерта пътя на Северна Македония към НАТО. Съюзниците вече започнаха да ратифицират договора за присъединяване на македонската страна в Алианса\", категоричен е Столтенберг и допълни, че това е добре за региона и за евроатлантическата сигурност.Той заяви, че много се радва да е в България няколко дни преди националния празник на страната - 3 март.Столтенберг благодари на България затова, че е толкова ангажиран и високо ценен съюзник в НАТО.В разширената среща между двете делегации взеха участие още вицепремиерът и министър на отбраната Красимир Каракачанов, вицепремиерът и министър на външните работи Екатерина Захариева, помощник генералният секретар по планирането и политиката на отбрана Патрик Търнър и Лоренц Майер-Минеман - първи заместник-директор на кабинета на генералния секретар.Припомняме, Столтенберг е на двудневно посещение в България по покана на българския министър-председател. Тази година Северноатлантическият алианс отбелязва своята 70-та годишнина, а България - 15 години пълноправно членство в НАТО.Годишнините ще бъдат отбелязани с редица събития. Документален филм, публични лекции и фотографска изложба в София са само част от включените в Националния план от инициативи по този повод.\"Не само, че България не е Троянският кон на Русия в НАТО, но България е един от най-дисплинираните членове на НАТО\", заяви премиерът Борисов на брифинг в Министерския съвет.По думите му, България иска и търси диалог с Русия, но в същото време трябва да бъдем максимално силни, за да можем да сме с превес в разговора.\"Затова се обединихме около идеята максимално да използваме връзките си и да не влизаме в надпревара с въоръжението и с чудовищните ракети. Говорихме за Косово и Сърбия, Афганистан\", заяви министър-председателят.Премиерът е категоричен, че винаги е бил против и извън военните учения в Черно море, защото по думите му \"не може военни кораби да минават по пристанищата, докато там има туристи\".Борисов изрази възхищението си от решението на парламента за модернизиране на армията, за нов многоцелеви самолет, за кораби, за бронирани машини, което изважда България на съвсем различно ниво в НАТО.Министър-председателят посочи, че Столтенберг има една критика към България и тя е свързана с това, че не е включила разходите за пенсии за военнослужещите в размер на 2%.\"Сиреч нашият процент е по-голям, а отчитаме по-малко. Нашата скромност стана прословута\", отчете Борисов.Той представи данни за последните две години, предоставени от вицепремиера и министър на отбраната Красимир Каракачанов и шефът на отбраната Андрей Боцев.1 100 военнослужещи полицаи са преминали през Косово, 22 души има в момента. Относно мисиите в Афганистан от 2003 г. - 158 души имаме там и 10 500 военнослужещите са минали до настоящия момент и 500 млн. лева са разходите.Учения на НАТО, в които е участвала България в страната и извън нея през 2017 г. са общо 11 учения, а през 2018 г. - 10 учения, с разходи.Борисов обясни, че България е направила много неща за НАТО и като един от най-дисциплинираните, лоялни и силни членове на Алианса, се разбрал със Йенс Столтенберг да направят преглед на всичко, което нашата страна е направила.Борисов завърши с това, че влага цялото си сърце и душа, за да може България да се превърне в държава, можеща да води сериозни военни действия.", "date": "2019.03.01", "title": "Столтенберг иска да сме готови за свят с руски ракети навсякъде"}
{"url": "https://news.bg/politics/razhodite-za-aptekite-ne-sa-visoki-i-sa-ednokratni-uveryava-ananiev.html", "text": "Не са високи разходите за аптеките заради новата система за верификация. Това стана ясно от изслушването на здравния министър Кирил Ананиев.Аптеките трябва да си закупят единствено четеца за системата за верификация на лекарствените продукти, посочи още министърът.През април миналата година българската система за верификация е свързана с европейската. До всички регистрирани търговци на едро и дребно с лекарствени продукти е изпратено писмо за възможностите за свързване със системата и подробни инструкции за осъществяване на това свързване, посочи Ананиев.Разработени са и специални модули за дистанционно обучение на магистър-фармацевтите, където е застъпена основната тема за въвеждане на системата на верификация на лекарствените продукти.На територията на страната функционират около 3 600 аптеки, 2 400 от тях имат договор с НЗОК.Аптеките работят с компютри и специализиран софтуер. Тези търговци на дребно е необходимо единствено да си закупят четец, чиято стойност е между 180 и 200 лева за едно работно място и еднократно да заплатят сумата от 50 лева за свързване със системата, стана ясно от коментара на министъра.Единични били случаите, в които аптека функционира без интернет и компютър.Ананиев обясни, че цената, която трябва да бъде заплатена за въвеждане на система е между 1 500 и 2 000 лева като еднократен разход.", "date": "2019.03.01", "title": "Разходите за аптеките не са високи и са еднократни, уверява Ананиев"}
{"url": "https://news.bg/health/nzok-otricha-da-ima-limiti-za-hemodializa.html", "text": "От Националната здравноосигурителна каса отричат да са поставяли лимити за хемодиализното лечение. Изявлението им е по повод изказвания в социалните мрежи от страна на представители на пациентски организации, че някои дейности, сред които и хемодиализата, са лимитирани.От НЗОК уточняват, че за да осигурят достъп до избрано от пациента лечебно заведение, са взели решение дейностите, свързани с хемодиализа, раждане и грижи за здраво новородено да бъдат извън регулация на стойностите, определени на ниво районна здравноосигурителна каса. В този случай регулацията ще е на ниво НЗОК.Припомняме, вчера обявиха във Фейсбук, че са против лимитите за хемодиализното лечение.", "date": "2019.03.01", "title": "НЗОК отрича да има лимити за хемодиализа"}
{"url": "https://news.bg/economics/kfn-ostava-bez-predsedatel-ot-dnes.html", "text": "Комисията за финансов надзор (КФН) от днес официално остава без председател, след катоот поста, за да започне работа като български представител в Европейската банка за възстановяване и развитие.Неофициално за нов председател на КФН се спряга името на бившия директор на НАП и настоящ член на комисията Бойко Атанасов, пише БНТ.Проблемът с кадрите в КФН се задълбочава заради липса и на ресорен титуляр в застраховането, след като през лятото Ралица Агайн подаде оставка заради казуса с застрахователната фирма \"Олимпик\". Припомняме, тогава около .Кадровите проблеми на КФН бяха забелязани и в Европа - в последния доклад на ЕК недостигът на кадри в небанковия надзор бяха констатирани.", "date": "2019.03.01", "title": "КФН остава без председател от днес"}
{"url": "https://news.bg/crime/piyan-napadna-politsay-s-bradva.html", "text": "Мъж нападна полицай с брадва, съобщиха от Областната дирекция на МВР във Враца.Инцидентът е станал около 19.45 ч. вчера в град Роман. В полицията постъпил сигнал за скандал и побой пред жилищен блок. Пристигналият на мястото полицейски екип установил, че има масов бой между лица в нетрезво състояние от две фамилии. Те носели колове, вили, брадви и лопати.При опит на двамата служители на реда да прекратят конфликта един от мъжете замахнал с брадва срещу един от тях. За да предпази колегата си и да респектира нападателя, другият полицай стрелял във въздуха.Шестимата мъже, участвали в сбиването, са задържани. По случая е образувано досъдебно производство.", "date": "2019.03.01", "title": "Пиян нападна полицай с брадва"}
{"url": "https://news.bg/crime/deloto-sreshtu-tsenko-chokov-otiva-pri-plevenskite-sadii.html", "text": "Тричленен състава на ВКС определи делото срещу бившия кмет на Галиче Ценко Чоков да бъде гледано от Районния съд в Плевен заради отводите на съдиите от Районния съд в Бяла Слатина.Определението на ВКС не подлежи на обжалване.Образуваното пред ВКС производство беше за промяна на местната подсъдимост за разглеждането на делото срещу Чоков, което беше образувано в Районния съд в Бяла Слатина. Тогава .На 20 февруари тази година председателят на Районния съд в Бяла Слатина разпореди делото да бъде изпратено до ВКС поради невъзможност да се образува състав в ръководения от него съд. Причината за това беше, че всички съдии от Районния съд в Бяла Слатина са се отвели от разглеждане на делото поради няколко причини - поради родствени отношения с прокурор по делото; поради близки и родствени отношения с пострадали от Чоков; както и поради публикации в медиите, в които е изразено съмнение в безпристрастността на магистратите в съдебния район.3-членния състав на ВКС приема, че предвид невъзможността за образуване на състав в съда, на който делото е подсъдно, то следва да бъде изпратено за разглеждане от друг, еднакъв по степен съд, а именно районен съд.Районният съд в Плевен е избран заради близкото си географско разположение и поради това, че се явява независим по правилата на функционалната подсъдност.", "date": "2019.03.01", "title": "Делото срещу Ценко Чоков отива при плевенските съдии"}
{"url": "https://news.bg/crime/sadat-otlozhi-deloto-za-vzriva-kray-petolachkata.html", "text": "Ямболският районен съд отложи делото за взрива в базата за утилизация на боеприпаси край пътен възел \"Петолъчката\", съобщи БНР.Припомняме, че при експлозията на 5 юни 2012 година , нанесените щети се оценяват за над 60 млн. лева.Съдебният процес ще продължи в края на март с изслушване на вещите лица и представяне на техническите експертизи. Вече са разпитани всички 60 свидетели по делото. по взривните работи във фирмата Иван Табов.Те са обвинени, че при изпълнение на договор с Министерството на отбраната са държали и работили с взривни вещества, но не са взели необходимите мерки за сигурност при тяхното унищожаване. Така се е стигнало до експлозията, довела до смъртта на трима души.На 31 януари миналата година окръжната прокуратура в Ямбол Делото по случая беше  няколко пъти. Въпреки това виновни за трагедията все още няма.", "date": "2019.03.01", "title": "Съдът отложи делото за взрива край \"Петолъчката\""}
{"url": "https://news.bg/crime/plovdivski-obshtinar-osadi-tsik-za-nad-4-000-leva.html", "text": "Общински съветник от Пловдив осъди ЦИК за над 4 000 лева, предаде БНР.Днес Административният съд се произнесе в полза на Цветелин Цоневски от \"Кауза Пловдив\". На местните избори през 2015 г. Цоневски не беше избран при първоначалното разпределение на мандатите.Той оспори избора си пред ЦИК и година по-късно се закле в Общинския съвет.Съдът определи, че за пропуснати ползи Цоневски трябва да получи обезщетение от 4 209 лева.Решението не е окончателно и подлежи на обжалване пред Върховния административен съд.", "date": "2019.03.01", "title": "Пловдивски общинар осъди ЦИК за над 4 000 лева"}
{"url": "https://news.bg/crime/osadiha-uslovno-kasierkata-ot-troyan-prisvoila-nad-32-000-leva.html", "text": "Осъдиха условно касиерката от Троян, присвоила над 32 000 лева.Делото е разгледано по реда на съкратено съдебно производство, тъй като обвиняемата е признала вината си.За извършеното деяние М. Б. е осъдена на четири години затвор, като присъдата й е намалена на 2 години и 8 месеца \"лишаване от свобода\" и е отложена за изпитателен срок от пет години.Тя е лишена и от правото си да заема материално-отговорна длъжност за 3 години.Присъдата подлежи на обжалване пред Окръжен съд - Ловеч.Припомняме, , че между 1 декември 2010 г. и 31 юли 2016 г. в град Троян противозаконно присвоила чужди пари в качеството си на касиер на ВСК при КТ \"Подкрепа\" към \"Балканфарма Троян\" АД. Общата сума на присвоените пари възлизала на 32 339 лева, които представлявали членски внос на 36 членове на ВСК.От 2010 г. до лятото на 2016 г. обвиняемата била едновременно председател и касиер на ВСК при КТ \"Подкрепа\" при \"Балканфарма Троян\" АД.Според правилника на ВСК минималният размер на месечния членски внос бил 10 лева, а максималният размер на отпускания кредит бил 1 000 лева със срок на погасяване до дванадесет месеца.Тъй като в края на 2012 г. обвиняемата се нуждаела от парични средства, решила, че може да взема част от поверените пари и да ги осчетоводява по неверен начин. Тя възнамерявала по-късно да възстанови взетите суми. За целта направила дубликат на личните картони, които предоставяла при ревизиите.За периода от 1 декември 2010 г. до 31 юли 2016 г. обвиняемата получила членския внос на общо 36 членове на касата, но така и не го внесла по разплащателната сметка, в резултат на което присвоила 32 339 лева.", "date": "2019.03.01", "title": "Осъдиха условно касиерката от Троян, присвоила над 32 000 лева"}
{"url": "https://news.bg/disasters/zemetresenie-ot-7-1-po-rihter-raztarsi-peru.html", "text": "Силно земетресение беше регистрирано в Перу.Трусът е бил с магнитуд от 7.1 по скалата на Рихтер. Възникнал е в 10.50 часа българско време или 3.40 часа сутринта местно време.Според Европейския средиземноморски сеизмологичен център (EMSC) магнитудът е бил 7.0 по Рихтер.По данни на Геоложкия топографски институт на САЩ (USGS) дълбочината на земетресението е била 257 километра.Епицентърът на труса е регистриран на 27 километра североизточно от областния град Азангаро.Няма информация вследствие на земетресението да има опасност от цунами, информира Тихоокеанския център за предупреждение от цунами.Към момента няма данни за пострадали и възникнали щети.Местни жители обясняват в платформата на EMSC за свидетелски разкази, че трусът е продължил изключително дълго - около 1 минута. Земетресението е усетено много силно в Арекипа и Арика. Припомняме, преди 10 дни силно земетресение беше регистрирано и в съседната на Перу държава . Трусът беше с магнитуд от 7.5 по Рихтер. ", "date": "2019.03.01", "title": "Земетресение от 7.1 по Рихтер разтърси Перу"}
{"url": "https://news.bg/politics/kaloyan-pargov-i-deputati-ot-levitsata-demonstriraha-dvoynite-standarti.html", "text": "Депутати от левицата и общинският съветник на столетницата в София Калоян Паргов демонстрираха двойните стандарти в държавата.Проблемът е, че масовите бележки, които издават паркоматите в София не отговарят на изискванията на наредба на Министерството на финансите за фискалните устройства.Георги Свиленски лично демонстрира какви касови бележки се пускат. Всички търговци бяха задължени да си сменят касовите апарати, припомни той.Кой събира тези левчета, недоумява социалистът. Кой ще отвори тази касичка, за да ги вземе, кой ще плати ДДС, продължи да пита той.Той поиска да знае и защо Столична община не спазва закона.По сигнал на левите в Шумен паркоматите са запечатани.Депутатът Димитър Данчев призова финансовият министър Владислав Горанов и НАП да погледнат към един от паркинг-автоматите и да кажат дали отговаря на изискванията на съответната наредба.Калоян Паргов заяви, че това е поредният случай, в който Столична община не спазва закона, като според него това е недопустимо. ", "date": "2019.03.01", "title": "Калоян Паргов и депутати от левицата демонстрираха двойните стандарти"}
{"url": "https://news.bg/int-politics/povecheto-germantsi-podkrepyat-severen-potok-2.html", "text": "Повечето хора в Германия подкрепят строителството на газопровода \"Северен поток-2\", съобщават германските медии, цитирайки социологическо проучване на YouGov.Според резултатите от проучването 56% от жителите на страната се придържат към тази позиция.Против строителството са се изказали само 16 процента от германците, а 27 на сто са се въздържали да отговорят.В допитването са участвали 2058 граждани на Германия.Строителството на газопровода включва полагане на два тръбопровода с общ капацитет от 55 млрд. куб. метра годишно от бреговете на Русия през Балтийско море до Германия. Разрешение за строителството издадоха Германия, Финландия и Швеция, докато Дания все още не е.Против \"Северен поток-2\" се обявяват няколко страни, на първо място Украйна, която се опасява от загубата на приходи от транзита на руски газ, и САЩ, които прокарват амбициозни планове за износ на втечнен газ (LNG) за Европа.Освен това Латвия, Литва и Полша съвместно заявиха, че не одобряват реализацията на проекта - техните ръководители са убедени, че той е политически, като целта му е заобикалянето на Украйна.", "date": "2019.03.01", "title": "Повечето германци подкрепят \"Северен поток-2\""}
{"url": "https://news.bg/health/tri-oblasti-zasegnati-ot-morbili.html", "text": "Към края на февруари 52 са случаите на морбили в страната. Това стана ясно от отговора на здравния министър Кирил Ананиев в пленарна зала.От тях 31 са лабораторно потвърдени в Националната референтна лаборатория, поясни той. Лабораторно непотвърдени от референтната лаборатория и отхвърлени като случаи на морбили са 6 заболели по един от област Варна, Велико Търново, Кюстендил, Ловеч, Перник и Хасково. Териториално са засегнати 3 области в страната. Това са Благоевград с 42 заболели, София град със 7 засегнати, София област с 3.84,62% от тях са лица до 18-годишна възраст, стана ясно още от думите на здравния министър. Министерството на здравеопазването и регионалните здравни инспекции ще продължат да предприемат всички необходими мерки за ограничаване на морбили, подчерта Ананиев. Според него взетите мерки до момента са своевременни и адекватни.", "date": "2019.03.01", "title": "Три области засегнати от морбили"}
{"url": "https://news.bg/int-politics/belarus-e-gotov-na-sayuz-s-rusiya-na-printsipa-na-ravenstvoto.html", "text": "Президентът на Беларус съобщи, че с Русия трябва повече да се сближат. На пресконференция, говорейки за Беларуско-руски съюз, Лукашенко заяви, че \"са направили много неща погрешно и могат да направят много. Днес трябва да видим какво можем да направим и какво не трябва да правим\", коментира той, цитиран от ТАСС.Според Лукашенко, \"съюзът трябва да бъде изграден на принципите на равенството\".Той посочи данни от анкета, според която 98% от гражданите на Беларус ще гласуват против обединението на двете държави, тоест за включване на Беларус в Русия.\"Не защото обществото ни се противопоставя на Русия, а защото новите поколения са израснали, а старите са разбрали, че можем да живеем и си сътрудничим в различна форма, като близки хора\",  отбелязва президентът на Беларус.\"Затова се договорихме с президента на Русия, в никакъв случай ситуацията не трябва да се нагнетява\", обясни той и допълни, че не вижда от руска страна намерение да се включва страната в Русия.\"Русия не иска да загуби Беларус. Русия не иска да влошава положението и ситуацията тук, както казват\" някои хора, коментира Лукашенко.\"Ако някой ни атакува в информационен план, това е грешно, грубо, това е глупост. Беларус е невъзможно да бъде като Украйна\" и няма кака да се случи допълва той.Беларус е готов да удължи споразумението за разполагането на нейна територия на руски военни съоръжения. \"Днес на територията на Беларус има две руски бази. Само година по-късно трябва да сключим ново споразумение. Казах, че \"няма да вземем нито една стотинка от вас\". Защото това е нашата обща сигурност\", обяснява президентът на Беларус.В същото време Лукашенко обърна внимание на факта, че преди това Русия е отказала да помогне на Беларус с нови оръжия, като се позовава на високите разходи за живот. \"Решихме, че ще купим, имам предвид самолети и така нататък\", каза той.Според Лукашенко, Беларус се противопоставя на Запада да използва  страната за конфронтацията си с Русия. \"Те не ни чакат, не сме им нужни. Пример за това е Украйна. Можем просто да бъдем използвани сериозно срещу Русия. И ние сме уморени от това използване\", отбеляза президентът на Беларус.Ние сме образовани хора и си правим някои изводи от всичко това, допълва Лукашенко.Беларус не е против създаването на обща валута с Руската федерация, но тя не трябва да бъде нито руска, нито беларуска. Според Лукашенко, центърът за емитиране на такава валута може да се намира в Руската федерация.\"Ние сме за. Разбира се, това ще бъде рублата. Тя няма да бъде нито руската, нито беларуската рубла. Това ще бъде нашата обща рубла\", обясни той.В същото време Лукашенко смята, че няма значение къде ще бъде разположен центърът за емитиране. \"Няма значение къде ще бъде, нека бъде в Санкт Петербург - родното място на руския президент, любимият ми град. Нека да е там\", допълни Лукашенко.", "date": "2019.03.01", "title": "Беларус е готов на съюз с Русия на принципа на равенството"}
{"url": "https://news.bg/society/chestita-baba-marta-4.html", "text": "Баба Марта е митичен персонаж в българския фолклор. В народните вярвания, представени в пословици и приказки, името ѝ е свързано с името на месец \"март\". Три са месеците, които са персонифицирани в българските митични представи - януари, февруари и март.Януари и февруари са представени като братя с лют характер - Голям Сечко и Малък Сечко. Баба Марта се смята за тяхна сестра, която ту е усмихната и добронамерена, ту непредвидимо зла.С Баба Марта и месец март се свързват много обичаи и празници, посветени на идващата пролет. Най-известният обичай, свързан с Баба Марта, е закичването на жени, моми, деца и млади животни с Мартеница (усукани бяла и червена нишка) на 1 март - деня на пристигането на Баба Марта. През целия месец се извършват обреди за гонене на змии и гущери, както и гадания, свързани с някои прелетни птици.Обичаят за връзване на Мартеница на 1 март произхожда от древните българи, чиито ханове са връзвали мартеници на съплеменниците си за бойна сила, здраве и дълголетие. Днес празникът е познат в България, а впоследствие и в Румъния, Гърция, Македония и Сърбия.В Румъния мартеници се връзват на ръцете само на жените и малките деца, а мъжете могат да носят мартеница само на скришно място, например в обувката. В Гърция мартеници се връзват само на ръцете на децата. В България мартеници се връзват още на млади животни и дървета.Най-възрастната жена трябва да почисти основно къщата преди изгрев слънце, да изнесе и простре навън червена тъкан - покривка, постелка, пояс или престилка. Смята се, че това ще зарадва Баба Марта, и ще предизвика благосклонността ѝ към къщата и обитателите. На децата, момите и младите булки се връзват усукани бял и червен вълнен конец - Мартеница - най-често на ръката. Младите непременно трябва да излязат навън \"да ги види Баба Марта и да се зарадва\", а старите жени не трябва да излизат навън, защото \"ще разгневят Баба Марта\".В този ден на много места се гонят змии и гущери, като се палят огньове, обикаля се двора с дрънкане на метални предмети и наричания.Ритуалното използването на червени или бяло-червени тъкани, ленти, конци, възли или пискюли е засвидетелствано на Балканите, в Мала Азия, Египет и Близкия Изток от античността. В древността червеният цвят е означавал Богинята (раждането и смъртта), а белият - нейният Син (Слънцето, отвъдния живот, вечността). Най-стари са източниците, описващи как българите са били окичвани с бели и червени конци от техните ханове за здраве, сила и дълголетие. Така става ясно, че най-вероятно празникът е изначално български, произхождащ от годините 580-630-та след Христа. От Азия - континентът, в който първоначално живеят българите - традицията се пренася в Европа с преселението на голяма група българи начело с Хан Аспарух. Традицията се спазва до днес и на териториите, които са били български - част от Румъния, Македония, част от Гърция, Сърбия, а също и в една част от днешна Русия.Честита баба Марта!", "date": "2019.03.01", "title": "Честита Баба Марта!"}
{"url": "https://news.bg/press/obvinenite-po-telk-aferata-lekari-vav-varna-ostavat-na-svoboda-gerb-ubediha-i-patriotite-da-othvarlyat-vetoto.html", "text": "Дело. \"Сега\":Обвинените по ТЕЛК-аферата лекари във Варна остават на свободаЧетиримата лекари, обвинени по ТЕЛК-аферата във Варна, остават на свобода, без никаква мярка за неотклонение, съобщи БНТ. И апелативният специализиран наказателен съд на този етап не намери доказателства, че лекарите имат отношение към търговията с ТЕЛК експертизи.Варненските лекари влязоха в съдебната зала с куфари, готови да бъдат върнати в следствения арест. Прокуратурата пък влезе с нови томове доказателства - записи на разговори и разпити на още свидетели. Един от козовете на обвинението беше записан разговор, в който обвиняемата д-р Мима Великова обяснява на пациент какво поведение да има докато е с холтер.\"Аз съм обяснила какво представлява холтер, какво представлява велотестът, мога да ги обясня и на Вас, каква е разликата при правенето на ехография между два различни апарата, между двама различни доктори\", заяви д-р Мима Великова.Финанси. \"Монитор\":МФ очаква бюджетен излишък от 1,5 млрд. лв. за февруариПо предварителни данни салдото по консолидираната фискална програма (КФП) на касова основа към февруари 2019 г. се очаква да бъде положително в размер на 1,5 млрд. лв. или 1,3% от прогнозния БВП, съобщиха от финансовото министерството.За сравнение излишъкът в хазната през януари е в размер на 1 млрд. лв. или 0,9% от прогнозния размер на БВП. Превишението на приходите над разходите през януари се дължи на излишък по националния бюджет в размер на 944,1 млн. лв. и излишък по европейските средства в размер на 61,7 млн. лева.Според прогнозата приходите и помощите по КФП към февруари 2019 г. се очаква да бъдат в размер на 7,2 млрд. лв., което е 16,5% от годишния разчет. Спрямо февруари 2018 г. приходите по нарастват с над 1 млрд. лв., като ръст се отчита както при данъчните и неданъчните приходи, така и при постъпленията в частта на помощите и даренията, където постъпват основно грантовете по програмите и фондовете на ЕС, уточняват от МФ. Вето. \"Дума\":ГЕРБ убедиха и Патриотите да отхвърлят ветото Управляващата коалиция няма да се съобрази с ветото на президента върху промените в Изборния кодекс. След среща днес между парламентарните групи на ГЕРБ и \"Обединени патриоти\" мнозинството обяви стратегията си официално - отхвърляне на ветото и след това гласуване на предложените вече промени на промените, с които се връщат старите прагове за преференциите.Въпреки че преди няколко дни от \"Атака\" и ВМРО обявиха, че ще подкрепят ветото, днес Цветан Цветанов е убедил коалиционните партньори да гласуват против.Припомняме, че именно заради тази реакцията на ГЕРБ от БСП обявиха, че нямат намерение да се върнат в пленарна зала при обсъждането на ветото.Рязка смяна в позицията си демонстрира днес лидерът на \"Атака\" Волен Сидеров. Преди два дни той отправи призив ветото да бъде подкрепено. Днес обаче обяви, че най-вероятно държавният глава е бил подведен в оценката си за промените в изборните правила. Това, че ще отхвърлим ветото, не е проява на конфронтация, господин Радев е имал благородни намирания, но юридическият му екип вероятно го е подвел. Тъй като няма как да се поправят мотивите, ние ще отхвърлим ветото, в това няма драма, коментира Сидеров пред журналисти в НС.Мотивът на управляващите да отхвърлят ветото е, че то не засяга само обезсмислянето на преференциите. Радев върна за ново обсъждане и ограничаването на машинното гласуване.Наложено беше вето и на текстовете, според които не всички, а само част от решенията на ЦИК могат да се обжалват пред Върховния административен съд (ВАС). Трагедия. \"Монитор\":Борислав, който уби жена си, бил болезнено ревнивБорислав ревнуваше и следеше Кремена, упражняваше системен физически и психически тормоз върху нея през последните 6 - 7 години, разказват близки на убитата. Описват Кремена като мил и интелигентен човек с фина душевност. Родена била в Пловдив, работела като преводач и искала да е екскурзовод. Запознала ги майката на Борислав, но той се оказал болезнено ревнив. Кремена често споделяла, че мъжът ѝ я удря и бие. Имало е и случаи, в които Борислав е заключвал съпругата си в апартамента им и излизал. Непрекъснато я следял и проверявал телефона ѝ, както и с кого си пише. Доходи. \"Сега\":Кабинетът отпуска 30 млн. лв. за по-високи заплати на медицинските сестриМедицинските сестри ще получат увеличение на заплатите си в рамките на 30 млн. лв., които правителството отпусна допълнително за общинските и областните болници, съобщи БНТ. Това стана ясно след среща при премиера Бойко Борисов на здравния министър Кирил Ананиев, синдикатите и съсловната организация ден преди насрочения за утре национален протест на медицинските сестри. Поканените на срещата синдикати и представители на бранша се дистанцираха от него.Исканията на медицинските сестри са за стартова работна заплата от 1120 лв., по-добри условия на труд и премахване на търговския характер на лечебните заведения. Днес здравният министър Ананиев обяви, че заплатите ще бъдат повишени с отпуснатите допълнителни средства от кабинета, като поясни, че решението за протеста утре е взето преди правителството да предприеме тази стъпка.\"В момента се договарят заплати в съответните лечебни заведения. Тоест, протестът е обявен, без да бъдат информирани специалистите какъв ще бъде бюджетът на съответните лечебни заведения, а оттук и какви заплати ще получават самите те през тази година. Няма нужда от протести, а от разговори\", заяви Кирил Ананиев. Глоба.\"24 часа\"\":Полицията глобила с 30 лв. шофьора на НСО от скандала с Деси РадеваПолицията е глобила с 30 лева шофьора от НСО, чийто автомобил е влязъл в насрещното движение, докато е превозвал съпругата на президента - Деси Радева. Освен това началникът на екипа за охрана е наказан по дисциплинарен ред. Това става ясно от отговори на НСО след запитване на Меdiapool по Закона за достъп до обществена информация.Инцидентът стана публично достояние миналата година, след като случаен гражданин засне и разпространи в социалните мрежи видео, на което се вижда как представители на държавната охрана спорят с катаджия.", "date": "2019.03.01", "title": "Обвинените по ТЕЛК-аферата лекари във Варна остават на свобода; ГЕРБ убедиха и Патриотите да отхвърлят ветото "}
{"url": "https://news.bg/health/meditsinskite-sestri-izlizat-na-protest.html", "text": "На национален протест днес излизат медицински сестри.В столицата протестиращите ще се съберат в 12 часа пред сградата на Министерството на здравеопазването. Планират се протестни действия и пред общините в други градове в страната.Това се случва въпреки че  премиерът Бойко Борисов обеща повече средства. Премиерът събра здравния министър Красимир Ананиев, представител на синдикатите и на професионалистите по здравни грижи на среща в Министерски съвет.Повече от 33 000 медицински сестри не достигат в страната.Медицинските сестрите работят на по няколко места. От здравното министерство ще правят информационна кампания сред учениците за професията, за да се запълнят липсите на кадри.Съсловната организация на медицинските сестри не е организирала утрешния протест. Той се организирал в социалната мрежа и от организацията на специалистите по здравни грижи подкрепят исканията на колегите си. И синдикатите подкрепят исканията на протестиращите, но не са участвали в организацията.", "date": "2019.03.01", "title": "Медицинските сестри излизат на протест "}
{"url": "https://news.bg/world/tramp-daesh-zagubi-vsichkite-si-teritorii-v-siriya.html", "text": "Групировката \"Ислямска държава\" вече загуби всичките си територии в Сирия. Това твърди американският президент Доналд Тръмп, цитиран от \"Дойче веле\".Това твърдение противоречи на съобщението на Сирийските демократични сили, че борбата с джихадистите все още продължава и ще отнеме поне седмица. Подкрепяните от американцитев последния им джоб в Източна Сирия, село Багуз, където според техните оценки са обсадени няколкостотин терористи и около 2000 цивилни.Терористичната групировка засили партизанските атаки срещу подкрепяните от САЩ бойци. САЩ заявиха по-рано този месец, че ще оставят около 400 американски военнослужещи, разделени между два различни региона на Сирия, което е обръщане на позицията от страна на американския президент. Това може да трасира пътя за съюзниците на САЩ да държат войски в Сирия.Тръмп нареди изтегляне на американските военнослужещи от Сирия през декември 2018 г., обещавайки да върне около 2000 военни вкъщи. Причината за този ход, според него е победата над терористите от ДАЕШ (\"Ислямска държава\") в Сирия.", "date": "2019.03.01", "title": "Тръмп: ДАЕШ загуби всичките си територии в Сирия "}
{"url": "https://news.bg/weather/oblachno-i-toplo-nachalo-na-mesetsa.html", "text": "Март започва с предимно облачен, но топъл ден. Това съобщават от НИМХ. Не се очакват валежи. Вятърът ще отслабва. Атмосферното налягане ще се понижава. Максималните температури ще са между 13 и 18 градуса. През следващите дни се очакват краткотрайно захлаждане и валежи. ", "date": "2019.03.01", "title": "Облачно и топло начало на месеца "}
{"url": "https://news.bg/world/sasht-davat-1-mln-dolara-nagrada-za-informatsiya-kade-e-hamza-bin-laden.html", "text": "Държавният департамент на САЩ обяви награда от 1 милион долара за информация за местонахождението на Хамза бин Ладен, наследник на основателя на Ал Кайда Осама бин Ладен.Хамза, когото американското правителство обяви за терорист през 2017 г., се очертава като лидер в Ал Кайда. Това показват писма на Осама, заловени от Вашингтон.В аудио съобщение , Хамза бин Ладен обещава да продължи глобалната борба на групировката срещу САЩ и съюзниците им.Ще продължим да ви атакуваме в страната ви и чужбина в отговор на налаганото от вас потисничество над народите на Палестина, Афганистан, Сирия, Ирак, Йемен, Сомалия и останалите мюсюлмански земи, заканва се Хамза.Установено е, че Хамза е преминал обучение от джихадисти в Пакистан. Свързват го с дъщерята на Мохамед Ата - един от основните терористи от 11 септември. След атаките на 11 септември 2001 година, той и други членове на семейството са избягали в Иран, където обаче са били държани под домашен арест. Припомняме, че Осама беше ликвидиран от американски специални части през май 2011 г.Миналата година  след смъртта му и разказа, че Осама е бил много срамежливо момче, което се е превърнало в силна и набожна личност в началото на 20-те си години. Според нея, той по някакъв начин се е отклонил от пътя си след постъпването в Университета \"Крал Абдул Азис\" в Джеда, където Осама е следвал \"Икономика\".", "date": "2019.03.01", "title": "САЩ дават 1 млн. долара награда за информация къде е Хамза бин Ладен "}
{"url": "https://news.bg/crime/pozhar-v-zhilishten-blok-vav-veliko-tarnovo-prati-dvama-v-bolnitsa.html", "text": "Пожар в жилище на бул. \"България\" във Велико Търново прати двама души в болница, предаде Нова телевизия.Те са приети в Спешна помощ заради вдишан дим. Инцидентът е станал около 21 часа в четвъртък.Пострадалите са обитателите на жилището. По неофициална информация двама възрастни мъже са предизвикали пожара, докато са приготвяли вечерята си на терасата.Съседи са се притекли на помощ, но трудно убедили мъжете да напуснат горящия апартамент заради вещите в него.Пожарът бързо е бил потушен от пристигналите след подадения сигнал огнеборци.", "date": "2019.03.01", "title": "Пожар в жилищен блок във Велико Търново прати двама в болница "}
{"url": "https://news.bg/world/tramp-razgovorite-s-kim-prodalzhavat.html", "text": "Разговорите с Ким продължават въпреки. Това е заявил американският президент Доналд Тръмп. Той е направил изявлението пред южнокорейския си колега Мун дже Ин и японския премиер Шиндзо Абе. Тръмп е провел отделни телефонни разговори и с двамата. За това е съобщил говорителят на Белия дом Сара Сандърс, без да даде повече детайли около разговорите. Припомняме, че преговорите  от очакваното.Двамата лидери не успяха да постигнат споразумение на втората им среща на върха във виетнамската столица Ханой, но разговорите между двете държави ще продължат, обявиха от Белия дом.Тръмп и държавният секретар Майк Помпео заявиха пред журналисти във Виетнам, че САЩ не са склонни да сключат сделка с КНДР, ако Пхенян не се откаже и от останалите ядрени обекти, както и ако не прекрати ракетната и ядрена програма.Тръмп отбеляза, че Ким го е уверил, че КНДР ще продължи да спазва обещанието си и няма да провежда ракетни и ядрени изпитания.Държавният глава заяви, че Ким Чен-ун Тръмп каза, че има силно желае да отмени санкциите срещу КНДР, защото вярва в потенциала на азиатската държава.След пресконференцията Тръмп излетя за САЩ.Ким чен Ун п-ристигна на посещение във Виетнам. ", "date": "2019.03.01", "title": "Тръмп: Разговорите с Ким продължават "}
{"url": "https://news.bg/crime/ima-zadarzhan-za-ubiystvoto-na-taksidzhiyata-v-razgrad.html", "text": "Задържаха мъж за  съобщи razgradnews. Това стана ясно от предоставени на сайта кадри от задържането на мъжа. Авторът на видеото е пожелал да остане анонимен. На кадрите се виждат 8 човека, които са повалили на земята друг и се опитват да го задържат. По-рано пък от полицията потвърдиха, че  Припомняме, че вчера бе съобщено, че е  Сигналът за инцидента е получен в полицията в сряда вечерта около 22 часа.Случаят се разследва от екипи на полицията в Разград. Изясняват се причините за тежкия инцидент и се издирва евентуален извършител.В гората, на около 8 метра от автомобила, бе намерен труп на мъж. По тялото имало две прободно-порезни рани от нож във врата. ", "date": "2019.03.01", "title": "Има задържан за убийството на таксиджията в Разград "}
{"url": "https://news.bg/regions/falshiv-signal-za-goryasht-tovaren-vlak-vdigna-na-krak-pozharnata-v-montana.html", "text": "Сигнал за преобърнат горящ влак, вдигна на крак пожарната в Монтана, информира bTV.Информацията е подадена вчера около 22 часа на телефон 112. В сигнала било съобщено, че товарен влак се е преобърнал на гарата в монтанското село Медковец и се е запалил.Към мястото са насочени две пожарни и две коли на Гражданска защита. При пристигането си спасителните екипи установяват, че горят сухи треви.Пожарникарите са локализирали огъня, спасени са две сгради.Подателят на сигнала с невярна информация е установен.", "date": "2019.03.01", "title": "Фалшив сигнал за горящ товарен влак вдигна на крак пожарната в Монтана"}
{"url": "https://news.bg/crime/kat-sledi-za-narusheniya-po-praznitsite.html", "text": "Създадена е организация за подпомагане на движението в големите градове, съобщиха от МВР. В следобедните часове екипи на \"Пътна полиция\" ще бъдат из цялата страната, за да подпомагат движението.Във връзка честванията на 3-ти март движението ще бъде затруднено в центъра на столицата и на връх Шипка. За целта гражданите могат да се информират повече за движението от сайта на столична община и в общинските сайтове на Стара Загора и Габрово.В София затруднено ще бъде движението по улиците \"Оборище\", \"Московска\", \"11 август\" и \"15 ноевмри\". По бул. \"Цар освободител\" също ще има затруднения от 14 до 20 часа. паркингките на плащад \"Народно събрание\" и този при \"Александър Невски\" няма да работят. От МВР припомниха, че днес ще бъде въведена забрана за движение на товарните автомобили над 12 тона от 16 и 20 часа и в понеделник, 4 март от 14 до 20 часа.Екипите на \"Пътна полиция\" ще контролират забраната  за движение на тирове.От МВР обясниха, че това е с цел водачите на товарни автомобили и собствениците на фирми да бъдат улеснени по отношение на маршрута на движение и правилния подбор на тръгването.Ако през този период бъде установено нарушение ще бъде наложена глоба от 300 лв., отнемане на книжката за срок от 1 месец и спиране на моторното превозно средство за срок от 1 месец.От МВР призоваха водачите да бъдат вниманителни при движение по магистрала \"Хемус\" заради ремонта на тунел \"Витиня\". Ще бъде органичена скоростта, за да няма задръстване в тунела. Те съветват още да не се предприемат рискови изпреварвания по Кресненското дефиле. По думите на Петър Соколов ще се следи и за неправоспособни водачи и водачи, които управляват под въздействието на наркотици и други аналози. ", "date": "2019.03.01", "title": "КАТ следи за нарушения по празниците "}
{"url": "https://news.bg/politics/solomon-pasi-iska-yadreni-orazhiya-na-balkanite-garantirat-mir.html", "text": "Соломон Паси се притеснява от излизането на , защото се нарушава балансът.Европа има атомни оръжия и ние, на Балканите, имаме нужда от ядрени оръжия, които да гарантират мира така, както по време на Студената война, коментира пред БТВ бившият външен министър.Визитата на Йенс Столтенберг е протоколна и не трябва да ни притеснява, защото това е рутинна обиколка на държавите-членки на НАТО. Той прави официални посещения по-малко от предшественика си, обясни Паси.Несигурността в Черно море е основна тема за Столтенберг в София, защото Русия притежава 80-90% от въоръженията в региона, така че няма как това да не притеснява НАТО.Разговорите включват и темите за приемането на Северна Македония, , както и 2% от държавния бюджет за въоръжение в страната.Паси обясни, че заплаха за енергийните проекти на България винаги има и най-голямата е зависимостта от Русия. Ние сме монополно зависими от енергетиката на Русия, допълни той.Важни са делата, а не думите, трябва да си дадем сметка, че служебното правителство на президента Радев е имало възможност да блокира санкциите срещу Русия, но не го е направило, така че са по-важни действията, а не думите, коментира Паси, думите .Паси коментира и . \"Влакът на Ким Чен-ун два пъти е идвал до България. Ким Ир Сен не пътуваше със самолет. По думите на Паси фамилията има наследствена параноя, че може руснаците да свалят самолета им със ракета. Влакът е брониран и тежък и се движи с не повече от 60 км в час. Оттам той командва.Жестът Ким да се види с Тръмп е добър, но това е непопулярна дипломация. ЕС е големият отсъстващ от темата \"Северна Корея\", обясни той.", "date": "2019.03.01", "title": "Соломон Паси иска ядрени оръжия на Балканите - гарантират мир"}
{"url": "https://news.bg/politics/kalfin-za-svetovnata-politika-tramp-se-provali-s-kim-chen-un.html", "text": "\"Оказа се, че няма никакъв план на масата, няма пътна карта, няма план за следваща среща, няма поети ангажименти от двете страна, няма нищо\", Това заяви пред БНТ бившият вицепремиер и министър на външните работи Ивайло Калфин по повод срещата между американския президент Доналд Тръмп и севернокорейския лидер Ким Чен-ун.По думите му начинът, по който е била прекъсната срещата говори за провал.Според него реакцията на съседните страни прави впечатление, че очакванията са били по-големи.\"Въпросът с ядрената програма на Северна Корея обаче не би могъл да се реши вчера\", отбеляза Калфин.Като \"шоу на демокрацията, спектакъл\" Калфин определи изслушването на Майкъл Коен при специализираната комисия в Конгреса, където Доналд Тръмп е станал обект на нападки с обвинения в расизъм, лъжа, мошеничество.Изслушванията на Конгреса от близки на Тръмп ще продължат, но темите ще бъдат незаконното финансиране на президентска кампания и укриване на данъци, които в САЩ са криминални престъпления. Демократите в Конгреса не могат да предприемат собствено законодателство, но могат да правят публични изслушвания. С това ще покажат една друга фигура на президента Тръмп, убеден е Калфин.Притеснително е изтеглянето на САЩ от важни договори, включително тези за ядрените съоръжения. Развалянето на договорите означава надпревара във въоръжаването с ракети и ядрени оръжия на територията на Европа. \"Имам силни притеснения включително от декларацията,която беше подписана и виждам, че в НАТО започва да се води подобна политика, че ние изцяло заемаме страната на САЩ\", отбеляза Калфин.Той прогнозира, че популистите и националистите ще имат по-високи резултати на европейските избори, отколкото в момента. Калфин изрази надежда, че те нямат да имат мнозинство в ЕП, тъй като според него националните решения в рамките на Европа не работят. Пример за това той даде с овладяването на мигрантската криза, където решенията са комплексни и не се взимат еднолично.Доверието на европейските граждани ще се върне, ако има подобен вид поведение на европейско равнище, подчерта Калфин по адрес на румънския кандидат за европейски прокурор Лаура Кьовеши.В НАТО имаше известно затишие, сега има оживление покрай антируската реторика. Калфин смята със сигурност, че генералният секретар на НАТО Йенс Столтенберг, който пристигна у нас снощи, ще обсъжда с премиера Борисов средствата за отбрана.Калфин подчерта факта, че са необходими разговори за европейска политика в рамките на Алианса, не паралелно на него. По мнението на бившия вицеприемиер Европа е застрашена и е редно тя да бъде фактор, който влиза в отношения и се договаря. Той коментира и предстоящата среща на руския премиер Дмитрий Медведев у нас. Ивайло Калфин акцентира върху гаранциите от страна на Русия, че няма да има проблеми с европейското законодателство при договаряне на газовата политика.По думите му в декларацията на Б9 вчера е взета позицията, че Русия е виновна за оттеглянето на САЩ от Договора за ограничение на ракетите с малък и среден обсег. Калфин е притеснен, че България е подкрепила подобна позиция и че страната ни настоява за повече американски и канадски войски на Източния фронт. Според него трябва да сме \"притеснени от руска инвазия, за да доведем американски и канадски войски тук\".", "date": "2019.03.01", "title": "Калфин за световната политика - Тръмп се провали с Ким Чен-ун "}
{"url": "https://news.bg/politics/dps-stanala-nay-vazhniyat-faktor-v-balgarskoto-obshtestvo-ubeden-parvan-simeonov.html", "text": "\"Традиционно се наблюдава лека преднина на ГЕРБ сред останалите партии и мобилизация на БСП.\" Така коментира предизборната обстановка в страната политологът Първан Симеонов пред БНТ.По думите му ДПС е станала най-важният фактор в българското общество и на нея се гледа като на една от малкото възможни перспективи. Той е категоричен обаче, че в изборно време \"нямаме право да се изненадваме\".С промените в Изборния кодекс ГЕРБ и ДПС са показали самоуспокояване и загуба на обществения пулс, а това според Симеонов е подценяване на ситуацията. БСП от своя страна я надценява по думите му, с решението си да не се връща в парламента.Според него ВМРО ще се опита да стане наследник на Патриотите. Ако не се обединят сами с Ангел Джамбазки, \"ще направят на практика така, че най-активният български евродепутат ще направи стъпка накриво\", смята Симеонов.\"ГЕРБ успяха да ядосат преди всичко себе си\", изрази мнение социалният антрополог Харалан Александров. Според него социалистите започват да влизат все повече в паралелен свят на селски бунтове, въстания на тълпи, на революции. Това създава усещане за безсилен гняв, който ще започне да ги разрушава.Симеонов отбеляза, че БСП е спечелила с настояването преференциите в изборните бюлетини да се върнат. Но позицията на БСП според Александров е на губещата партия, която проектира загубата върху цялата популация. \"Настроенията в обществото обаче са умерено скептични и по-скоро подозрителни\", посочи социалният антрополог.Шансът на Корнелия Нинова като лидер на социалистите в предстоящите избори е в растящия радикализъм в Запада, който набира скорост, и в твърденията, че изборите не са честни. БСП се представя като алтернатива на сегашното управление, тълкува Първан Симеонов.Александров е на мнение, че \"Да, България\" започва ясно да добива либерален профил и могат да подкрепят кандидата с много ясна проевропейска линия.", "date": "2019.03.01", "title": "ДПС станала най-важният фактор в българското общество, убеден Първан Симеонов "}
{"url": "https://news.bg/int-politics/pakistan-predupredi-che-voyna-s-indiya-oznachava-vzaimno-yadreno-unishtozhenie.html", "text": "Войната между Пакистан и Индия може да доведе до взаимно унищожение на двете страни. Това съобщи в петък пакистанският външен министър Шах Мехмуд Куреши в интервю за СиЕнЕн.\"Пакистан никога не е искал ескалация на напрежението и не е искал да бъде агресор\", обясни Куреши, подчертавайки, че използването на ядрени оръжия от двете страни ще доведе до \"взаимно унищожаване\".Куреши заяви, че няма да участва в заседанието на Съвета на външните министри на Организацията за ислямско сътрудничество (ОИС) в Абу Даби заради присъствието на Индия, съобщава НДТВ.\"Няма да присъствам на Съвета на министрите на външните работи, тъй като те са поканили като почетен гост Сушма Сварай (б.р. от Индия)\", обяснява Куреши на съвместната сесия на парламента, добавяйки, че по-нископоставени служители ще присъстват и ще представляват интересите на Пакистан.Външният министър Сушма Сварай пристигна в Абу Даби снощи за конференцията, часове след като Пакистан заяви, че ще освободи заловения индийски пилот.Признак за продължаващото напрежение, Куреши протестира пред парламента на своята страна, че ОИС не е оттеглила поканата си за Сушма Сварай.Индия е поканена за първи път на срещата на ОИС, група от 57 ислямски страни, като почетен гост.ОИС обикновено подкрепя Пакистан и често подкрепя Исламабад за Кашмир. Пакистанският външен министър заяви, че Исламабад е готов да приеме предложението на Русия за посредничество при решаването на ситуацията с Индия, съобщава Тасс.\"Лавров предложи посредничество. Не знам какво да кажем за Индия, но искам да кажа на Русия, че Пакистан е готов да седне на масата за преговори, за да намали напрежението\", обяснява Куреши.Вчера Лавров заяви, че Русия е готова да предложи платформата за преговори на Индия и Пакистан за уреждане на отношенията, ако те искат. По същото време и президентът на САЩ Доналд Тръмп обяви, че Вашингтон се опитва да успокои напрежението между Индия и Пакистан", "date": "2019.03.01", "title": "Пакистан предупреди, че война с Индия означава взаимно ядрено унищожение"}
{"url": "https://news.bg/society/meditsinska-federatsiya-kt-podkrepa-nastoyava-za-dostoyno-zaplashtane-na-meditsinskite-sestri.html", "text": "От Медицинска федерация КТ \"Подкрепа\" настояват за достойно заплащане на специалистите по здравни грижи и всички работещи в системата на здравеопазването. Това съобщават те в писмо до медиите във връзка с днешния протест на медицинските работници.Те подчертават, че предвидените заплати в КТД в отрасъл \"Здравеопазване\" за 2019 г трябва да бъдат спазвани и да се намери механизъм да бъдат подпомогнати в своята работа общинските и областни болници, както лечебните заведения собственост на МЗ.По думите им трябва да се подпомогне и системата на детското и училищно здравеопазване, за да се създадат необходимите условия за достойно заплащане на труда на работещите.От медицинската федерация са категорични, че заплатите на работещите в Регионалните здравни инспекции не отговарят на тежкия труд, който полагат.Според тях създалото се положение е следствие на системно допускани грешки в системата на здравеопазването в продължение на много години, като Медицинска федерация е предоставяла на няколко поредни министри на здравеопазването свои предложения, подплътени с разработки и анализи за конкретни промени.От КТ \"Подкрепа\" напомнят, че още през 2018 г са стартирали кампания за достойно заплащане на нощния труд с искане за конкретни промени в нормативната уредба. Тези искания са били внесени и в национален съвет за тристранно сътрудничество.", "date": "2019.03.01", "title": "Медицинска федерация КТ \"Подкрепа\" настоява за достойно заплащане на медицинските сестри"}
{"url": "https://news.bg/politics/bozhankov-obyasnyava-na-tsvetanov-che-e-deputat-ne-zaradi-populyaren-bashta.html", "text": "Явор Божанков е бил достатъчно популярен и преди да бъда избран за народен представител и не е избран заради популярността на баща си, коментира пред БТВ младият народният представител от БСП.Божанков не е съгласен с думите на Цветанов, че е избран преференциално за депутат по начин, който не е демократичен.Цветанов говорил така за него поради две причини. Първата е лична, защото личен приятел на Цветанов отишъл при Божанков и го убеждавал да напусна БСП и да отида в ГЕРБ, но Божанков отказал.Втората причина е свързана с работата на Божанков, защото се определя като едно от лицата, които повеждат битката за преференциите. Бил е основен критик по време на вотовете за недоверие и не на последно място е известен във Великотърновско като най-голям критик на местната власт към ГЕРБ, обяснява Божанков.\"Никога не съм бил свързан с Радан Кънев. Заявявам го и съм готов да се срещна Цветанов в съда. Радан Кънев не ме е обявявал за нищо, приятели сме, но никога не ме е обявявал за нищо\", добави депутатът на левицата.Божанков коментира жители на Горна Оряховица, някои от които разказват, че не го познават, а познават само баща му, който има бизнес с вторични суровини.Тези изявления са на хората от квартал \"Калтинец\", където живее предимно ромско население. В този район Божанков нямал гласове, има само 28 гласа. 90% от неговите гласове са от другите секции в Горна Оряховица, обяснява депутатът.Баща му знаел, че ще се случи точно това, а Цветанов прави внушения.Причината да бъде избран, е че в Горна Оряховица БСП бие ГЕРБ с над 16% - 7400 гласове, а той е единственият кандидат на БСП, коментира депутатът Явор Божанков.", "date": "2019.03.01", "title": "Божанков обяснява на Цветанов, че е депутат не заради популярен баща"}
{"url": "https://news.bg/society/apteka-zabluzhdava-klientite-si-za-otstapkite-na-lekarstvata.html", "text": "Аптека заблуждава клиентите си, че спестяват повече от двойно спрямо реалния размер на отстъпката на лекарства с намаление. За това съобщиха от Комисията по защита на потребителите (КЗП).Заблудата идва от това, че посоченият от търговеца процент е изчисляван на база определената по закон пределна цена на медикаментите, а не въз основа на реалната им цена, на която по принцип те се продават в този обект.По думите на председателят на КЗП Димитър Маргаритов има определени групи лекарства, за които са въведени пределни цени, на които те могат да се продават. Той отбелязва, че има и органи към Министерството на здравеопазването, които следят за прилагането на тези нормативи.При своята проверка по повод постъпила жалба КЗП установява, че посочената отстъпка е изчислена на база пределната цена, която се съдържа в съответния норматив, а не на база реалната цена на която е продавана стоката.\"Така всъщност се оказва, че вместо спестената сума да е 18,80 лв., както търговецът твърди, тя всъщност е 8,50 лв., което означава, че потребителят е бил заблуден\", обясни председателят на КЗП.Маргаритов подчертава, търговецът трябва да изчислява намалената цена спрямо цената, на която реално е продавал стоката и то поне в продължение на 30 дни. Това важи както за първоначалните намаления, така и за случаите, в които впоследствие от намалената цена се намалява още, без да се сборува механично процентът.Той допълва, че е важно потребителите да получават максимално коректна информация, въз основа на която да направят своя избор.", "date": "2019.03.01", "title": "Аптека заблуждава клиентите си за отстъпките на лекарствата"}
{"url": "https://news.bg/regions/45-godishen-rabotnik-postrada-pri-trudova-zlopoluka-v-strazhitsa.html", "text": "45-годишен работник от Стражица е пострадал при трудова злополука, пише \"\". Той е приет в реанимацията на великотърновската болница след тежка травма. Инцидентът е станал в завода за производство на велпапе и опаковки в града, предадоха от областната болница.Състоянието му е изключително тежко - има гръдна травма, фрактури на двете бедра и фрактура на лицев череп. Работникът е в шок е и с опасност за живота, казват медиците.Причините за инцидента се разследват от полицията и трудови инспектори.", "date": "2019.03.01", "title": "45-годишен работник пострада при трудова злополука в Стражица"}
{"url": "https://news.bg/crime/ubiystvoto-na-taksidzhiyata-ot-razgrad-bilo-za-20-leva.html", "text": "Грабеж е основният мотив за убийството на таксиметровия шофьор от Разград.Предполагаемият извършител е 22-годишен мъж, пристигнал преди седмица в страната от Германия.В нощта на убийството младежът избрал на случаен принцип таксито на 63-годишния таксиджия. На път за село Дянково той нанесъл две прободни рани с нож на шофьора и откраднал оборота му от 20 лева, мобилния телефон и таблета.По информация на окръжния прокурор от Разград Тихомир Тодоров след убийството мъжът отишъл в игрална зала и проиграл 20-те лева. След това се прибрал в хостела, изгорил якето си, в което бил телефонът на шофьора, и изхвърлил таблета.Прокурорът посочи, че в случая е замесено и още едно лице, но все още не може да разкрива повече подробности.22-годишният е направил пълни самопризнания. По думи на директора на ОДМВР - Разград Ивайло Йовчев при ареста младежът е опитал да избяга и се е наложило униформените да използват сила, за да го задържат.Заподозреният е с чисто съдебно и криминално минало.Припомняме, вчера беше  Сигналът за инцидента е бил получен в полицията в сряда вечерта около 22 часа.По-рано днес стана ясно, че ", "date": "2019.03.01", "title": "Убийството на таксиджията от Разград било за 20 лева"}
{"url": "https://news.bg/regions/zhena-postrada-pri-katastrofa-v-razlog.html", "text": "46-годишна жена пострада при тежка катастрофа в Разлог.Инцидентът е станал в 9 часа сутринта. Автомобилът пътувал от Разлог към Банско. Изяснено е, че колата се е ударила в крайпътно дърво, след което се е преобърнала по таван. Към момента не са ясни обстоятелства, довели до инцидента.Вследствие на произшествието жената е с травма на главата. ", "date": "2019.03.01", "title": "Жена пострада при катастрофа в Разлог"}
{"url": "https://news.bg/economics/podupravitelyat-na-bnb-podade-ostavka.html", "text": "Подуправителят на Българската народна банка (БНБ) и ръководител на управление \"Банков надзор\" Димитър Костов подаде оставка.В прессъобщение от БНБ се посочва, че Костов е информират Управителния съвет за намерението си да внесе в Народното събрание оставка от заеманата от него длъжност.\"Извършената интензивна работа в управление \"Банков надзор\" през последните няколко години и осъществяването на основната част от планираните реформи ми дадоха основание към средата на мандата ми през 2018 г. да помоля за неговото предсрочно прекратяване. По молба на управителя забавих изпълнението на моето намерение, поради нововъзникналия обем ангажименти пред управление \"Банков надзор\" след заявените през юни и юли м.г. планове за присъединяване към Единния надзорен механизъм (ЕНМ). Днес, при вече установената много добра работна комуникация с Европейската централна банка и ЕНМ в този процес и неговата напреднала фаза, е налице възможността да се оттегля от ръководството на управление \"Банков надзор\". Моментът е подходящ и от гледна точка на хоризонта за ефективното присъединяване към ЕНМ, където прегледът на активите и стрес тестът на ЕЦБ ще бъдат само началните етапи от един по-комплексен процес. С цел добро управление и приемственост в този процес, по мое мнение, е препоръчително на настоящия етап да бъде потърсен нов ръководител на банковия надзор с шестгодишен хоризонт\", пише Костов в обръщението си към Управителния съвет на БНБ.От своя страна Управителният съвет на банката благодари на Костов за проявяваната висока отговорност и професионализъм, многобройните реализирани проекти и цялостния принос към работата на централната банка.", "date": "2019.03.01", "title": "Подуправителят на БНБ подаде оставка"}
{"url": "https://news.bg/int-politics/pusnaha-video-s-bitka-mezhdu-iztrebiteli-na-indiya-i-pakistan-nad-kashmir.html", "text": "Индийски журналист публикува кратък видеоклип, за който се твърди, че показва част от битка между индийски и пакистански изтребители в небето над Кашмир. Индия по-рано обяви, че е свалила пакистански изтребител F-16 по време на въздушната схватка.Журналистът твърди, че видеото също така показва, че пилотът на F-16 е катапултирал и се е приземил успешно на земята.Потребители на \"Туитър\" обаче оспориха неговата интерпретация, като някои предполагат, че видеото всъщност показва пилота на свален индийски МиГ-21, който беше  днес.Във вторник индийски военни самолети бомбардираха цели в контролираната от Пакистан част от Кашмир. Ню Делхи твърди, че Исламабад не е направил нищо, за да се справи с терористичната групировка, обвинена в извършването на кървавото самоубийствено нападение, при което загинаха 45 индийски полицаи и военнослужещи по-рано този месец.На следващия ден , като свали най-малко един индийски изтребител и плени пилота му. Индия призна загубата, но заяви, че те също са свалили пакистански военен самолет в схватката.Исламабад отрече да е използвал който и да е от своите изтребители F-16 по време на краткото сражение. Индия обаче твърди, че открити останки от ракета американско производство AMRAAM \"окончателно показват\", че F-16 e бил използван от Пакистан.", "date": "2019.03.01", "title": "Пуснаха видео с битка между изтребители на Индия и Пакистан над Кашмир "}
{"url": "https://news.bg/regions/nedovolstvo-v-krumovgrad-zaradi-ime-na-ulitsa.html", "text": "Недоволство в Крумовград заради име на улица, съобщи bTV.Улицата е в бившите военни поделения и трябвало да носи името на старши лейтенант Николай Саръев, загинал при мисия в Кербала.Изненадващо обаче за нея е предложено името на герой от Възродителния процес - на писателя Юмер Осман.Съветниците от БСП и ДПС в местния парламент взаимно се обвиняват за недоразумението.Кметът на обшината Себихан Мехмед е оттеглил в последния момент предложението на общинския съвет, за да не се създава повече напрежение. Решението за имената на улиците ще се разглежда от седемчленна комисия.", "date": "2019.03.01", "title": "Недоволство в Крумовград заради име на улица"}
{"url": "https://news.bg/int-politics/lukashenko-zaplashi-da-izostavi-ruskiya-petrol.html", "text": "Беларус ще се откаже от руския петрол в полза на петрол от други страни, ако Минск и Москва не постигнат споразумение за данъчната маневра. Това предупреди беларуският президент Александър Лукашенко, цитиран от руските медии.През август руският президент Владимир Путин подписа закон за последния етап от данъчната реформа, която предполага намаляване на износното мито за петрол и петролни продукти с 5 процента годишно от сегашните 30% в рамките на шест години, започвайки от 2019 г. и увеличаването на облагането на нефтената промишленост в рамките на три години.За Беларус реформата ще означава по-висока цена за вноса на петрол от Русия и по-ниски приходи от износни мита върху петролните продукти, след като Русия ежегодно доставя 18 млн. тона безмитен петрол на беларуските рафинерии, а допълнителни 6 млн. тона участват в механизъм за реекспорт, който изпраща износните мита към бюджета на Беларус.През декември Путин и Лукашенко не успяха да стиковат позициите си за компенсация във връзка с руската данъчна реформа.", "date": "2019.03.01", "title": "Лукашенко заплаши да изостави руския петрол"}
{"url": "https://news.bg/crime/tri-detsa-bludstvali-s-vrastnik-v-uchilishtna-toaletna.html", "text": "Три момчета - две малолетни, на 13 години, и едно непълнолетно, на 14 години са блудствали с друго дете - 12 годишно момче. Случилото се разследва от следовател от Окръжен следствен отдел към Окръжна прокуратура-Пловдив.Насилието е станало в село П. област Пловдив на 25 февруари тази година. Използвана е сила. Момчетата са изнасилили връстника си във външната тоалетна на училището.За случая е бил уведомен инспектор от Детска педагогическа стая при РУ на МВР-Хисаря, който е провел беседи с всичките деца - и с насилниците, и с жертвата.Престъплението е по чл. 149 ал. 4 т. 1 във вр. ал. 2 т. 1 във вр. ал. 1 от Наказателния кодекс. Съгласно чл. 194 ал.1 т.1а от Наказателно-процесуалния кодекс, разследването се извършва от следовател от Окръжен следствен отдел към Окръжна прокуратура-Пловдив.Разследването трябва да приключи до два месеца.", "date": "2019.03.01", "title": "Три деца блудствали с връстник в училищна тоалетна"}
{"url": "https://news.bg/regions/vremenno-spryaha-dvizhenieto-kray-simitli-na-pat-e-79.html", "text": "Движението по път Е-79 и двете посоки е временно спряно при пътен възел Симитли, съобщиха от МВР.Причина е образувалото се силно задимяване вследствие на горящи треви. Към мястото на пожара пътуват противопожарни автомобили.Екипи от КАТ ще останат на място.", "date": "2019.03.01", "title": "Временно спряха движението край Симитли на път Е-79"}
{"url": "https://news.bg/crime/proveriha-blizo-40-benzinostantsii-za-dva-dni.html", "text": "За периода от 26 до 28 февруари са проверени 39 бензиностанции на територията на 9 области в страната, съобщиха от Агенция \"Митници\". Установени са проблеми със средствата за измерване, нарушения на данъчното законодателство и на правилата и нормите за пожарна безопасност.Съставени са общо 29 акта за установени административни нарушения, 6 протокола за задължително предписание и са дадени 11 писмени разпореждания.От приходната агенция е запечатан 1 обект, а други 6 предстои да бъдат запечатани.Три бензиноколонки са запечатани от Метрологичната агенция, тъй като са измервали в ущърб на клиента. Взети са проби и за анализ на качеството на разпространяваните горива.Очаква се засиленият контрол да продължи и през следващите месеци, като освен планираните масови проверки на бензиностанции, Междуведомственият координационен център създава единна база данни за всички търговски обекти и опериращи търговски дружества в сектора.От началото на година се осъществяват засилен контрол при вноса, складирането и последващата дистрибуция на горива.Припомняме, че по-рано днес в кулоарите на парламента министърът на вътрешните работи Младен Маринов съобщи, че  тъй като не са работили измервателните уреди.От вчера над 25 са констатираните нарушения от различен характер на проверяваните обекти.", "date": "2019.03.01", "title": "Провериха близо 40 бензиностанции за два дни"}
{"url": "https://news.bg/int-politics/ispaniya-priyutyava-400-000-britantsi-v-sluchay-na-tvard-brekzit.html", "text": "Испания планира да предостави право на пребиваване на около 400 000 британски граждани в случай на твърд Брекзит, пише испанският в. \"Паис\" преди публикуването на плановете на Мадрид за непредвидени ситуации, свързани с Брекзит.Планът за пребиваване ясно показва, че мерките, договорени от Испания, ще бъдат обвързани със същите условия, приложими за испанците, живеещи и работещи във Великобритания.Законодателството за непредвидени случаи във връзка с Брекзит също така се отнася и за Гибралтар, допълва \"Паис\", подчертавайки, че Мадрид ще настоява да има думата за прилагането на всяка мярка във връзка с Брекзит на полуострова.Законопроектът ще бъде изпратен незабавно в парламента, който скоро ще бъде разпуснат преди провеждането на  на 28 април.Испанското правителство прие решение през миналия месец за наемането на 1735 нови държавни служители, за да се справи с последиците от Брекзит, особено в граничния и митнически контрол.", "date": "2019.03.01", "title": "Испания приютява 400 000 британци в случай на твърд Брекзит"}
{"url": "https://news.bg/crime/goryat-suhi-trevi-hrasti-i-niska-smesena-gora-v-rayona-na-lokorsko.html", "text": "Горят сухи треви, храсти и ниска смесена гора в района на Локорско, съобщи МВР. Към 14.30 часа огънят е локализиран. Продължава доизгасяването.Екипи пожарникари с три специализирани и два високопродими автомобила бяха насочени към района след сигнал за възникнал огън. По информация на ведомството пожарът е в сериозен мащаб.Не е имало риск за хората и имотите от близките населени места. В гасенето са се включили и служители на горското стопанство.", "date": "2019.03.01", "title": "Горят сухи треви, храсти и ниска смесена гора в района на Локорско"}
{"url": "https://news.bg/crime/tsgm-e-bezsmislena-struktura-spored-zam-predsedatelya-na-stolichnite-obshtinari.html", "text": "Центърът за градска мобилност (ЦГМ) е напълно излишна структура, чиято работа може да се извършва от съответната дирекция на Столична община. Това заяви зам.-председателят на Столичния общински съвет (СОС) Милка Христова (БСП) след края на съдебното заседание по делото срещу цената на билетчето в София.Христова пита защо е необходимо цената на билета да бъде 1.60 лв. и следва ли гражданите да плащат тази цена. Само за миналата година са събрани 20 милиона лева от цената на единичното билетче на стойност 1.60 лв.По време на днешното съдебно заседание състав на Софийския административен съд (САС) прие ескпертно-счетоводната експертиза на вещото лице по делото срещу цената на билета.В мотивите си магистратите посочиха, че експертизата отговаря компетентно, обективно и пълно на въпросите така, както са поставени.Освен това съдът реши да приеме и направените искания по време на днешното съдебно заседание на жалбоподателите в лицето на Милка Христова за събиране на нови допълнителни доказателства по делото.Сред тях са договорите за обществена услуга между Столична община и Столичния Автотранспорт, релевантни справки при определяне на цената за билета за еднократна употреба, справка от Центъра за градска мобилност за заплати на всички служители и разходите по ремонт на електронните системи за пътуване.Съдът насрочи следващото съдебно заседание за 3 май.Припомняме, на 22 февруари 2017 година  за изменение и допълнение на Наредбата за реда и условията за пътуване с обществения градски транспорт на територията на Столична община, с което новата цена на билетчето от 1.60 лв. беше отменена. Мотивите на съда - липсата на обосновка за новата цена, най-вече икономическа обосновка.СОС и ЦГМ обаче обжалваха това решение пред Върховния административен съд (ВАС). , но само 20 дни преди заседанието на ВАС общинските съветници приеха нова наредба - Наредба за реда и условията за пътуване с градския транспорт в София, с която на практика. По този начин ВАС беше задължен да прекрати производството с мотива, че то няма предмет. Настоящото дело е ново - жалбоподателят и зам.-председател на общинския съвет Милка Христова заведе дело, което отново започва на първа инстанция - Софийски административен съд.", "date": "2019.03.01", "title": "ЦГМ е безсмислена структура според зам.-председателя на столичните общинари"}
{"url": "https://news.bg/regions/likvidiraha-ognishteto-na-brutseloza-v-selo-vukovo.html", "text": " в село Вуково е ликвидирано, предаде БНР.Това стана ясно на заседание на областната епизоотична комисия, проведено днес следобед. По последна информация ситуацията е овладяна и няма засегнати и разболели се хора в селото.Началникът на областната агенция по контрол на храните в Кюстендил д-р Емил Гъгнев съобщи, че всички животни във фермата на Явор Бошикьов, където вчера бяха регистрирани случаите на заболяването, са евтаназирани. По думи на Гъгнев освен унищожените овце и свине са умъртвени и две кучета.Той посочи, че изследванията при останалите животни от лични стопанства в селото - общо 21 кози и едно прасе - са дали отрицателен резултат. Предстои отново да им бъдат взети проби за бруцелоза след 50 дни.Изследвани са и деветимата гледачи във фермата, които също не са заразени.По тази причина зам.-областният управител на Кюстендил Райчо Цветин е категоричен, че огнището е окончателно ликвидирано.", "date": "2019.03.01", "title": "Ликвидираха огнището на бруцелоза в село Вуково"}
{"url": "https://news.bg/int-politics/sasht-nalozhiha-oshte-sanktsii-na-venetsuela.html", "text": "САЩ наложиха нови санкции срещу Венецуела, удряйки шестима венецуелски правителствени служители, приближени на президента Николас Мадуро, в последния им ход да притиснат изпадналия в тежко положение социалистически водач, съобщава \"Ройтерс\".В изявление американското финансово министерство цитира сблъсъците за хуманитарна помощ и обвини шестимата настоящи или бивши служители от службите за сигурност, които според американците контролират групировки, които блокират помощта, за да не достигне до хората в латиноамериканската страна.\"Ние санкционираме членове на силите за сигурност на Мадуро в отговор на осъдителното насилие, трагичните смъртни случаи и безотговорното изгаряне на храни и лекарства, предназначени за болни и гладуващи венецуелци\", изтъкна американският финансов министър Стивън Мнучин, след като кръвопролитното насилие блокира хуманитарната помощ да достигне Венецуела през уикенда.САЩ \"ще продължат да удрят приближените на Мадуро, които удължават страданията на жертвите на причинената от хора хуманитарна криза\", добави Мнучин.Днешната стъпка на САЩ е вторият кръг от санкции тази седмица, след като в понеделник САЩ удариха четирима венецуелски губернатори на щати, които са приближени на Мадуро. Вашингтон също така призова съюзниците си да замразят активите на държавната петролна компания PDVSA.Санкциите на САЩ блокират всички активи, които физическите лица контролират в САЩ, и възпрепятстват американски юридически лица да правят бизнес или финансови сделки с тях.", "date": "2019.03.01", "title": "САЩ наложиха още санкции на Венецуела "}
{"url": "https://news.bg/finance/ostavkata-na-podupravitelya-na-bnb-izglezhda-politicheski-i-profesionalno-korektna.html", "text": "Оставката на подуправителя на БНБ Димитър Костов, който отговаря за банковия надзор, бе изненадваща за широката публика. В професионалните среди се говори, че той я обмисля от доста време. Официалните мотиви за тази оставка, публикувани на 1 март 2019-а на страницата на БНБ, са политически и професионално коректни.\"Извъpшeнaтa интeнзивнa paбoтa в yпpaвлeниe \"Бaнĸoв нaдзop\" пpeз пocлeднитe няĸoлĸo гoдини и ocъщecтвявaнeтo нa ocнoвнaтa чacт oт плaниpaнитe peфopми ми дaдoxa ocнoвaниe ĸъм cpeдaтa нa мaндaтa ми пpeз 2018 г. дa пoмoля зa нeгoвoтo пpeдcpoчнo пpeĸpaтявaнe. Πo мoлбa нa yпpaвитeля зaбaвиx изпълнeниeтo нa мoeтo нaмepeниe, пopaди нoвoвъзниĸнaлия oбeм aнгaжимeнти пpeд yпpaвлeниe \"Бaнĸoв нaдзop\" cлeд зaявeнитe пpeз юни и юли м.г. плaнoвe зa пpиcъeдинявaнe ĸъм Eдинния нaдзopeн мexaнизъм (EHM).Днec, пpи вeчe ycтaнoвeнaтa мнoгo дoбpa paбoтнa ĸoмyниĸaция c Eвpoпeйcĸaтa цeнтpaлнa бaнĸa и Единния надзорен механизъм (ЕНМ) в тoзи пpoцec и нeгoвaтa нaпpeднaлa фaзa, e нaлицe възмoжнocттa дa ce oттeгля oт pъĸoвoдcтвoтo нa yпpaвлeниe \"Бaнĸoв нaдзop\".Moмeнтът e пoдxoдящ и oт глeднa тoчĸa нa xopизoнтa зa eфeĸтивнoтo пpиcъeдинявaнe ĸъм EHM, ĸъдeтo пpeглeдът нa aĸтивитe и cтpec тecтът нa EЦБ щe бъдaт caмo нaчaлнитe eтaпи oт eдин пo-ĸoмплeĸceн пpoцec. C цeл дoбpo yпpaвлeниe и пpиeмcтвeнocт в тoзи пpoцec, пo мoe мнeниe, e пpeпopъчитeлнo нa нacтoящия eтaп дa бъдe пoтъpceн нoв pъĸoвoдитeл нa бaнĸoвия нaдзop c шecтгoдишeн xopизoнт\", пише подуправителят в съобщението публикувано от БНБ.В допълнение може да се изтъкне, че след две години Костов влиза в пенсионна възраст и изключително интензивната му кариера на финансист - заместник-финансов министър от 1990-а до 1995-а, финансов министър - от 1995-а до 1997-а, изпълнителен директор на Централна кооперативна банка - от 1997-а до 1999-а и на \"Алианц Банк България\" - от 1999-а до 2005-а, и накрая подуправител на БНБ с три поредни мандата - от 11 юни 2005 година, са натрупали умора в него.Всички споменати до момента официални аргументи са представени, така че в общественото пространство да се поднесат институционално коректни и приемливи за широката публика причини.Според финансовите среди истината е съвсем различна и доста нелицеприятна. Банкери коментират, че непосредствено след встъпването в длъжност - през юли 2015-а, на сегашния управител на БНБ Димитър Радев и на Димитър Костов като подуправител, отговарящ за банковия надзор (преди това той отговаряше за управление \"Банково\"), ръководството на БНБ е било периодично подлагано на политически, институционален и всякакъв друг натиск по всевъзможни въпроси. По разбираеми причини особено силен този натиск е бил върху подуправителя, отговарящ за управление \"Банков надзор\".Разбира се, самият Костов никога официално няма да потвърди това, за да не стане причина за институционален конфликт. В неговите думи в официалното съобщение на БНБ за оставката му обаче има един намек.Там се казва, че той е обмислял своята оставка още през 2018-а, но след това е отложил това свое решение заради ангажиментите свързани с кандидатурата на България за влизане в Банковия съюз на ЕС.Точно в началото на 2018-а БНБ разреши на лихтенщайнската фирма \"Новито Опортюнитис\" да закупи 67% от \"Общинска банка\". Целесъобразността на това решение получи много противоречива, да не кажем негативна оценка, сред финансовите среди, най-малкото заради това, че нарушаваше установена от повече от едно десетилетие традиция - БНБ да не допуска директно в банките у нас инвеститори, които не са банки или поне известни на международните пазари финансови институции. \"Новито Опротюнитис\" не е нито едното, нито другото.Това е взаимен фонд от Лихтенщайн - държава известна като убежище на банковата тайна, учреден специално за покупката на акциите в Общинска банка. При това сделката стана с ресурс, който фондът привлече от българската компания \"Инса Ойл\".Одобряването на подобна сделка въобще не бе в стила на БНБ и още тогава във финансовите среди се говореше, че разрешението за нея е дадено след сериозен натиск. Натиск, заради който още в началото на 2018-а Димитър Костов е обмислял подаването на оставката си. Разбира се, след това явно е имало още доста опити за пресиране на подуправителя, иначе той не би стигнал до това сериозно решение за оставка само заради инцидентен случай.На първо място, както е разписано по закон, той ще продължи да изпълнява ангажиментите си на подуправител, отговарящ за управление \"Банков надзор\", но не повече от три месеца, след като Народното събрание приеме оставката му.В този период управителят Димитър Радев трябва да внесе в Народното събрание своята номинация за заместник на Димитър Костов като подуправител, отговарящ за управление \"Банков надзор\" и депутатите да я гласуват. Ако в този тримесечен срок няма нов подуправител, някой от сега действащите ще трябва да се нагърби временно да изпълнява тази длъжност.До така ситуация обаче едва ли ще се стигне, защото в банковите среди се говори, че управляващите вече имат своя кандидатура за заместник на Костов и това е сегашният председател на УС на Фонда за гарантиране на влоговете Радослав Миленков, чийто мандат така или иначе изтича тази година. Разбира се, в настоящата турбулентна ситуация нищо не е сигурно, но управляващите едва ли ще рискуват да оставят БНБ без шеф на банковия надзор точно преди финала на провеждания в момента преглед на качеството на активите, чието успешно приключване е ключово за приемането на страната ни в Банковия съюз на ЕС.По подобен на случая с БНБ начин се развиха и събитията в КФН.Там първо - през август 2018-а, оставка подаде заместник-председателят на Комисията, отговарящ за застрахователния надзор Ралица Агайн. Няколко месеца по-късно по същия начин постъпи и председателят на КФН Карина Караиванова. Мотивите - официални и реални, и на двете са различни.Факт е, че в момента КФН е с временно изпълняващ длъжността председател - това е заместник-председателят, отговарящ за инвестиционните посредници Бойко Атанасов. Членът на КФН Владимир Савов пък временно отговаря за надзора на застрахователите.Парламентът вече стартира процедура по избор на нов председател на КФН. В политическите и финансови кръгове се говори, че за тази позиция управляващите ще предложат Бойко Атанасов. Това бе потвърдено днес, след като се оказа, че неговата кандидатурата е единствената внесена в парламента. След като председателят бъде избран, той трябва да номинира най-малко кандидат за заместник-председател, отговарящ за застрахователния надзор. Ако председателският пост бъде поверен на Бойко Атанасов, той ще трябва да излъчи и кандидат за позицията която сега заема - заместник-председател на КФН, отговарящ за инвестиционните посредници.Впрочем като най-вероятна номинация за шеф на застрахователния надзор се спряга Владимир Савов. Евентуалното му избиране на тази позиция обаче овакантява мястото на член на КФН, на което сега Савов е избран. Така че при пододбна комбинация и за тази позиция ще трябва да се търси човек.Що се отнася до длъжноста заместник-председател, отговарящ за инвестиционните посредници, ако тя бъде овакантена от Бойко Атанасов заради избора му за председател на КФН, тази позиция най-вероятно ще бъде предложена на Николай Попов, който в периода 2012-2014 година вече е бил на този пост, но се отегли от него преди мандата му да приключи.", "date": "2019.03.01", "title": "Оставката на подуправителя на БНБ изглежда политически и професионално коректна"}
{"url": "https://news.bg/int-politics/turtsiya-ne-iska-peytriat-a-ruskite-s-400.html", "text": "Турция отхвърли предложението на САЩ за доставка на една противовъздушна ракетна система \"Пейтриът\" до края на 2019 г., ако Анкара се откаже да закупи ПВО системите С-400 от Русия. Това съобщи \"Блумбърг\". Агенцията се позовава на турски официални източници.В същото време американски официален източник заяви пред \"Блумбърг\", че Турция просто е намерила претекст да откаже предложението на Вашингтон относно . Условията на САЩ са били по-добри от тези, предлагани от Русия по договора за С-400, както по цена, така и по отношение на съвместното производство.През миналия декември американската администрация противовъздушни ракетни системи \"Пейтриът\" на обща стойност 3,5 млрд. долара, а говорителят на турския президент Тайип Ердоган Ибрахим Калин заяви, че страната е готова да закупи американски системи \"Пейтриът\" в случай на добра оферта от Вашингтон.През ноември 2016 г. стана известно за преговорите между Турция и Руската федерация относно закупуването на С-400. Фактът за сключването на договора е потвърден от руската страна на 12 септември 2017 г., в същото време Ердоган заяви, че вече е направен аванс по договора. Турция ще стане първата държава от НАТО,, броят на доставените комплекси не е официално определен.Американският помощник държавен секретар по европейските и евроазиатските въпроси Уес Мичъл предупреди, че придобиването на С-400 от Турция ще доведе до прилагане на санкции срещу Анкара и качествена промяна в двустранните отношения. Освен това Съединените щати могат да откажат да доставят на Турция .", "date": "2019.03.01", "title": "Турция не иска \"Пейтриът\", а руските С-400"}
{"url": "https://news.bg/world/zaplaha-za-rusiya-polsha-dava-usd50-mlrd-za-armiyata-si.html", "text": "Полша обяви рекордни разходи за модернизиране на националните си въоръжени сили. Това съобщават местните медии.Сумата на инвестициите, които Полша е предвидила за армията си, е почти $ 50 млрд. Варшава планира да укрепи Източния фланг на НАТО и да купи многоцелеви изтребители от 5-то поколение.Финансовите параметри на превъоръжаването на полската армия бяха представени от военния министър Мариуш Блащак на 28 февруари, когато се проведе негова среща с висшето ръководство на въоръжените сили.Малко по-късно стана известно, че Мариуш Блащак е подписал плановете за превъоръжаването.Задачата за подсилването на Източния фланг на НАТО ще се изпълни със създаването на ново формирование в района на град Висла. За целта правителството ще пренасочи програмите за модернизация на поделението във Висла.Средствата ще бъдат вложени в 32 нови изтребителя от пето поколение, зенитни системи, подводници и хеликоптери за флота, посочи министърът, след като подписа Плана за техническа модернизация на армията до 2026 година.Полша е една от малкото страни-членки на НАТО, чиито военни разходи вече са достигнали договорените 2 процента от брутния вътрешен продукт. Преди година Варшава сключи договор с Вашингтон за закупуване на системи \"Пейтриът\", а по-рано този месец се договори и за мобилни ракетни установки.Военният министър Мариуш Блащак вече потвърди, че до 2030 г. разходите на Полша за отбрана ще са 2,5% от БВП на страната.", "date": "2019.03.01", "title": "Заплаха за Русия? Полша дава $50 млрд. за армията си"}
{"url": "https://news.bg/regions/potushiha-pozhar-v-burgas.html", "text": "Потушиха пожар в Бургас, съобщиха от полицията. Оттам уточниха, че на 01.03.т.г. около 19.19 ч. в Първо Районно управление - Бургас е получено съобщение за пожар в изоставено складово помещение, разположено на ул. \"Мария Луиза\" № 69 в Бургас.Към мястото на инцидента се отправили своевременно полицейски екипи и три противопожарни екипа с 12 огнеборци. В 20.45 ч. огънят е потушен.Констатирано е, че помещението е изоставено от около 10 години, като в него освен стари автомобилни гуми, имало и множество отпадъци. По неустановен до момента начин няколко от автомобилните гуми се запалили, като огъня обхванал намиращи се в склада отпадъчни продукти. Това довело до издигането на гъст и тъмен дим в района, но дошлите на място огнеборци не допуснали разрастване на пожара. За да успеят да проникнат в помещението пожарникарите отворили принудително две метални крила от съществущите входни врати.От инцидента по първоначални данни са настъпили само материални щети, локализирани в изоставената постройка. Не са засегнати съседни автосервизни помещения.Причините за инцидента, както и стойността на нанесените щети са в процес на изясняване от служители на Първо Районно управление - Бургас.", "date": "2019.03.01", "title": "Потушиха пожар в Бургас"}
