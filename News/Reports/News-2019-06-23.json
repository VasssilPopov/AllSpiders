{"url": "https://news.bg/world/sauditska-arabiya-otnovo-e-pod-obstrel.html", "text": "Саудитска Арабия отново е под обстрел, съобщи АП.Саудитската телевизия \"Ал Арабия\" съобщи, че най-малко осем души са ранени при нападение с дрон срещу местното летище Абха.Йеменските бунтовници хуси потвърдиха за нападения с дронове срещу летищата в Абха и Джизан, които се намират в Южна Саудитска Арабия.В момента няма данни за щети или пострадали при атаката срещу летището Джизан.Напрежението между Йемен и Саудитска Арабия ескалира през последните седмици.Причината е, че подкрепяните от Иран милиции на хусите активизира своите действия срещу Саудитска Арабия.Според наличната информация, един сирийски гражданин, който е бил в кралството, е починал от рани, причинени от експлозия на паркинг в летище Абха, отбелязва ТАСС.Преди няколко дни бунтовниците обявиха, че са започнали ракетна атака на електроцентрала, разположена в град Аш-Шакик, разположен близо до граничния град Джизан. В същото време официалният представител на хусите Яхя Сария отбеляза, че в близко бъдеще поддръжниците на движението ще представят много \"изненади\", подготвени за обекти, стратегически за кралството.От 2014 г. Йемен се намира в условията на гражданска война.", "date": "2019.06.23", "title": "Саудитска Арабия отново е под обстрел"}
{"url": "https://news.bg/int-politics/zaev-vkarva-v-pravitelstvoto-5-novi-ministri.html", "text": "Премиерът на Северна Македония Зоран Заев назначава в кабинета си 5 нови министри, информира БГНЕС.Министър на земеделието става Траян Димковски.Насер Нуредини оглавява министерството на околната среда и планирането, а Хусни Исмаили става министър на културата.Горан Милевски поема местното самоуправление, а Садула Дураки става министър на политическата система и отношенията между отделните общности в страната.Зоран Заев лично поема контрола върху Министерство на финансите, което до момента се ръководеше от Драган Тевдовски.Очаква се предложенията за промени в македонското правителство да бъдат изпратени до деловодството парламента още днес.Зоран Заеев благодари на досегашните министри Любчо Николовски, Асаф Адеми, Драган Тевдовски, Сухейл Фазлиу, Хазби Лика и на Зоран Шапурич.", "date": "2019.06.23", "title": "Заев вкарва в правителството 5 нови министри"}
{"url": "https://news.bg/regions/obrazovatelni-inspektori-vlyazoha-s-politsiya-v-uchilishte-v-botevgrad.html", "text": "Образователни инспектори и полиция влязоха в училище в Ботевград, съобщава bTV. Причината са големият брой отсъстващи ученици и нередности в документацията.По думи на директора на гимназия \"Стамен Панчев\" Катя Ценева и на преподаватели заради проверката сградата е била заключена, а децата - стресирани.Инспекцията в учебното заведение е била извършена в петък. Учителите разказват, че са видели учениците да скачат от първия етаж на училището, за да излязат в голямо междучасие. Проверяващите обаче отричат подобни твърдения. Те обясняват, че един полицай на входа задържал закъснелите за минути, за да е коректно преброяването на присъстващите вътре. Причината за тази мярка била, че при предишни проверки се оказвало, че след влизането на инспекторите броят на учениците рязко се увеличавал.Росица Иванова от РУО-София област увери, че не е имало напрежение сред учениците. То се създало от самите педагози.Проверката установила, че 57% от децата отсъстват. Директорката на училището обясни, че е безсилна да накара децата да посещават часовете, тъй като родителите им не ги пускали.Констатациите от извършените проверки в училище говорят точно обратното - за крайна невъзможност на този директор да се справя със служебните си задължения, заключи от своя страна Росица Иванова.Проверката, извършена от Регионалното управление на образованието, се дължала и на резултата на зрелостниците на матурите - среден успех 2.87.", "date": "2019.06.23", "title": "Образователни инспектори влязоха с полиция в училище в Ботевград"}
{"url": "https://news.bg/regions/otkriha-trup-v-ezeroto-kray-shumen.html", "text": "Тяло на мъж беше открито в езерото край Шумен, информира Нова.Трупът е открит около обяд днес. Тялото е изведено от езерото.Става въпрос за възрастен мъж. Няма данни за неговата самоличност.Най-вероятно става въпрос за инцидент. Около езерото са открити дрехите на мъжа. Имало и оставена бира. По тялото няма следи от насилствена смърт.", "date": "2019.06.23", "title": "Откриха труп в езерото край Шумен"}
{"url": "https://news.bg/regions/varnentsi-na-protest-zaradi-stroezh-v-tsvetniya-kvartal.html", "text": "Варненци излязоха на протест срещу строеж в \"Цветния квартал\", съобщава БНР.Спорният терен се намира на улица \"Роза\" пред блок 21. Според протестиращите пространството е твърде малко, за да има необходимото отстояние.Местните обясниха, че сагата продължава вече близо девет години. Те настояват вместо кооперация на мястото да има озеленяване и детска площадка.Поводът за протеста е, че претендиращите за собственост на парцела частни лица отново са внесли предложение в общината за изработване на подробен устройствен план, който да позволи строежа.Недоволните варненци обаче настояват въпросният ПУП да бъде спрян.\"През 2005 г. бяхме завели частно дело и го спечелихме, като оборихме заповедта на г-н Кирил Йорданов - заповедта във връзка със строителството за ПУП-а. През 2012 г. те пуснаха отново нов ПУП, частниците. Имаме протокол от ИСУТ, в който се казва, че се спира този ПУП поради несъответствие на документите, т.е. документи с невярно съдържание. То се възстановява в идеална съсобственост, а не в реална. И всички документи, които се правят - продажби, замени, по-нататък след 2012 г. всъщност са на основата на нереални документи\", обясни ситуацията Валентина Желева от протестиращите.Те са категорични, че ще заведат ново дело срещу ПУП, в случай че той бъде приет. Освен това ще поискат среща с районния кмет на \"Приморски\" и с главния архитект на общината.", "date": "2019.06.23", "title": "Варненци на протест заради строеж в \"Цветния квартал\""}
{"url": "https://news.bg/regions/edna-zhertva-i-5-raneni-pri-katastrofa-kray-gkpp-lesovo.html", "text": "Една жена загина, а други 5 души са ранени при пътен инцидент по международния път към граничния пункт с Турция \"Лесово\".Инцидентът е станал близо до ямболските села Чарган и Козарево, пише БНР.Катастрофата е възникнала между микробус и ТИР, като и двете превозни средства са с румънски регистрации.По данни на МВР катастрофата е затворила международния път към граничния пункт с Турция \"Лесово\". Движението става по обходен маршрут. На място са пристигнали екипи на \"Пътна полиция\", които пренасочват трафика.Агенция \"Пътна инфраструктура\" (АПИ) информира, че временно е ограничено движението по път I-7 Шумен - Елхово, в участъка Козарево - Могила, от км 260 до км 255.Обходният маршрут е през Ямбол: път II-53 Калчево - Ямбол и обходен път Изток на гр. Ямбол, път III-7072 Ямбол-Чарган, път I-7.Сигналът за инцидента е подаден след 13 часа.", "date": "2019.06.23", "title": "Една жертва и 5 ранени при катастрофа край ГКПП \"Лесово\""}
{"url": "https://news.bg/regions/zhitelite-na-kyustendilsko-selo-sami-si-pravyat-vodoprovod.html", "text": "Жителите на кюстендилско село сами си правят водопровод, съобщава БНР.Хората от с. Скрино ще изградят ВиК инсталацията със собствени средства, като до момента са събрани 7 000 лева. Община Бобошево пък ще осигури техниката за изкопаване на трасето.Необходимите материали за проекта вече са закупени, а хидролози са очертали и маркирали трасето.На общо събрание в Скрино през 2018 г. местните решили всеки да дари средства и с доброволен труд да участва в изграждането на новия водопровод, който ще увеличи дебита на питейната вода в селото. Към идеята се присъединили и собственици на вили и на наследствени къщи, които посещават селото през почивните дни.До решението се стигнало заради честите аварии по стария водопровод - за миналата година те са 8. Дори тогава обаче местните се оправяли сами, а не викали ВиК дружеството.", "date": "2019.06.23", "title": "Жителите на кюстендилско село сами си правят водопровод"}
{"url": "https://news.bg/regions/cherni-kalbeta-dim-nad-sofiya.html", "text": "Пожар възникна в столицата. По данни на МВР инцидентът е станал на столичния булевард \"Ген. Данаил Николаев\", в близо до кръговото кръстовище на Сточна гара, в района на влаковата линия.Горят стари гуми на трактори, съобщиха от пресслужбата на МВР пред news.bg.Горящите гуми са разположени между складовете на \"София Мел\" и на куриерска фирма, между които минава влакова линия.Виктор, който е подал сигнала към пожарната, твърди, че горят дебели омаслени гуми, пише БНР.На място вече пристигнали 3 екипа на пожарната. Към 15.40 часа пожарът е бил напълно изгасен. На място има ли полиция.Черни гъсти кълбета дим се виждаха от почти цялата столица. От МВР не могат да кажат дали пожарникарите са сигнализирали за пожара инспекторите от Регионалната инспекция по околна среда, за да се направят измервания за замърсяване на въздуха.", "date": "2019.06.23", "title": "Черни кълбета дим над София"}
{"url": "https://news.bg/society/vseki-peti-uchenik-v-tarnovo-e-opitval-droga.html", "text": "Всеки пети ученик във Велико Търново е опитвал наркотични вещества, като възрастовата граница за първо посягане към дрога е между 13 и 15 години. Това показват резултатите от проучване на Националния фокусен център за наркотици и наркомании, направено в 8 училища в града.В хода на проучването са участвали 1 300 ученици. Според изследването учениците във Велико Търново посягат към наркотиците не от любопитство, а при проблеми.По думите на Ивана Стоянова пред националното радио, която е ръководител на Превантивния информационен център във Велико Търново, резултатите от проучването показват, че любопитството и подражанието вече отпадат като основна причина при първото посягане към дрога.Според нея днес подрастващите опитват наркотици предимно заради проблеми от различен характер.В старата столица учениците употребяват основно марихуана, кокаин, екстази и амфетамини, сочи още проучването.", "date": "2019.06.23", "title": "Всеки пети ученик в Търново е опитвал дрога"}
{"url": "https://news.bg/world/s-absolyutno-mnozinstvo-izbraha-tsyuy-dunyuy-za-generalen-direktor-na-fao.html", "text": "Заместник-министъра на земеделието на Китай Цюй Дунюй е новият генерален директор на Организацията по прехрана и земеделие на ООН (ФАО).Той беше избран на първи тур с абсолютно мнозинство - за него гласуваха 108 гласа от 191 участвали в гласуването страни. На второ място останаха кандидатите на Франция и Грузия с по 71 и 12 гласа, предаде АФП.Цюй Дунюй е първият китаец, който заема поста.След избирането си той обеща да бъде неутрален и безпристрастен. По думите му изборът му е нов \"трамплин\" за земеделието и прехраната по света.Цюй Дунюй ще поеме поста на генерален директор на ФАО на 1 август. Той заменя бразилеца Жозе Гразиано да Силва, който беше шеф на ФАО в продължение на 2 мандата.Агенцията цитира данни на организацията, според които по света от хронично недохранване страната над 820 милиона души, или всеки 9-и човек на света.", "date": "2019.06.23", "title": "С абсолютно мнозинство избраха Цюй Дунюй за генерален директор на ФАО"}
{"url": "https://news.bg/world/ekozashtitnitsi-shturmuvaha-mina-v-germaniya.html", "text": "Около 500 екоактивисти щурмуваха мината \"Гарцвайлер\" в западния германски град Нойрат.Природозащитниците искат да дейността на рудника да бъде преустановена. Те се обявяват против работата на ТЕЦ-ове, защото изгарянето на въглища е един сред най-вредните източници за добиване на енергия.Мината е една от най-големите в света, предава BBC. Вследствие на нахлуването работата на обекта е била прекратена.В щурма участваха представители на някои от най-големите природозащитни организации като \"Грийнпийс\".По данни на полицията в Германия протестът е бил нерегламентиран - органите на реда не са знаели и не са давали разрешение за провеждането на подобно нещо.Мината е изключително голяма. Това много усложнило работата на властите. Имало и пострадали полицаи, които били пометени от тълпата.Операторът на мината е на мнение, че действията на еколозите са изключително опасни и недопустими.Припомняме, Германия иска да прекрати добива на енергия от изгаряне на въглища до 2050 година. Според активистите обаче това е прекалено дълъг срок.", "date": "2019.06.23", "title": "Екозащитници щурмуваха мина в Германия"}
{"url": "https://news.bg/crime/banka-dsk-uvedomyava-organite-za-signal-za-nezakonno-iztochvane-na-danni.html", "text": "\"Български гражданин, в миналото осъден и лежал в затвора по обвинение за банков обир, информира Банка ДСК, че притежава база данни, съдържаща клиентски данни от банката\", информира банката в свое специално прессъобщение.В него се казва, че на база на получената от гражданина информация банката е назначила вътрешно разследване, по време на което е установено, че не e имало успешна дигитална атака срещу информационните й системи.\"Във връзка с това, ако лице притежава такива данни, те могат да се получат само и единствено по друг, но също така незаконен начин с неправомерно действие във вреда на банката\", подчертават от кредитната институция.\"Банка ДСК\" е уведомила Комисията за защита на личните данни по случая и е подала доклад до съдебните органи.", "date": "2019.06.23", "title": "\"Банка ДСК\" уведомява органите за сигнал за незаконно източване на данни"}
{"url": "https://news.bg/int-politics/kmetskite-izbori-v-istanbul-priklyuchiha.html", "text": "Повторните избори за кмет на Истанбул приключиха, съобщи държавната Анадолска агенция.По данни на Върховния избирателен съвет (ВИС) гласуването започнало в 8 часа и продължи до 17 часа местно и българско време.Право на глас имаха общо над 10 милиона и 500 хиляди души. За изборите бяха разкрити 31 124 изборни секции в 39 района на града.Очаква се първите резултати от изборите да бъдат обявени до няколко часа. За целта трябва избирателния съвет да отмени ембаргото върху публикуването на изборни резултати и други подобни материали.По данни на вътрешното министерство в страната по време на изборите не са регистрирани сериозни нарушения.За кметския стол в Истанбул се борят 21 кандидати, като повечето от тях са независими. Голямата битка е между Бинали Йълдъръм от Партия на справедливостта и развитието (ПСР) и Екрем Имамоглу от основната опозиционна Народнорепубликанска партия (НРП).Припомняме, че на първия вот, който се състоя на 31 март, . от партията на президента Ердоган и .На 31 март избирателната активност беше 83.88%, което е с 6% по-малко от предишните местни избори от 30 март 2014 година.", "date": "2019.06.23", "title": "Кметските избори в Истанбул приключиха"}
{"url": "https://news.bg/world/edna-treta-ot-iznosa-na-orazhiya-po-sveta-idva-ot-sasht.html", "text": "Между 2014 и 2018 година Съединените американски щати отговарят за една трета от износа на оръжия в света. Щатите снабдяват с оръжие 98 страни по света.Това показват данни от  доклад на Stockholm International Peace Research Institute, пише .Според данните петте най-големи страни износителки отговарят за три четвърти от износа през същия период.Исторически САЩ и Русия винаги са били близо в производството и износа. И макар че двете страни все още са на първите две позиции, САЩ успяват да увеличат преднината си през разглеждания времеви интервал. Между 2009 и 2013 г. износът от САЩ е с 12% по-висок от този на Русия, но между 2014 и 2018 г. разликата вече е 75%.Страните в Азия и Океания са най-големите вносителки. Близкият изток е на втора позиция, като записва най-голямо увеличение.", "date": "2019.06.23", "title": "Една трета от износа на оръжия по света идва от САЩ"}
{"url": "https://news.bg/sport/gimnastichkite-ni-vzeha-srebro-na-pet-topki-v-minsk.html", "text": "Сребърен медал на пет топки спечели българският ансамбъл по художествена гимнастика на европейските игри в Минск, пише .Симона Дянкова, Ерика Зафирова, Стефани Кирякова, Мадлен Радуканова и Лаура Траатс получиха оценка от 26,800 (19,200 за трудност), след като имаха изпускане.Златото отиде при рускините с 27,300, а трети остана отборът на Беларус с 26,150. След изиграването на три обръча и два чифта бухалки ще станат ясни и победителите в смесеното съчетание, както и в многобоя.", "date": "2019.06.23", "title": "Гимнастичките ни взеха сребро на пет топки в Минск"}
{"url": "https://news.bg/regions/tezhka-katastrofa-v-montansko.html", "text": "Катастрофа ограничава временно движението по пътя Видин - Монтана в района на с. Долна Вереница, съобщиха от пресслужбата на Агенция \"Пътна инфраструктура\".Има загинал човек, трима са тежко ранени, предаде агенция BulNews. По неофициална информация жертвата се е возила в лек автомобил \"Опел Астра\", който се е ударил челно в товарен микробус \"Мерцедес\".Три линейки, две пожарни и два патрула на полицията работят на мястото на катастрофата. От силния сблъсък има разпилени части от двете возила на около 50 метра. Според очевидци силата на удара е била много голяма.Тепърва се очаква да пристигне дежурен дознател от Монтана, който да започне да изяснява причините за катастрофата.Ограничено е движението и в двете посоки. Обходният маршрут е Монтана - с. Долна Вереница - път I-1 - Видин и обратно.Трафикът се регулира от Пътна полиция.", "date": "2019.06.23", "title": "Тежка катастрофа в Монтанско"}
{"url": "https://news.bg/int-politics/erdogan-pak-zagubi-izborite-za-istanbul.html", "text": "Турският президент Реджеп Ердоган отново загуби кметските избори за Истанбул, съобщи АП.Пред местни медии кандидатът на управляващата партия Бинали Йълдъръм призна поражението си в днешното гласуване.Първоначалните резултати от държавната информационна Анадолска агенция показват, че кандидатът на опозицията Екрем Имамоглу води с 53,69% срещу 45,4% за Йълдъръм. Преброени са повече от 95% от бюлетините.\"Според резултата съперникът ми Екрем Имамоглу води в надпреварата. Поздравявам го и му пожелавам късмет\", каза Йълдъръм.Анализатори твърдят, че Ердоган просто не е склонен да се откаже от контрола на Истанбул. Мегаполисът е икономическото сърце на Турция.Преди четвърт век политическата кариера на Ердоган започна от Истанбул.Имамоглу, който представлява светската Народнорепубликанска партия, каза след гласуването си по-рано в неделя: \"Днес нашият народ ще вземе най-доброто решение ... в името на нашата демокрация, за Истанбул и за легитимността на всички бъдещи избори\".Неговото оптимистично послание под мотото \"Всичко ще се оправи\" контрастира с обичайното агресивно послание в турската политика.Йълдъръм, който ръководеше няколко големи транспортни проекта и бе министър-председател, вече бе постигнал помирителен тон по-рано в неделя.", "date": "2019.06.23", "title": "Ердоган пак загуби изборите за Истанбул"}
{"url": "https://news.bg/bulgaria/npo-skochi-na-kmeta-totev-za-saniraneto-na-pametnitsi-v-plovdiv.html", "text": "Срещу санирането на паметници на културата в Пловдив се обяви неправителствената организация \"Гражданска инициатива за опазване на културно-историческото наследство\".От там алармираха за намерението на кмета на Пловдив Иван Тотев, което би довело до недопустима промяна на пропорциите на сградите.Това се казва в отворено писмо на сдружението до пловдивския кмет, министъра на културата Боил Банов, медиите и Националния институт за недвижимо културно наследство, съобщи \"Сега\".Припомняме, че миналата седмица нвестират 18 млн. лв. за саниране на емблематични сгради в центъра на Пловдив.По думите му над 50 проекта по ОП \"Региони в растеж\" ще бъдат разгледани от общината.Организацията припомня, че българската държава е ратифицирала множество международни документи, свързани с проблемите, консервацията, реставрацията и поддържането на паметници на културата и архитектурата, между които и \"Международната харта за консервация и реставрация на паметниците и забележителните места - Венеция 1964 г.\" - Венецианската харта.Санирането на подобни сгради ще наруши всички тези документи.", "date": "2019.06.23", "title": "НПО \"скочи\" на кмета Тотев за санирането на паметници в Пловдив "}
{"url": "https://news.bg/world/video-ulichava-boris-dzhonsan-vav-vrazka-sas-stiv-banan.html", "text": "Считаният за фаворит за следващ британски премиер и лидер на консерваторите Борис досега винаги е отричал контакти с Стив Банън, бивш главен стратег на президента на САЩ Доналд Тръмп.Видео, разпространено в неделя от  обаче разкрива, че такива е имало.Вижда се как Банън обсъжда ключова реч на Джонсън, малко преди оставката му като външен министър, както и какви препоръки му е направил преди происнасянето ѝ.\"Да видим дали ще успее да свали британското правителство\", казва ексстратегът и допълва, че двамата добре се познават около кампанията по Брекзит в Кралството.Банън също така не крие, че се възхищава на Джонсън.Клипът е бил заснет като част от снимките на документален филм за дейността на Банън.Той повдига въпроси и доколко Банън е замесен в кампанията по Брекзит.Банън беше уволнен от Тръмп през август 2017 година. Той бе сред разследваните лица от президентската администрация по руската афера. Той бе разследванТова е пореден скандал, в който се замесва Джонсън в последните дни. Той отказа да коментира публично посещението на полицаи в дома му.  след сигнал на съседи заради скандал между Джонсън и приятелката му. Те обаче заявили, че всичко е наред и случаят бил приключен. Според ексвъншния министър, за избирателите по-важна е програмата му за Брекзит. ", "date": "2019.06.23", "title": "Видео уличава Борис Джонсън във връзка със Стив Банън "}
{"url": "https://news.bg/education/su-provezhda-kandidatstudentski-izpiti-po-frenski-ezik-i-geografiya.html", "text": "С днешните изпити по френски език и по география кандидатстудентска сесия за учебната 2019/2020 година в Софийския университет \"Св. Климент Охридски\". Това съобщиха от висшето училище.Изпитът по френски език започва в 9.00 часа и цели проверка на езиковите знания и умения на кандидатите. Той се състои от диктовка, превод и комплексен езиков тест.Изпитът по география е от 14:00 часа и е върху учебния материал от задължителната и профилираната подготовка по география и икономика. Той е във вид на тест от 100 въпроса, от които 40 са от учебния материал за девети клас, а останалите 60 - от учебния материал за десети клас.Максималният брой точки от теста е 100.Три часа продължава изпитът по география, а правилните отговори от него се публикуват в страницата на СУ няколко часа след приключването му.На 17 юни 2019 г. започна приемът на документи за класиране на кандидат-студентите за учебната 2019/2020 г. в Софийския университет \"Св. Климент Охридски\".Кандидат-студентите, които желаят да участват в класирането, трябва да се регистрират на адрес до 17.30 ч. на 29 юни 2019 г.Първият етап на класирането ще бъде обявен на 9 юли 2019 г., вторият етап - на 16 юли 2019 г., а третият етап - на 23 юли 2019 г.", "date": "2019.06.23", "title": "СУ провежда кандидатстудентски изпити по френски език и география "}
{"url": "https://news.bg/int-politics/nad-10-miliona-izbirat-za-vtori-pat-kmet-na-istanbul.html", "text": "Днес за втори път жителите на Истанбул избират кмет.Общо 10 560 963 души ще могат да упражнят правото си на глас. Ще бъдат разкрити 31 124 избирателни секции, като гласуването във всяка една ще бъде удостоверено от нотариус. Гласуването започва в 8 ч. сутринта и ще приключи в 17 ч., обяви Висшата избирателна комисия (ВИК) на Турция.Вотът се провежда близо три месеца след местните избори, които се състояха на 31 март. Тогава управляващата партия повече в по-голяма част от страната, но опозицията спечели в Истанбул.  от основната опозиционна Народнорепубликанска партия (НРП). Той победи с много малка разлика кандидата на управляващата Партия на справедливостта и развитието (ПСР) Бинали Йълдъръм, бивш премиер и близък сътрудник на президента Реджеп Тайип Ердоган. от управляващата Партия за право и справедливост на Ердоган и . Лично Ердоган не веднъж се изказа за това, че изборите са били опорочени и корумпирани.В изборите участват общо 21 кандидати, повечето от тях независими, но надпреварата на практика е между Бинали Йълдъръм и Екрем Имамоглу. Според няколко социологически анкети Имамоглу води пред кандидата на управляващите Йълдъръм. Решаващ ще се окаже вотът на кюрдите.Изборите в Истанбул се разглеждат като тест за популярността на президента Ердоган, а и според популярното мнение, че който ръководи сърцето на Турция, ръководи цялата страна. Политическият възход на Ердоган започва именно като кмет на Истанбул.Вотът е от голямо значение за Турция, тъй като градът с население от над 15 милиона души, разположен на два континента, е финансовият, търговски и културен център на страната. Около 30 процента от брутния вътрешен продукт на Турция се произвежда в Истанбул, а бюджетът на голямата истанбулска община възлиза на около 8,8 млрд. долара.", "date": "2019.06.23", "title": "Над 10 милиона избират за втори път кмет на Истанбул"}
{"url": "https://news.bg/regions/puskat-liftovete-do-cherni-vrah-i-prez-lyatoto.html", "text": "Лифтовете до Черни връх вече ще работят и през лятото, съобщава БНТ.От вчера столичани могат да ползват откритите лифтове \"Лале\" 1 и 2. Симеоновският лифт също ще работи.До сега през летния сезон туристите на Витоша можеха да използват само Драгалевския лифт, докато с \"Лале\" 2 те вече ще могат да стигнат почти до Черни връх.Ръководителят на техничеките съоръжения \"Витоша ски\" Радослав Реев обясни, че рампите на лифтовете вече са приспособени и за пешеходци, тъй като през годината съоръженията се използват основно за ски туризъм.Лифтът ще се движи на ниската скорост, което ще позволи и на по-възрастни хора и деца също да го използват. За желаещите да използват Симеоновския лифт и Лалето ще има комбинирани билети. Намаления се предвиждат и за семейства.Лифтовете ще работят само в събота, неделя и празничните дни. Последното слизане от горната станция на Симеоновкия лифт е в 17:30 часа.", "date": "2019.06.23", "title": "Пускат лифтовете до Черни връх и през лятото"}
{"url": "https://news.bg/int-politics/tramp-naredil-hakerska-ataka-sreshtu-iran.html", "text": "Съединените щати са извършили кибератаки срещу иранските системи за контрол на ракети и шпионската мрежа, съобщава Вашингтон поуст.Това се е случило тази седмица, след като Припомняме, в отговор на действията на Иран американският президент  срещу страната. По-късно обаче го отмени, като вместо товаВъпреки това по информация на американски медии след свалянето на дрона Тръмп разрешил тайно киберкомандването на САЩ да извърши ответна кибератака срещу Иран. Били са засегнати компютри, използвани за контрол и изстрелване на ракети.Вашингтон поуст пише още, че в САЩ от седмици са се планирали хакерски атаки без жертви. Първоначално те са били предложени като отговор на атаките срещу танкерите.Вчера Тръмп заяви, че САЩ ще наложи \"големи\" нови санкции срещу Иран следващата седмица.Не за първи път САЩ и Иран се изправят един срещу друг онлайн. Смята се, че откритият през 2010 г. вирус Stuxnet е бил проектиран от Израел и САЩ, за да повреди ядрените съоръжения в Иран.Счита се, че Техеран е увеличил собствените си кибервъзможности именно поради усилията от страна на Съединените щати да изолират ислямската република.", "date": "2019.06.23", "title": "Тръмп наредил хакерска атака срещу Иран"}
{"url": "https://news.bg/politics/ivo-hristov-gerb-e-partiya-darzhava-koyato-ne-zavisi-ot-subsidiite.html", "text": "ГЕРБ не зависи от партийното финансиране, тя е партия-държава, защо да не вярваме, че иска въвеждането на субсидия от 1 лев? Това заяви евродепутатът Иво Христов пред БНТ.ГЕРБ ще купи местните избори съвсем законно, като разпредели бюджетен излишък. Правителството, което отчита бюджетен излишък, заема нови 400 млн. лева за изтребители. Тоест, бюджетният излишък се заделя за изборите. Единствената опозиционна партия ще пострада най-много според Христов.Мисля, че за БСП анализът на евроизборите е приключил. За Христов е под въпрос дали изборите са били честни поради парадоксите с преференциите в определени райони. При пълната апатия на българското общество нищо не би произтекло от оспорване на изборите, убеден е евродепутатът. Факт е, че с избора на президента Румен Радев БСП е присвоила повече увереност. Манипулативна теза на ГЕРБ е, че  Корнелия Нинова. Румен Радев е достатъчно еманципиран, отсече Христов.Местните избори ще са мач, който ще се свири от подкупни съдии, предвижда той. Изборът на на София зависи от това каква ще е заявката и програмата, с която бива издигната от партията.Манолова се опитва да бъде навсякъде, където има обществено възмущение, но това не е достатъчно. Тя трябва волево да заяви какво смята да прави по думите му. Припомняме думите на самата Манолова, която заяви, че колкото повече бива спрягана за столичен кмет, толкова ЕС вече е толкова сложен организъм, че трябва да съвмести няколко алгоритъма. Абсурдна е идеята според Христов всяка държава да излъчва по двама кандидати - мъж и жена, тъй като механичното изравняване на половете значи, че компетентността остава на второ място. Дали френския президент Еманюел Макрон е мотивиран да стане наследник на Жан Клод Юнкер, защото не харесва Вебер, може само да гадаем, но това е началото на преговорите и никой не би могъл да даде точна прогноза. \"Всички народи очакват нещо, а виждат политически пазарлък\", категоричен беше евродепутатът.", "date": "2019.06.23", "title": "Иво Христов: ГЕРБ е партия-държава, която не зависи от субсидиите"}
{"url": "https://news.bg/world/opasni-zhegi-v-gartsiya.html", "text": "Днес туристите, избрали да почиват в Гърция, трябва да внимават заради опасно високи температури, съобщава БНР.Местните лекари препоръчват много вода и лека храна през днешния ден, тъй като се очаква на много места температурите да достигнат 40 градуса. Препоръчва се да се избягва стоенето на слънце в обедните часове и при възможност да се пътува късно вечерта.Гръцките медии непрекъснато излъчват информация за покачването на температурите. Според метеоролозите област Тесалия е в най-висок риск.Специални климатизирани зали за възрастни и болни хора са отворени в общините.Заради високите температури се увеличава и рискът от пожари. От противопожарните служби напомнят, че се забранява паленето на огън в близост до гори. Полицията налага високи глоби за нарушителите.", "date": "2019.06.23", "title": "Опасни жеги в Гърция"}
{"url": "https://news.bg/regions/dvama-ostavat-v-bolnitsa-sled-katastrofata-s-bus-s-detsa-v-loveshko.html", "text": "Двама души остават в ловешката болница след вчерашната катастрофа между микробус и лека кола в Ловешко, съобщава bTV.Припомняме, заради отнето предимство между ловешките села Българене и Малиново. Инцидентът стана в ранния следобед.Групата се е връщала от участие в Априлци. Вследствие на удара микробусът се преобърна в канавката. Пътуващите в него  като част от тях са пожелали да си тръгнат за домашно лечение.Състоянието на двамата, които са останали за лечение, е стабилно. Късно вечерта една жена е била транспортирана в неврохирургията в университетската болница в Плевен със загуба на съзнание и с фрактура. Тя има увреждане на лицевите кости.", "date": "2019.06.23", "title": "Двама остават в болница след катастрофата с бус с деца в Ловешко"}
{"url": "https://news.bg/bulgaria/zapochva-24-chasov-monitoring-na-patishtata-zaradi-zachestilite-katastrofi.html", "text": "Безпрецедентен 24-часов мониторинг на българските пътища започва Институтът за пътна безопасност, съобщава bTV.Причината са зачестилите тежки пътни инциденти през последната седмица.12 души са загинали, а близо 90 са ранени при 75 тежки катастрофи само през изминалите четири дни.  са регистрирани, като повече от половината са за превишена скорост.Предвижда се всеки месец институтът да представя бюлетин с проблемите по българските пътища.\"Това лято минахме границите на всичко нормално. Повтаряме една и съща грешка и отговорността за състоянието на пътната безопасност е на българската политическа класа\", заяви председателят на Института за пътна безопасност Богдан Милчев. Той посочи, че никой шофьор не иска съзнателно да причини катастрофа, но хората винаги ще допускат грешки. По тази причина според него е необходима смяна на цялата политика и философия.Не може да сложим на 7 милиона българи по един пътен полицай, който да го контролира и глобява, заяви Милчев и обясни, че хората не могат да бъдат променени, но средата - да. Според него трябва да се обърне внимание на инфраструктурата, законодателството и механизмите за взаимодействие и контрол между съответните институции.Милчев изрази мнение, че тази промяна трябва да бъде направена от българската политическа класа, която обаче е излязла в \"междуизборна летаргия\".\"Откакто свършиха изборите досега са загинали 60 души. Ние не виждаме реакция и някой да се е разтревожил\", негодува той.Милчев постави и диагноза на пътната безопасност в България - алчност, некомпетентност и безотговорност. Той се опасява, че е на път да се убие най-добрата идея досега - създаването на Държавна агенция за пътна безопасност, която е инструмент на политическата класа да накара всички институции да започнат да си вършат работата.\"Повече от 10 г. те не издават доклад за състоянието на пътната безопасност и да анализират проблема. В средата на годината сме, а все още няма такъв за 2018 г.\", посочи Милчев.Припомняме, само за изминалите два дни станаха няколко тежки катастрофи.В петък  и загина.  по-рано през деня също взе две жертви.В нощта срещу събота станаха и , при които двама души загинаха, а други трима бяха тежко ранени.Вчера пък   Към момента двама души ", "date": "2019.06.23", "title": "Започва 24-часов мониторинг на пътищата заради зачестилите катастрофи"}
{"url": "https://news.bg/health/bls-po-skapite-klinichni-pateki-ne-vodyat-avtomatichno-do-poveche-prihodi-v-bolnitsite.html", "text": "Повишението на цени не може да доведе автоматично до по-високи приходи в дадена болница, ако по принцип няма желаещи да се лекуват в нея. Това заяви председателят на Българския лекарски съюз д-р Иван Маджаров пред БНР по повод подписания през седмицата , с който се повишават цените на някои клинични пътеки в педиатрията, неонатологията и пулмологията.Той подчерта, че за първи път по средата на годината се променят цени на клинични пътеки, като по този начин пациентите ще получат по-добра грижа и ще имат по-добър достъп до лечебните заведения. Д-р Маджаров обаче уточни, че това не се отнася за извънболничната помощ като брой направления.Запитан дали ще се подобри състоянието на областните и общинските болници от по-високите цени на клиничните пътеки, председателят на БЛС посочи, че Лекарският съюз не разглежда болниците по тяхната собственост или местоположение. Парите наистина се получават, ако има пациенти, ако пациентите изберат да посетят това лечебно заведение, подчерта отново той.На въпрос дали ще има ново увеличение на клинични пътеки през септември, д-р Маджаров поясни, че това ще се случи само при положение че има икономии.Той напомни, че в рамковия договор е записано, че ще се проследи какво се случва към 30 август и ако има икономии, те трябва да се разпределят със съвместно решение между Лекарския съюз и Надзорния съвет.", "date": "2019.06.23", "title": "БЛС: По-скъпите клинични пътеки не водят автоматично до повече приходи в болниците"}
{"url": "https://news.bg/int-politics/opit-za-prevrat-v-etiopiya-vze-zhertvi.html", "text": "Началникът на Генералния щаб на етиопската армия ген. Сеаре Меконен е бил убит от бодигарда си след опит за преврат в щата Амхара, съобщава АФП. При опита за смяна на властта са били убити губернаторът и негов висш съветник.Вчера ударен отряд, воден от шефа на силите за сигурност в Амхара нахлул на среща в Бахир Дар - столицата на щата, откривайки огън. При престрелката били ранени губернаторът Амбачеу Меконен и негов съветник, които по-късно починали.По-късно същия ден в очевидно началникът на Генералния щаб е бил убит от бодигарда си.Днес министър-председателят на Етиопия Ахмед Абий заяви, че атаката срещу шефа на Генщаба е част от опита за преврат в Бахир Дар.Той осъди незаконните действия на въоръжените групировки и заяви, че опитът за преврат противоречи на конституцията и цели да подкопае трудно извоювания мир в региона. Той трябва да бъде осъден от всички жители на Етиопия, категоричен бе етиопският премиер.Амхара е вторият по брой на населението регион на 100-милионна Етиопия, която е разделена на 9 щата.След като дойде на власт през 2018 г.  в която продължаващото с години политическо насилие доведе до оставката на предшественика му - Хайлемариам Десален. Абий освободи политически затворници, отмени забрани за политически партии и започна разследвания срещу представители, обвинени за нарушаване на човешките права.", "date": "2019.06.23", "title": "Опит за преврат в Етиопия взе жертви"}
{"url": "https://news.bg/health/pazete-se-ot-gradskite-karlezhi-savetva-d-r-kantardzhiev.html", "text": "Най-опасни са кърлежите в градските градини, докато кърлежите в природата са редки и не са рискови преносители на заболявания. Това съобщи директорът на Национален център за заразни и паразитни болести проф. д-р Тодор Кантарджиев пред БНТ.Той посочи, че носенето на кърлеж за изследвания не дава стопроцентова гаранция за наличието на заболявания.Д-р Кантарджиев посъветва ухапаните от кърлежи да приемат две таблетки доксициклин (Doxycycline), който намалява значително опасността от евентуално заразяване. Той обясни и какъв е ефективният начин за махане на паразита. \"Кърлежът не се върти, не се гори и не се маже с олио. Трябва с тънка пинсета да се хване хоботчето му най-близко до кожата. Друг начин е да се направи възел около кърлежа със здрав конец и да дърпаш\", посочи д-р Кантарджиев.По отношение на западнонилската треска, пренасяна чрез комари, той изтъкна, че у нас заболеваемостта е много рядка - при 160 ухапани от приносител на вируса симптоми проявява само един човек. В случай на главоболие, температура, загуба на съзнание или дезориентация трябва веднага да се потърси лекар невролог.15-20% вдигат температура и имат болки в мускулите, но не разбират, че са заболели от нилска треска, каза още д-р Кантарджиев, допълвайки, че след подобно преболедуване се придобива имунитет.По думи на д-р Кантарджиев приносителите на западнонилската треска хапят след 18 ч., така че прозорците трябва да се замрежват. Той напомни, че препаратите репеленти също са ефективен начин за отблъскване на комари, но те не трябва да се използват върху бебета.", "date": "2019.06.23", "title": "Пазете се от градските кърлежи, съветва д-р Кантарджиев"}
{"url": "https://news.bg/politics/prioritet-na-dps-e-zapazvaneto-na-subsidiya-ot-11-lv-uveryava-jordan-tsonev.html", "text": "Приоритет на ДПС е запазване на субсидия от 11 лева. Това заяви пред БНР депутатът Йордан Цонев. Той подчерта, че от въвеждането на субсидията в ДПС винаги са били за публичното финансиране на партиите - т.е. от бюджета. Според Цонев по този начин няма да се създават зависимостите, за които се говори през последната седмица.\"Тогава, когато ние говорихме, че ако публичното финансиране бъде намалено до степен да е равно на нула, каквото е единият лев на глас, тогава бяхме оплювани и от политическите ни опоненти, и от медиите, и от анализаторите, че сме били за публичното финансиране. Сега, когато казахме, добре след като не искате да има публично финансиране, ще възстановим, а не ще въведем, правото париите да се финансират от икономическите субекти и от физическите лица, защото това право го имаше\", посочи той.Цонев отрече ДПС да има концепция как да се осъществява финансирането от икономически субекти за партиите и как да бъде регламентирано, тъй като това не било тяхното първо желание. По негови думи този, който е внесъл референдума за 1 лев на глас, е трябвало да каже как ще се финансират политическите партии.Депутатът е категоричен, че ако обществото държи на субсидия от 1 лв. за глас, трябва да се изработи концепция как политическите партии да се предпазват от икономически зависимости. Това обаче нямало как да стане за три дни. За целта според него трябвало законът да бъде свален и да се даде един месец срок за консултации.Припомняме, след дебати в пленарна зала на 12 юнисъс 117 гласа \"за\" и 90 против.Информацията за , в предаването \"Шоуто на Слави\" по bTV.Партийната субсидия е трябвало да бъде 32 128 844 лв., но вместо това в бюджета е предвидена и реално изплатена субсидия от 38 684 384 лв. Това е с 6 519 540 лв. повече, информират от екипа шоуто.Слави Трифинов написа във \"фейсбук\" профила си, че  с предложението На 4 юни стана ясно, че министърът на финанситеза да поправи неправомерно по-високите субсидии, които са получили политическите партии.Върховна административна прокуратура, която провери , че партиите всъщност са получили не 11 на глас, а над 13 лв. и че методиката на изчисляване на субсидиите, всъщност противоречи на закона. Шоуто на Слави се позова на получена от МФ информация, но главният прокурор.Проверката на ВАП води до извода, че на петте политически партии и коалиции -  - неправилно са изплатени суми и в нарушение на разпоредбите на чл. 25, чл. 26 и чл. 27 от Закона за политическите партии /ЗПП/. От , но отхвърлиха всякакви други въпроси. в парламента за разговори, свързани с предстоящата промяна в размера на годишната дОт ГЕРБ обаче заявиха, чеНа 18 юни БСП трябваше да проведе дискусия за партийните субсидии с Обединените патриоти. Представителите на патриотите обачедепутатите да гласуват на второ четене проекта за намаляване на субсидиите. Това обаче се отлага засега, защото .Омбудсманът Мая Манолова пък заплаши, че ако проектът мине, мигновено  за нарушаване на демократичните устои и политическия плурализъм.От своя страна лидерът на НФСБ Валери Симеонов съобщи, че заедно с ВМРО са направили равносметка и са преценили, че решението трябва да се отложи, докато се направи консултация с всички политически сили.По-късно премиерът обяви, че ще свика ", "date": "2019.06.23", "title": "Приоритет на ДПС е запазването на субсидия от 11 лв., уверява Йордан Цонев"}
{"url": "https://news.bg/crime/kirilov-oshte-nyama-reshenie-dali-i-kak-da-se-razsledvat-trimata-golemi.html", "text": "Все още не е решен въпросът дали и как да бъдат разследвани \"тримата големи\" в съдебната власт. Това стана ясно от думите на министъра на правосъдието Данаил Кирилов пред БНР. Той не изключва възможността предложението да бъде съгласувано с Венецианската комисия. Необходимо било и запитване към Конституционния съд.Според Кирилов било пресилено и пристрастно да се изважда пред скоби само главния прокурор и разследванията срещу него. По негови думи ставало въпрос за системен проблем, касаещ и тримата големи - председателите на Върховния касационен съд, Върховния административен съд и главния прокурор.Правосъдният министър напомни, че са предприети редица инициативи за публично обсъждане на предложението за въвеждане на такъв режим.Би трябвало всички да съобразяваме, че режимът на тримата големи е установен още в Конституцията и във всички конституционни норми техният статут е равен, подчерта той.Кирилов обясни, че т.нар. \"трима големи\" заемат особено място в органа за управление и независимост на съдебната власт - Висшия съдебен съвет. И тримата са членове по право и се избират и назначават по едни и същи ред, посочи той.Припомняме, във вторник в Наказателно-процесуалния кодекс, които вписват процедура за временно отстраняване и предсрочно прекратяване на правомощията на т.нар. \"трима големи\" в съдебната власт - председателите на Върховния касационен съд (ВКС), Върховния административен съд (ВАС) и на главния прокурор (ГП).Миналата седмица Кирилов предложи по искане на министъра на правосъдието или с гласовете на поне трима от съответната колегия на ВСС да се дава разрешение за  за умишлено престъпление от общ характер срещу \"тримата големи\" и за временното им отстраняване от длъжност.Според неправителствените организации обаче , тъй като начинът, по който се образува наказателно производство срещу тях можел да се превърне в сплашващо влияние върху съда.", "date": "2019.06.23", "title": "Кирилов още няма решение дали и как да се разследват \"тримата големи\""}
{"url": "https://news.bg/int-politics/boltan-savetva-iran-da-ne-barka-blagorazumieto-na-sasht-sas-slabost.html", "text": "Съветникът на президента Доналд Тръмп по националната сигурност Джон Болтън посъветва Иран да не бърка благоразумието на САЩ със слабост, съобщава АП.Преди да се срещне днес с премиера на Израел Бенямин Нетаняху, Болтън каза в Йерусалим, че \"никой не е издал на Иран ловен билет за Близкия изток\".Коментарът му идва дни, след като американският президент съобщи, че е отменил военния удар срещу Иран, разбирайки че 150 иранци ще бъдат убити. По думи на Тръмп това би било несъизмеримо съсБолтън увери, че санкциите срещу Иран ще продължат и че САЩ си запазят правото да атакуват арабската страна в по-късен момент.", "date": "2019.06.23", "title": "Болтън съветва Иран да не бърка благоразумието на САЩ със слабост"}
{"url": "https://news.bg/press/bus-s-detsa-katastrofira-mezhdu-selata-balgarene-i-malinovo-spetsprokuraturata-v-berkovitsa-ostavi-v-aresta-petima-romi-za-lihvarstvo.html", "text": "Катастрофа.\"Дума\":Бус с деца катастрофира между селата Българене и МалиновоБус с деца катастрофира на пътя между селата Българене и Малиново, Ловешка област. Сигналът е получен малко след 14 часа. Всички пътниците са от Червен бряг, съобщават от МВР.По първоначална информация водачът на буса не е спазил предимство и се е ударил в лека кола. Към мястото са насочени екипи на пътна полиция и спешна помощ. Изясняват се обстоятелствата за възникването на инцидента.Жега.\"Сега\":Три температурни рекорда са отчетени по ЧерномориетоТри температурни рекорда по Северното Черноморие са регистрирани от варненския филиал на Националния институт по метеорология във Варна. Рекордите са във Варна, Шабла и Калиакра, съобщи дежурният синоптик Вяра Рафайлова, цитирана от БНР.\"Максималната температура към момента, достигната във Варна, е 32.4. Предишният максимум е само с две десети по малък през 2002 година. Максимумът в Шабла е бил 30.8, а днес вече температурата там достигна 32.8. В Калиакра максимумът е бил през 2012 година 29.2, а днес достигнатата към момента максимална температура е 32.8\", обясни Рафайлова.Мярка. \"Сега\":Спецпрокуратурата в Берковица остави в ареста петима роми за лихварствоСпециализираната прокуратура остави в ареста петимата мъже, обвинени в лихварство след акция на ГДБОП, съобщи Нова тв.Те бяха задържани в четвъртък при операция на ГДБОП и Специализираната прокуратура в Берковица и видинското село Арчар, със съдействието на служители на Дирекция \"Жандармерия\". Петимата участници в групата са в роднинска връзка и носят една и съща фамилия.При извършените претърсвания и изземвания в къщи и автомобили на ръководителя и членовете на престъпното сдружение са намерени и иззети около 2 килограма златни накити, тефтери със списъци и данни на длъжници, мастербокс с цигари без акцизен бандерол, луксозни автомобили.Проблеми. \"Монитор\":Осем километра чакащи туристи на КулатаОколо 8-километрова е опашката от автомобили на българо-гръцката граница на ГКПП \"Кулата\" на изход от страната малко след 12:30 ч., предаде \"Фокус\".Според друг свидетел час по-рано - около 11:50 мин., опашката от коли била 3-километрова.От ГД \"Гранична полиция\" потвърдиха за натоварения трафик на излизане от страната на ГКПП \"Кулата\", а също и за интензивно движение на товарни и леки автомобили на вход на българо-румънската граница при ГКПП \"Дунав мост-Русе\", и на изход за камиони на \"Дунав мост-Видин\".На българо-сръбската, българо-македонската, българо-турската граница трафикът е нормален на всички гранични контролно-пропускателни пунктове.Днес и утре се очаква засилен трафик през ГКПП \"Маказа\", като от \"Гранична полиция\" препоръчват да се използват и съседните гранични пунктове на българо-гръцката граница.", "date": "2019.06.23", "title": "Бус с деца катастрофира между селата Българене и Малиново; Спецпрокуратурата в Берковица остави в ареста петима роми за лихварство"}
{"url": "https://news.bg/weather/goreshta-nedelya-valezhite-prodalzhavat.html", "text": "Днес ни очаква предимно слънчево и горещо време. Това съобщават от НИМХ.Към края на деня обаче валежите ще обхванат почти цялата страна. Дъжд се очаква и през следващата седмица.Дъждът ще е придружен с гръмотевици.Максималните температури ще са между 31 и 36 градуса.Ще духа слаб югоизточен вятър.Атмосферното налягане ще се понижава.", "date": "2019.06.23", "title": "Гореща неделя, валежите продължават "}
{"url": "https://news.bg/world/kim-poluchi-pismo-ot-tramp.html", "text": "Лидерът на Северна Корея Ким Чен Ун получи лично писмо от президента на САЩ Доналд Тръмп, съобщи Севернокорейската държавна информационна агенция KCNA.Ким е заявил, че сериозно ще обмисли прочетеното и оценява изключителната смелост на президента Тръмп.Белият дом не е коментирал.Това не е първото мистериозно писмо, което се обменя между лидерите.По-рано този месец Тръмп каза пред репортери - първото от срещата на високо равнище в Ханой през февруари.Но в писмото не се съдържаха никакви подробности за пътя напред, за прекъсващите преговори, за прекратяване на ядрената блокада между двете страни, според източник, запознат с неговото съдържание.Длъжностно лице от администрацията описа писмото като \"поздрав за рождения ден\". Рожденият ден на Тръмп беше тази седмица и официалният представител на Белия дом заяви, че Ким е пожелал на президента добро здраве.", "date": "2019.06.23", "title": "Ким получи писмо от Тръмп "}
{"url": "https://news.bg/regions/katastrofa-ogranichi-vremenno-dvizhenieto-po-am-struma.html", "text": "Катастрофа ограничи временно движението при км 149 на АМ \"Струма\" в посока София.Това съобщиха от АПИ.Обходният маршрут е по път I-1 Ново Делчево - Сандански.", "date": "2019.06.23", "title": "Катастрофа ограничи временно движението по АМ \"Струма\""}
{"url": "https://news.bg/world/palestina-othvarlya-predlozheniya-za-50-mlrd-dolara-na-kashnar.html", "text": "Организацията за освобождение на Палестина не приема предложението на САЩ за отпускането на 50 млрд. долара за подпомагането на страната и региона, предаде \"Ройтерс\".Едно от предложенията е изграждането на транспортен коридор за 5 милиарда долара, който да свързва Западния бряг и Газа.Те намират предложенията за \"абстрактни\" и настояват за политическо решение.Палестинските власти вече обявиха, че , зет и висш съветник на американския лидер. \"Палестина не е за продан\", заявиха от радикалното палестинско движение Хамас, което управлява Газа.Палестинското ръководство вече обяви, че няма да приеме посредничеството на американския президент Доналд Тръмп.Палестинците в Бахрейн, който се очаква да се проведе в Манама на 25 и 26 юни.Там ще бъде представен подробно мирния план.Очаквано, Израел приветства плана на Къшнър.Отношенията между Палестина и САЩ се обтегнаха след признаването на САЩ на Йерусалим като израелска столица.Израел разглежда свещения град Йерусалим като вечна столица на еврейската държава, но палестинците искат Източен Йерусалим за столица на бъдещата им държава.Къшнър заяви, че и двете страни ще трябва да направят компромиси в името на мира.", "date": "2019.06.23", "title": "Палестина отхвърля предложения за 50 млрд. долара на Къшнър"}
{"url": "https://news.bg/int-politics/putin-chaka-sasht-da-uzree-za-dialog.html", "text": "Руският президент Владимир Путин заяви, че Москва ще изчака Вашингтон да поднови диалога, съобщава \"Спутник\".\"Нека те да решат дали искат, или не да развиват отношенията си с Русия. Ако искат диалог, ние сме отворени за това, ако ли не, ще ги изчакаме да узреят\", заяви Путин пред руски медии.Американската политическа система според руския държавен глава не позволявала на Тръмп да направи някои от нещата, които би му се искало да направи.На 20 юни по време на  с гражданите Путин заяви, че диалогът между Русия и САЩ няма да е лесен, както заради наложените от Вашингтон ограничения, така и заради началото на предизборната кампания за президентските избори в Съединените щати.Част от доминираща класа на САЩ според Путин продължава да спекулира с темата за руско-американските отношения с фалшиви новини, които непрекъснато се повтарят.", "date": "2019.06.23", "title": "Путин чака САЩ да узрее за диалог"}
{"url": "https://news.bg/society/siderov-iska-debat-za-abortite.html", "text": "Председателят на партията \"Атака\" Волен Сидеров иска да се започне дискусия \"за\" или \"против\" забраната на абортите в България.Според Сидеров въпросът е много важен и седи в дневния ред на много напреднали страни, но не и у нас.Пред БНР Сидеров цитира статистика, според която на година в България се правят по 26 000 аборта.Това били 26 000 убийства по думите му.Сидеров е разтревожен за бъдещето на българския народ и неговото развитие. \"А сега всяко едно момиче срещу определена такса може да убие човешки живот. Нека се замислим колко сериозен е проблемът\", подчерта той.Първият атакист изтъкна проблема с демографската криза у нас и високата смъртност като много по-важни теми от някои други злободневни такива.Той призова Българската православна църква също да се произнесе по-строго по въпроса с абортите.\"Война да имаше, нямаше да са толкова (убийствата от абортите - бел. ред.). Има нихилизъм към собствения живот, към демографското развитие на България\", допълни Сидеров.", "date": "2019.06.23", "title": "Сидеров иска дебат за абортите"}
{"url": "https://news.bg/crime/mazh-se-opita-da-otvleche-15-godishno-momche-v-sofiya.html", "text": "Мъж, представял се за антитерорист, се опита да отвлече 15-годишно момче в София, съобщават от пресцентъра на МВР.В късния следобед в столичната полиция е получен сигнал, според който 15-годишно момче е било качено в автомобил против волята му.Органите на реда започнали издирвателни дейности и установили автомобила, след което задържали извършителя. Към момента е изяснено само, че става въпрос за 41-годишен мъж, който се представил за служител на Специалния отряд за противодействие на тероризма.Срещу мъж вече е повдигнато обвинение и неговата мярка за неотклонение е увеличена до задържане под стража до 72 часа.Действията по разследването продължават под надзора на Софийската градска прокуратура. Намеренията на мъжа и обстоятелствата около изсвършеното престъпление се изясняват.", "date": "2019.06.23", "title": "Мъж се опита да отвлече 15-годишно момче в София"}
{"url": "https://news.bg/regions/dfz-proveryava-kashta-za-gosti-v-zlatograd.html", "text": "Поредна проверка в къща за гости по сигнал извършиха експерти на Държавен фонд \"Земеделие\", съобщава БНР. Провереният обект е в Златоград, като това е шестата подобна проверка в Смолянско.Къщата функционира от 2013 г. и е получила финансиране в размер на близо 158 000 лева.Проверката е по сигнал, че къщата е собственост на близки на областния управител Недялко Славов.Зам.-изпълнителният директор на ДФЗ с ресор \"Програма за развитие на селските райони\" Калоян Костадинов обясни, че по бизнес плана са заложени 900 нощувки за година, а към момента 400 души са посетили къщата. Предстои обаче да се изчисли колко нощувки са направили тези хора.За всички къщи, които са извън мониторинг, ще бъде направен анализ от ДФЗ в зависимост от това дали работят по предназначение и дали имат високо несъответствие на неизпълнение на бизнес плана, каза още той.Костадинов посочи, че направените анализи ще бъдат предоставени на Главна дирекция \"Национална полиция\" за последващи действия.Припомняме, на 14 юни беше съобщено, чекоито са финансирани с европари по Програмата за развитие на селските райони за периода 2007 - 2013 година и за които 5-годишният мониторингов период вече е изтекъл.В същия ден стана ясно, че поредната проверенаДен преди това иНа 10 юни земеделски експерти  където . Това беше втората от  на подадени проекти. Преди това от ведомството  за която също заключиха, че е По-късно през деня бяха извършени проверки на още две проектни предложения -   според МЗХГ и ДФЗ.До момента заради констатирани нередности  която според информация на медиите е на секретарката на община Сливница Ани Иванова.Вчера бяха проверени още две къщи в смолянската община Борино. Тогава обаче стана ясно, че  за установените нарушения в заложения бизнес план, тъй като мониторинговият им период е изтекъл.", "date": "2019.06.23", "title": "ДФЗ проверява къща за гости в Златоград"}
{"url": "https://news.bg/society/26-godishen-motorist-zagina-pri-katastrofa-na-am-hemus.html", "text": "26-годишен моторист е загинал при катастрофа през нощта на АМ \"Хемус\", информираха от Областната дирекция на МВР във Варна.Инцидентът е станало около 0.30 часа през нощта в района на Аксаково\", в посока София.Водачът на мотора се движел с несъобразена скорост, при което изгубил контрол върху управлението на превозното средство и се блъснал в лека кола, която се движела в същата посока. Младият мъж загинал на място.По случая е образувано досъдебно производство.От пресслужбата на дирекцията съобщиха и за друг трагичен инцидент - около 19 часа снощи 54-годишен мъж е починал, докато е управлявал автомобил по улица \"Пробуда\" в морската столица. Последвала и лека катастрофа с управлявания от него автомобил.Мъжът е починал по време на движение. Обстоятелствата по случая се разследват, като към момента е установено само, че мъжът е починал преди възникналото леко пътно произшествие.", "date": "2019.06.23", "title": "26-годишен моторист загина при катастрофа на АМ \"Хемус\""}
{"url": "https://news.bg/int-politics/ogromen-miting-v-praga-sreshtu-premiera-babich.html", "text": "Около 250 хиляди души участват в митинга, в който се иска оставката на Андрей Бабиш от поста чешки премиер. Протестът се провежда в Летенското поле в непосредствена близост до историческия център на Прага.Участниците в митинга са представители на ръководството на десни политически партии, членове на парламентарни опозиционни фракции, обществени и културни дейци, студенти от местни университети и гимназии, изброява ТАСС.Днешният митинг е най-големият от 1989 г., когато в Чехия избухна нежната революция, довела да падането на социализма и рухването на СССР.Причината за масовите протести бе избухналия скандал около Бабиш, причинен от публикуването в местните медии на проектодоклада за одит на Европейската комисия. Документът потвърждава конфликта на държавни и лични интереси на премиера. ЕК възнамерява да изиска от Чехия връщането на почти 20 милиона долара, за което се твърди, че са били незаконно придобити от фирми, свързани с министър - председателя.Въпреки недоволството на гражданите, Андрей Бабиш не възнамерява да напусне премиерския пост.Премиерът е подкрепен от чешкия президент Милош Земан.", "date": "2019.06.23", "title": "Огромен митинг в Прага срещу премиера Бабич"}
{"url": "https://news.bg/world/stefani-stancheva-pokori-harvard.html", "text": "Стефани Станчева е на 33 и вече е професор в Харвард и съветник на френското правителство. Наскоро престижният вестник \"Монд\" я обяви за най-добрия млад икономист.Стефани е професор и преподавател по икономика в Харвард. Списание \"Икономист\" я определя като един от най-добрите млади икономисти на десетилетието, а в края на май френския вестник \"Монд\" я поставя на първо място, отбелязва бТВ.\"Мисля, че това, което им хареса, са разузнаванията ми по темата за данъците, неравенствата. Никога не ми е било цел да стигна до Харвард, винаги ми е било цел да правя добра научна работа, да правя колкото се може по-добра научна работа\", споделя проф. Стефани Станчева, преподавател по икономика в Харвард.Преподавателката в Харвард е родена в Кричим, когато е на три - семейството й напуска страната.\"Пътят беше доста дълъг, аз съм родена в България, живяла съм в Германия, Франция, учих в Париж и после в САЩ, така че беше доста дълъг път и бих казала с доста работа и доста труд\", спомня си проф. Станчева.На 18 печели пълна стипендия в Кеймбридж, продължава образованието си в Масачузетския технологичен университет, където на 31 става професор. Избрана е за преподавател в Харвард, сред стотици други кандидати.\"Мисля, че шансът е много малък и затова човек трябва да се чувства невероятно щастлив и трябва да го използва, за да направи нещо добро\", обясни проф. Стефани Станчева.Освен успехи в научната кариера, тя съветва френското правителство по икономическите въпроси.Изследванията й са фокусирани върху дългосрочните последици от данъчната политика. Иска да работи за подобряване на икономиката ситуация у нас.\"Един от големите проблеми е, че в България има доста корупция и това е трудно да се изследва, защото корупцията е нещо скрито, но се усеща на много нива, и това е проблем за много реформи\", казва Стефани.И не изключва и възможността някои ден да се върне да живее в България.\"Какво бих променила в България?! Искам да каже, че това е една страна, която страшно много обичам и искам българите да живеят много по-добре. Много искам да променя това, че младите хора отиват в чужбина и не се връщат. И затова бих искала да направя България по-атрактивна за младите хора\", обясни младата проф. Станчева.", "date": "2019.06.23", "title": "Стефани Станчева покори Харвард"}
{"url": "https://news.bg/world/tramp-se-protivopostavil-na-savetnitsite-za-udarite-po-iran.html", "text": "Президентът на САЩ Доналд Тръмп решил да не напада Иран в опозиция на съветите от неговите помощници по националната сигурност, съобщи в неделя в. \"Уолстрийт джърнъл\" Тръмп казал на \"довереник\", че \"тези хора искат да ни подтикнат към война, и това е толкова отвратително\", твърдейки, че САЩ не се нуждаят от повече войни. Тръмп също така твърдял, че броят на потенциалните жертви при удар срещу Иран ще има по-силно въздействие върху местните избиратели, отколкото цената на американския безпилотен самолет, свален от Техеран по-рано тази седмица. \"Той отбеляза, че всеки от тези иранци има семейства, което означава, че ще бъдат засегнати още стотици\", се казва в доклада.Междувременно президентът обеща нови санкции срещу иранското правителство, които трябва да бъдат обявени в понеделник.", "date": "2019.06.23", "title": "Тръмп се противопоставил на съветниците за ударите по Иран"}
{"url": "https://news.bg/world/oae-iska-politichesko-reshenie-na-krizata.html", "text": "Напрежението в Близкия изток може да бъде разрешено единствено по политически път, заяви в неделя държавният министър на външните работи на Обединените арабски емирства (ОАЕ) Ануар Мухаммад Гаргаш.\"Напрежението в Персийския залив може да бъде разрешено само политически. Кризата, която е в процес на възникване, изисква колективно внимание, преди всичко за деескалация и намиране на политически решения чрез диалог и преговори\", отбеляза топ дипломатът.По-рано Иран заяви, че всяка война в региона не може да бъде овладяна, ако ситуацията с американските безпилотни самолети се ескалира допълнително.", "date": "2019.06.23", "title": "ОАЕ иска политическо решение на кризата"}
