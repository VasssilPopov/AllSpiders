{"url": "https://news.bg/world/nadlar-chaka-ni-diktatura-ako-tramp-ostane-na-vlast.html", "text": "Чака ни диктатура, ако президентът Доналд Тръмп остане на власт и не бъде осъден. Това заяви конгресменът демократ Джери Надлър в поредния ден от течащата процедура по импийчмънт в Сената на САЩ.Той се възмути от опитите на Белия дом да пречи на процедурата, като се противопоставя на призовките към свидетели.Така, важна информация не може да достигне до Конгреса.Затова гласуваме за импийчмънт, каза Надлър.Републиканците се надяват процесът срещу Тръмп да приключи до края на седмицата.Ръководството на Републиканската партия в Сената е уверено, че имат достатъчно гласове за блокиране на исканията на демократите да се призоват нови свидетели на импийчмънт процеса срещу президента Доналд Тръмп, информира Axios.Според Axios най-малко 51 сенатори ще гласуват в петък против призоваване на нови свидетели на процеса.Първи в списъка на демократите със свидетелите е бившият съветник по националната сигурност Джон Болтън, който официално беше предупреден от Белия дом да не публикува книгата си, в която Болтън пише, че Тръмп директно свързва отлагането на военна помощ за Украйна с условие украинското правителство да разследва Джо Байдън.Започна третата фаза от импийчмънта. След като общо шест дни говориха прокурорите и защитата, в сряда сенаторите започнаха да задават въпроси. Днес сенаторите ще продължат да задават въпроси по време на процеса.Най-проблемният въпрос е битката между демократите и републиканците за призоваване на нови свидетели.", "date": "2020.01.30", "title": "Надлър: Чака ни диктатура, ако Тръмп остане на власт "}
{"url": "https://news.bg/world/berlin-s-bezpretsedentna-initsiativa-broi-bezdomnitsite.html", "text": "Берлин с безпрецедентна инициатива - преброява бездомниците в германската столица, информира ДПА.Изчислено е, че между 6000 и 10 000 души са бездомни в Берлин. Но амбициозната инициатива, подета в сряда, има за цел установяване на точния брой на бездомниците.Между 22,00 часа в сряда и 01,00 часа в четвъртък 2600 доброволци, много от тях студенти, излязоха на улицата и започнаха да преброяват бездомните хора в германската столица.Преброяването трябва да покрие целия град.Инициативата е организирана от берлинския сенат под името \"Нощ на солидарност\". Целта е по-добро разпределение на ресурсите за подпомагане на тези, които живеят на улицата.Това е първият опит за преброяване на бездомното население в голям германски град.Докато повече от 3700 души се регистрираха да участват в преброяването, само 2600 доброволци са взели участие.В някои райони на града доброволците са били придружавани от социални работници. Студентите са помолени да използват въпросници, за да научат повече за бездомниците. Включва информация като възраст, пол, произход и ситуацията на улицата.Резултатът ще бъде обявен на 7 февруари.", "date": "2020.01.30", "title": "Берлин с безпрецедентна инициатива – брои бездомниците"}
{"url": "https://news.bg/bulgaria/pristignaha-kitovete-za-diagnostika-na-koronavirusa.html", "text": "Националният център по заразни и паразитни болести пристигнаха китовете (комплет инструменти) за генетична диагностика чрез real-time PCR на коронавирус 2019-nCoV.Te бяха заявени от Националния център преди 3 седмици и са синтезирани на основание доказаните вируси от Китайския център за контрол и превенция на заболяванията.България е една от първите държави, заявила и вече получила китове за диагностика на коронавирус.Реактивите са предназначени за доказване на заболяването, причинено от коронавирус 2019-nCoV, само при хора, които са с изявена клинична картина на тежка пневмония и дихателна недостатъчност.Вчера стана ясно, че трима български граждани - две жени и един мъж, са хоспитализирани и се наблюдават в съмнение От здравно министерство обаче призоват да не се създава паника.", "date": "2020.01.30", "title": "Пристигнаха комплектите за диагностика на  коронавируса "}
{"url": "https://news.bg/bulgaria/kaufland-e-top-rabotodatel-v-balgariya-za-vtora-poredna-godina-1.html", "text": "Водещата компания в сектора за модерна търговия Kaufland България за втора поредна година бе сертифицирана като \"Топ работодател\" от престижния международен независим институт Top Employers Institute. По този начин Kaufland се нарежда сред водещите компании в Европа, които прилагат високи стандарти в управлението на човешкия капитал, условията на труд и развитието на своите служители.\"За нас е чест, че за втора поредна година сме отличени като топ работодател. Kaufland е лидер в сектора за модерна търговия, а с екипа ни от над 6000 човека, ние сме един от най-големите работодатели в България. Сертификацията \"Топ работодател\" потвърждава високите стандарти в управлението на човешките ресурси, които прилагаме и непрекъснато се стремим да подобряваме. Наша цел е да бъдем един от най-атрактивните работодатели в България. Това признание е доказателство, че с отличните условия на труд, с програмите ни за обучение и възможностите за развитие, които предлагаме, ние наистина сме един от най-добрите работодатели в страната\", коментира Милена Караилиева, директор \"Човешки ресурси\" на Kaufland България.Отличието Top Employer е присъдено на Kaufland България и на всички останали държави от семейството на компанията. По този начин освен топ работодател в България, Kaufland за втора поредна година е и топ работодател в Европа - признание за отдадеността на компанията за развитието на нейните служители.Kaufland получава сертификацията след детайлен мониторинг на процесите в компанията. Оценката се изготвя от международно жури от независими експерти след почти 6-месечен анализ на база въведените от работодателя концепции, процеси и инструменти за управление на човешките ресурси. Универсалният на глобално ниво метод за сертифициране на Top Employers Institute се прилага в 119 държави по света, като до момента институтът е сертифицирал над 1600 организации.Тазгодишните резултати за работата на Kaufland България показват, че спрямо миналата година компанията значително е подобрила представянето си във всички 10 категории, които подлежат на оценка - \"Стратегия за таланти\", \"Планиране на персонала\", \"Подбор\", \"Въвеждане в работата\", \"Обучение и развитие\", \"Управление на представянето\", \"Развитие на ръководни кадри\", \"Кариерно планиране и определяне на заместници\", \"Компенсации и придобивки\", \"Корпоративна култура\".Основен фокус в работодателската мисия на Kaufland е да инвестира и развива хората си. Като част от големия екип на компанията всеки човек получава международен опит, шанс за допълнителна квалификация в рамките на компанията, прозрачна обратна връзка за своята работа, менторство и участие в обучителни програми, които да повишат неговите опит и познания.Kaufland България има редица кариерни програми - стажантска програма, програма за дуално обучение и лятна практикантска програма, насочена към ученици, които завършват средното си образование. В края на 2018 г. Kaufland България дава началото и на най-мащабния си и иновативен проект \"Управители на бъдещето\". Програмата е насочена към хора с образование и с малко или никакъв опит - дипломанти от университетите или студенти, на които предстои да се дипломират в следващите няколко месеца. След 12-месечно обучение в различни звена на компанията в страната и в чужбина младите специалисти получават възможност да заемат експертна или ръководна позиция в компанията. Още от самото начало участниците са на стандартен постоянен трудов договор и получават възнаграждение за целевата си позиция. До момента в програмата има 17 участници, 8 от които вече са стартирали на целевата си позиция.Kaufland България продължава да инвестира в здравето на своя екип чрез специална програма, която цели да стимулира служителите да водят активен и балансиран начин на живот. Програмата включва пакет от социални придобивки като допълнително здравно осигуряване, спортна карта, редица спортни събития и информационни кампании, свързани с редовната профилактика и превенция на служителите.", "date": "2020.01.30", "title": "Kaufland е топ работодател в България за втора поредна година"}
{"url": "https://news.bg/world/sasht-nalozhiha-sanktsii-na-yadrenata-organizatsiya-na-iran.html", "text": "САЩ наложиха санкции на Организацията за атомна енергия на Иран и нейния топ представител, обяви американското Министерство на финансите, но източници съобщиха, че Вашингтон ще позволи на руски, китайски и европейски компании да продължат да работят по ирански ядрени проекти, за да попречи на страната да разработи атомно оръжие, информира \"Ройтерс\".Администрацията на президента Доналд Тръмп ще позволи на неамерикански фирми да работят с Организацията за атомна енергия на Иран и няма да бъдат обект на санкции, подчертаха източниците, пожелали анонимност.Привилегията е подновена за 60 дни и тя ще позволи продължаване на дейността в изследователския реактор за тежка вода \"Арак\", АЕЦ \"Бушер\", Техеранския изследователски реактор и други инициативи за ядрено сътрудничество.\"Държавният департамент и Министерството на финансите имаха различни мнения. Финансовото министерство спечели. Няма апетити за нови санкции, така че това е изненада, но други спорят, че тези изключения са важни, за да се предотврати разпространението на ядрени оръжия\", коментира западен дипломат, запознат с въпроса.Али Акбар Салехи, директор на Организацията за атомна енергия на Иран, и самата организация са санкционирани от САЩ, пише на сайта на американското финансово министерство.Американският специален представител за Иран Браян Хук се очаква да даде пресконференция и да говори за изключенията и новите санкции.През ноември 2019 г. Вашингтон прекрати срока на изключения от санкции, свързани с иранския ядрен обект \"Фордо\", след като Техеран възобнови обогатяването на уран.Решението да се наложат санкции на Салехи и Организацията за атомна енергия на Иран ще засегне ядрената програма на страната за мирни цели, включително и закупуването на части за ядрените обекти.Дипломатът каза, че САЩ вероятно ще удължат изключението за АЕЦ \"Бушер\", защото засегнатата руска компания доставя ядрено гориво за американски обекти.", "date": "2020.01.30", "title": "САЩ наложиха санкции на ядрената организация на Иран"}
{"url": "https://news.bg/int-politics/turtsiya-predpriema-dopalnitelni-merki-sreshtu-napadeniyata-v-idlib.html", "text": "Турция ще предприеме допълнителни мерки срещу нападения, насочени срещу нейни сили и цивилни лица в северозападната сирийска провинция Идлиб, заяви Съветът за национална сигурност в четвъртък след близо 5-часово заседание, председателствано от президента Реджеп Ердоган, съобщава \"Ройтерс\".Бомбардировки от подкрепяни от Русия сирийски правителствени сили в Идлиб предизвикаха тревога за нова бежанска вълна към Турция.В сряда Ердоган заяви, че Анкара губи търпение с нападенията в Идлиб и че Русия нарушава споразумения, насочени към преодоляване на конфликта там.\"Ангажиментът на страната ни е да предприеме допълнителни мерки срещу терористичните атаки, които продължават да са насочени към нашите сили за сигурност и цивилното население в различни части на Сирия, а именно Идлиб, въпреки споразуменията със страни, действащи в Сирия\", заявява съветът в изявление.", "date": "2020.01.30", "title": "Турция предприема допълнителни мерки срещу нападенията в Идлиб"}
{"url": "https://news.bg/int-politics/beshe-ustroeno-shou-rusiya-za-izgonvaneto-na-diplomatite-i-ot-balgariya.html", "text": "България в ситуацията с  устрои шоу и информационна кампания. Това обяви говорителката на руското външно министерство Мария Захарова, цитирана от руските медии.На 24 януари България изгони двама руски дипломати. Според руските власти българските им колеги не са предоставили никакви доказателства, че руснаците са извършвали каквато и да е дейност у нас, която противоречи на техния статут.\"Противно на общоприетата практика в подобни случаи, от събитието беше направена информационна кампания, медиен повод. Ние разполагаме с основно доказателство за това: посолството на Русия беше уведомено за това решение, едва след като тази информация беше разпространена в медиите. Всякакви материали, доказателства, основания, които са послужили за повод за приемането на подобни решения или вината на тези хора, не бяха представени. Всичко това е пиар кампания. Беше устроено такова шоу\", подчерта Захарова.По думите ѝ в руското външно ведомство са видели \"умишлено желание и намерение за нарушаване на прилагането на постигнатите в последно време двустранни договорености и просто да се отрови атмосферата на приятелство и взаимноизгодно взаимодействие и уважение между двете страни, което трябва да надделява между нашите страни и народи\", настоя още тя.Външното министерство на Русия си запазва правото на отговор, предупреди Захарова и добави, че цялата отговорност за провокативните стъпки била на България.Обявените за персона нон грата двама руски дипломати напуснаха България.Междувременно говорителката на Министерството на външните работи на Русия припомнила, че на 23 януари българската прокуратура  във връзка с отравянето на оръжейния търговец Емилиян Гебрев през 2015 г.\"Като се има предвид една много неясна, така наречена доказателствена база и изводи в духа на highly likely (много вероятно), тази история се разглежда като нищо повече от още един елемент от антируската кампания, зад която очевидно стоят някакви представители на политическата върхушка на тази страна, въпреки факта, че ние развиваме взаимноизгодни отношения\", добави Захарова.", "date": "2020.01.30", "title": "\"Беше устроено шоу\": Русия за изгонването на дипломатите ѝ от България"}
{"url": "https://news.bg/int-politics/sasht-iskat-da-razpolozhat-peytriat-v-irak.html", "text": "САЩ искат от Ирак разрешение за разполагане на системи \"Пейтриът\"на територията му, за да защитят американските военни цели от потенциални атаки, коментира председателят на комитета на началниците на щабове на въоръжените сили на САЩ Марк Мили на съвместна пресконференция в Пентагона с министъра на отбраната Марк Еспър, съобщава ТАСС.Еспър отбелязва, че е поискано разрешение на иракските власти за разполагане на системите.\"Работим с правителството на Ирак по това, което току-що казахте\", допълва Мили.Военнослужещите, страдащи от травматични мозъчни наранявания след ракетните удари на Иран срещу база в Ирак, досега са диагностицирани като леки случаи, коментира Мили, цитиран от \"Ройтерс\".\"Диагнозата, която поставяме досега за всички хора, диагностицирани до момента, е \"лека травматична мозъчна травма. Това е диагнозата, която ни е докладвана досега\", допълва той.", "date": "2020.01.30", "title": "САЩ искат да разположат \"Пейтриът\" в Ирак"}
{"url": "https://news.bg/bulgaria/mazh-pochina-v-ruse-zaradi-dvustranna-pnevmoniya.html", "text": "49-годишен мъж е починал в Университетската болница \"Канев\" в Русе след усложнение от грип. Това съобщи д-р Ирена Панджарова от интензивното терапевтично отделение към лечебното заведение в града.Тя обясни, че мъжът е бил приет на 26 януари в Специализираната болница за активно лечение на пневмофтизиатрични заболявания като поясни, че той е развил двустранна пневмония, която е потенциално фатално усложнение.Въпреки приложеното лечение на 28 януари, мъжът е починал. Д-р Панджарова обясни, че заболяването е започнало два-три дни преди пациентът да бъде приет в тубдиспансера, като няма информация дали е провеждал самолечение. Бързият тест е показал, че грипът е от тип \"А\".Д-р Панджарова каза още, че досега в отделението са лекувани от грип две жени. Едната е изписана, а другата е в болницата, като е в добро състояние. Тя препоръча при заболяване от грип да се търси веднага лекарска помощ, защото никой не може да предвиди кога състоянието ще се усложни.Директорът на Регионалната здравна инспекция в крайдунавския град д-р Маргарита Николова коментира, че в Русенско се повишава броят на болните от грип и остри респираторни заболявания. Досега в инспекцията са регистрирани четири случая на грип.Тя обясни, че Регионалното оперативно бюро за борба с грипа и острите респираторни заболявания ще заседава утре. Д-р Николова каза, че се наблюдава отсъствие на много ученици от учебни занятия, както и деца от детските градини и ясли. Повечето от тях не са болни, но родителите от притеснение да не се заразят превантивно са ги оставили вкъщи.", "date": "2020.01.30", "title": "Мъж почина в Русе  заради двустранна пневмония"}
{"url": "https://news.bg/politics/bnb-poluchi-privetstvie-i-stanovishte-ot-etsb-za-uredbata-lev-evro.html", "text": "Българската народна банка - БНБ получи от Европейската централна банка - ЕЦБ официално становище относно допълнението в Закона за Българската народна банка, свързано с уредбата на валутния курс между лева и еврото (Становище CON/2020/5 на Европейската централна банка относно правомощията на БНБ за налагане на санкции в рамките на тясното сътрудничество и официалния валутен курс на българския лев).В становището си ЕЦБ приветства новата разпоредба на член 29, алинея 3 от Закона за Българската народна банка, която съответства на процедурите съгласно Резолюцията за ERM II и Споразумението между централните банки относно ERM II.ЕЦБ приветства обстоятелството, че със законопроекта се уточняват правомощията на БНБ за налагане на санкции, за да се съгласува напълно българското национално право с обхвата на правомощието на ЕЦБ да налага санкции съгласно член 18 от Регламент (ЕС) № 1024/2013.По-специално, ЕЦБ приветства обстоятелството, че със законопроекта от БНБ се изисква да изпълнява всички искания на ЕЦБ за налагане на санкции за нарушения на административни актове на БНБ, издадени по искания на ЕЦБ, посочени в член 121б, алинеи 1—4 от Закона за кредитните институции.Пълният текст на становището на Европейската централна банка може да бъде .", "date": "2020.01.30", "title": "БНБ получи приветствие и становище от ЕЦБ за уредбата лев-евро"}
{"url": "https://news.bg/int-politics/700-hil-dushi-byagat-kam-turtsiya-zaradi-napadeniyata-na-siriyskoto-pravitelstvo-v-idlib.html", "text": "Специалният представител на САЩ за Сирия Джеймс Джефри обяви, че правителството на Сирия е извършило 200 въздушни удара \"главно срещу цивилни\" през последните три дни в провинция Идлиб, като добави, че ситуацията в региона е принудила 700 000 души да побегнат към турската граница.\"700 000 души, които вече са вътрешно разселени, се придвижват отново към турската граница, което след това ще създаде международна криза\", твърди Джефри, цитиран от световните осведомителни агенции.Преди това на 12 януари в град Идлиб влезе в сила спиране на огъня. Въпреки това насилието в провинцията продължи, като беше съобщено за множество нападения. На 17 януари ръководителят на Агенцията за правата на човека към ООН Мишел Бачелет заяви, че \"цивилни все още са убивани ежедневно при ракетни удари както от въздуха, така и от земята\".", "date": "2020.01.30", "title": "700 хил. души бягат към Турция заради нападенията на сирийското правителство в Идлиб"}
{"url": "https://news.bg/bulgaria/predizvikatelstvata-pred-sigurnostta-zasegna-radev-pred-poslanitsite-u-nas.html", "text": "Предизвикателствата пред сигурността. Това бе една от основните теми, които засегна президентът Румен Радев в речта си по време на традиционния прием за ръководителите на дипломатическите мисии, акредитирани у нас.Истинското предизвикателство пред многостранната дипломация са изкушенията от едностранни действия, от които произтичат рискове за сигурността, каза той.Президентът припомни, че от трибуната на 74-ата сесия на ООН е призовал отново за утвърждаване на принципите на многостранната дипломация.По думите му диалогът и сътрудничеството нямат алтернатива при решаването на предизвикателствата, пред които е изправен светът, сред които конфликти, терористични акции, религиозен фундаментализъм, климатични промени, защита на правата на човека, борбата с бедността и неравенствата.Като основен приоритет на българската външна политика държавният глава открои засилването на конструктивния глас на България в Европейския съюз за утвърждаване на единството, преодоляване на различията, търсене на рационални пътища за решаване на общите предизвикателства.По думите му, за да преодолеем вътрешните за съюза различия са нужни и сътрудничество в образованието, научните изследвания, които са гарант за икономически просперитет.Радев посочи, че Западните Балкани ще бъдат и занапред сред водещите за страната ни теми в международен план. \"Ние продължаваме с всички възможни действия и инициативи да връщаме европейския и не само фокус върху този регион, без който не може да има сигурна, стабилна и просперираща Европа\", подчерта държавният глава.Пред дипломатите президентът изтъкна и интензивния стратегически диалог на България със САЩ, издигането на нивото на партньорство с Китай, ползотворните отношения с Русия в редица области и интензифицирането на българо-японските отношения, както и отношенията с останалите региони - Латинска Америка, Близкия Изток, Северна Африка, Индия и Централна Азия.Държавният глава благодари на дипломатите за положените усилия и постигнати резултати в развитието на отношенията на България.Ахмед Ал Мадбух - извънреден и пълномощен посланик на Палестина и доайен на дипломатическия корпус у нас също отправи приветствие към дипломатите.", "date": "2020.01.30", "title": "Предизвикателствата пред сигурността засегна Радев пред посланиците у нас "}
{"url": "https://news.bg/int-politics/iran-nastoya-novite-amerikanski-sanktsii-pokazvat-otchayanieto-na-sasht.html", "text": "Санкциите на САЩ, наложени на Организацията за атомна енергия на Иран и на нейния ръководител, показват отчаянието на Вашингтон. Това обяви говорителят на организацията, като добави, че гражданската ядрена програма на страната ще продължи с пълна сила, съобщава \"Ройтерс\".\"Налагането на санкции срещу Али Акбар Салехи и Организацията за атомна енергия на Иран е знак за отчаянието на Америка и е политическа игра, играна от Вашингтон. Тези санкции нямат стойност и са детски мерки\", настоя говорителят Бехрус Камалванди.\"Подобни мерки няма да окажат влияние върху ядрената ни програма и работата по гражданската ядрена програма на Техеран ще продължи с пълна сила въз основа на нуждите на Иран\", изтъкна още той.", "date": "2020.01.30", "title": "Иран настоя: Новите американски санкции показват отчаянието на САЩ"}
{"url": "https://news.bg/world/kamarata-na-predstavitelite-ogranichi-voennite-pravomoshtiya.html", "text": "Камарата на представителите (долната камара на американския Конгрес) ограничи военните правомощия в страната. Това стана след проведено днес гласуване, предаде АП. Контролираната от демократите камара днес одобри мерки за утвърждаване на властта на Конгреса при подобни акции.Гласуването завърши с 236 гласа \"за\" срещу 166 гласа \"против\".Камарата прие предложение за отмяна на разрешението на Конгреса през 2002 г. за войната в Ирак, както и план за предотвратяване на използването на средства за военни действия срещу Иран без одобрение от конгреса.Действията следват вота на Камарата от 9 януари, според който президентът Доналд Тръмп вече трябва да поиска одобрение от Конгреса, преди да се включи в по-нататъшни военни действия срещу Иран.Така, още веднъж се потвърждават опитите на демократите да възпират решения за военни действия на президента.Припомняме, че по-рано , че новите американски санкции показват отчаянието на САЩ. Санкциите на САЩ, наложени на Организацията за атомна енергия на Иран и на нейния ръководител, показват отчаянието на Вашингтон.Това обяви говорителят на организацията, като добави, че гражданската ядрена програма на страната ще продължи с пълна сила.\"Подобни мерки няма да окажат влияние върху ядрената ни програма и работата по гражданската ядрена програма на Техеран ще продължи с пълна сила въз основа на нуждите на Иран\", изтъкна още той.", "date": "2020.01.30", "title": "Камарата на представителите ограничи военните правомощия "}
{"url": "https://news.bg/world/prokuraturata-iska-uslovna-prisada-za-maykal-flin.html", "text": "Прокуратурата на САЩ поиска от съда условна присъда за Майкъл Флин, предаде CBS.  Това показва смекчаване спрямо предишното решение по делото. Предвижда се той да бъде осъден на 27 февруари.Припомняме, че в началото на годината, прокуратурата Той бе първият съветник по национална сигурност на американския лидер Доналд Тръмп.Държавното обвинение обяви пред федерален съдия, че Флин трябва да лежи 6 месеца в затвора, като се аргументира, че е отказал да поеме отговорност за действията си и е попречил на отделен криминален случай.Флин призна вината си на 1 декември 2017 г., че е излъгал ФБР за контактите си след президентските избори през 2016 г. с тогавашния руски посланик Сергей Кисляк.Преди година прокуратурата поиска по-лека присъда за Флин заради съдействието му по време на разследването на Робърт Мълър. Но сега обвинението направи обратен завой, след като Флин се е опитал да промени позицията си за вината и отделно е подкопал криминален случай с негов бизнес партньор.Присъдата ще бъде произнесена на 28 януари - 26 месеца след признаване на вината си, че е излъгал ФБР.", "date": "2020.01.30", "title": "Прокуратурата иска условна присъда за Майкъл Флин "}
{"url": "https://news.bg/int-politics/olivar-stoun-vizhda-tsenzura-v-holivud-filmi-s-kritiki-kam-armiyata-na-sasht-i-tsru-se-spirali.html", "text": "Американската филмова индустрия се промени до неузнаваемост след крайъгълната 2001-та година (след атентатите на 9/11). Това коментира американският режисьор Оливър Стоун пред руската държавна англоезична телевизия RT (бившата Russia Today), като продуцентите използвали финансови ограничения за цензуриране на филми, показващи в неблагоприятна светлина американските военни или ЦРУ.\"Може би през 1980-те години, когато направих \"Взвод\", \"Роден на четвърти юли\" и \"Небе и Земя\", бих могъл да го направя, защото това беше малко по-разхлабена система\", изтъква кинорежисьорът, споменавайки известните си филми.След като падна \"Желязната завеса\" и Студената война приключи, нещата не са се променили към по-добро, смята Стоун.\"Моята филмова кариера пострада, защото понякога казвах неща, които американските продуценти мразят да чуват\", разкри той и добави, че онези, които спонсорират филмови продукции, понякога прибягват до \"икономическа цензура\".Холивуд се промени след 2001 г. Той стана по-цензуриран. Военните, ЦРУ, описанията на тези организации бяха много благоприятни, отбелязва още той.\"Можете да намалите бюджетите ... да кажем, че искате да направите филм, критикуващ американската военни, например история за войната в Ирак или история на ужасите, които наскоро се случиха в Ирак ... Такива истории няма да могат да бъдат разказани\", обясни той.Стоун, който е печелил най-престижните филмови награди, е подлаган на масови критики за антивоенните си драми, а наскоро за поредица от филми, поставящи под въпрос широко разпространения западен разказ за катаклизмите в Украйна, както и за ексклузивни интервюта с руския президент Владимир Путин.", "date": "2020.01.30", "title": "Оливър Стоун вижда цензура в Холивуд, филми с критики към армията на САЩ и ЦРУ се спирали"}
{"url": "https://news.bg/crime/bivshiyat-shef-na-vik-pernik-i-bivshiyat-i-d-kmet-izlizat-na-svoboda.html", "text": "Бившият шеф на ВиК-Перник Иван Витанов и бившият и.д. кмет Севделина Ковачева излизат на свобода.Това стана ясно след продължило 5 часа заседание на Специализирания наказателен съд, предаде bTV.На Витанов е наложена мярка парична гаранция в размер на 1000 лв., а на Ковачева - подписка.Според съда, събраните от прокуратурата доказателства са минимални.Решението на съда подлежи на обжалване.Припомняме, че Специализираната прокуратура  искане за постоянен арест.Те са обвинени за извършени престъпления, свързани с водната криза в региона.На 27 януари, че Припомняме, че още през ноември миналата година, когато започна водната криза в града. Като причина за отстраняването му беше посочено късното уведомяване за проблема с водата, както и липсата на достатъчно информация, което е довело до напрежение сред хората.За кризата с водата в Перник се разбра дни след местните избори, които бяха спечелени от БСП и Станислав Владимиров. Той обаче е категоричен, че вина носят управляващите и . Кризата струва постовете както на областния управител Ирена Соколова, така и на .Напомняме, че заради водната криза в Перник бе арестуван, бившия екоминистър Нено Димов, а в петък на10 януари, , която беше приета от премиера Бойко Борисов.На Витанов е наложено задържане под стража до 72 часа, съобщиха от спецпрокуратурата и обещаха още днес да има официална информация по случая.Освен Витанов в следствения отдел на прокуратурата е бил призован и зам.-кмет на Перник.", "date": "2020.01.30", "title": "Бившият шеф на ВиК-Перник и бившият и.д. кмет излизат на свобода"}
{"url": "https://news.bg/bulgaria/api-vnimavayte-za-sroka-na-validnost-na-vinetkite-za-tirove.html", "text": "Потребителите, които плащат електронни винетки чрез банков трансфер, трябва да внимават при въвеждането на данните за срока на тяхната валидност, когато се отнасят за тежкотоварни превозни средства. За това предупреждават от Агенция \"Пътна инфраструктура\".Последната дата, от която може да бъде активирана месечна винетка за МПС над 3,5 тона, не трябва да е по-късна от 1 февруари, а последната дата, от която може да бъде активирана седмична винетка - не по-късна от 23 февруари.От Пътната агенция напомнят, че от 1 март камионите над 3,5 т ще преминат от е-винетки на тол такси и ще плащат за изминато разстояние. Поради тази причина след 1 февруари няма да се активират месечни винетки за тежкотоварни превозни средства, а след 23 февруари - седмични. От 24 до 29 февруари за автомобилите над 3,5 тона ще могат да се купуват само дневни електронни винетки, чиято продажба ще бъде преустановена в 23:59 часа на 29 февруари.В случай че в таблицата, която се попълва при плащане на е-винетка по банков път, има сгрешени данни за срока на валидност на винетката дори само на едно тежкотоварно превозно средство, електронната система няма да може да активира платените такси за всички леки или тежкотоварни превозни средства в нея, поясняват от АПИ. В същото време ще бъде генериран PAY код, с който плащането ще може да се осъществи.", "date": "2020.01.30", "title": "АПИ: Внимавайте за срока на валидност на винетките за тирове"}
{"url": "https://news.bg/world/meditsinska-sestra-v-germaniya-obvinena-v-opit-za-ubiystvo-na-pet-bebeta-s-morfin.html", "text": "Медицинска сестра в Германия е арестувана по подозрение в отравяне на пет преждевременно родени бебета с морфин, съобщи полицията, цитирана от АФП.Бебетата са живи.Жената е задържана в сряда, след като разследващи са открили спринцовка с мляко и следи от морфин в шкафчето й в университетската болница в Улм, Южна Германия.Бебетата, които са били на възраст между един ден и пет седмици и са били в едно и също отделение, внезапно са развили дихателни проблеми \"почти по едно и също време\" в ранните часове на 20 декември 2019 г., обясни шефът на полицията в града Бернхард Вебер.Той поясни на пресконференция, че само своевременната намеса на медицинския персонал е помогнала за спасяването на живота на бебетата.Лекарите не очакват бебетата да получат трайни увреждания.От прокуратурата обявиха, че на младата медицинска сестра ще бъдат повдигнати пет обвинения в опит за убийство и нанасяне на телеснa повредa. Тя отрича да е наранила бебетата.Първоначално в болницата са подозирали, че бебетата са хванали инфекция, но впоследствие е изключено след тест на урината. Тестът е показал следи от морфин, въпреки че на две от бебетата не е било предписвано обезболяващото.Болницата уведомила полицията на 17 януари.Проверява се психологическото състояние на медицинската сестра.Инцидентът връща спомените за  за убийството на 85 пациенти със смъртоносна инжекция между 2000 г. и 2005 г.", "date": "2020.01.30", "title": "Медицинска сестра в Германия обвинена в опит за убийство на пет бебета с морфин"}
{"url": "https://news.bg/int-politics/obviniha-rusiya-za-izbiti-tsivilni-v-idlib-pri-vazdushni-udari-tya-otricha.html", "text": "При въздушни удари са били убити 10 цивилни близо до пекарна и лечебно заведение в контролираната от бунтовниците провинция Идлиб, докато сирийските правителствени сили продължиха сухопътната офанзива, съобщават световните осведомителни агенции.Сирийският център за наблюдение на човешките права, чието седалище е във Великобритания, уточни, че руски военни самолети са ударили град Ариха в Идлиб, но руското военно министерство заяви, че тяхната авиация не била изпълнявала никакви бойни задачи в този район на Сирия.Правителството и неговите руски съюзници засилиха смъртоносните си бомбардировки срещу последния голям бастион на бунтовниците, като бавно напредват в него от юг.Контролираната от бунтовниците територия се сви до малко над половината от провинция Идлиб, заедно с откъслечни територии от съседните провинции Алепо и Латакия, след поредица от териториални придобивки от страна на сирийското правителство.В кампанията лоялните на Дамаск сили вчера отвоюваха обратно стратегическия северозападен град Маарет ал Нуман.По-рано днес въздушни удари на Русия са поразили близо до пекарна и клиниката Ал Шами в Ариха, която сега не функционира, уточниха от Сирийския център за наблюдение на човешките права.От сирийския център уточняват, че определят чии самолети са извършили въздушните удари според типа, местоположението, поведението на самолетите и боеприпасите.Лекар, покрит с прах, е избягал след удара от клиниката, крещейки, като бомбардировката частично е повредила стените на лечебното заведение, уточнява кореспондент на \"Франс прес\".Наблизо три цели сгради са рухнали и няколко превозни средства са били превърнати в неузнаваеми останки.Чул се е плач на жени и деца, докато спасителите са търсили хора под развалините.Парамедикът Туфик Саадо заяви, че е бил в медицинското заведение, когато три въздушни удара са опустошили района.Последните смъртни случаи довеждат до 21 броя на цивилните, убити от руските въздушни удари в Идлиб вчера и днес, отбелязаха от сирийския център.По-рано този месец Русия отрече да е започнала каквито и да е бойни операции в региона, след като на 12 януари влезе в сила примирие, което договори с Турция, която подкрепя бунтовниците. Но примирието оттогава се нарушава, а броят на съобщените руски нападения рязко се увеличи в район, доминиран от джихадистите от алианса \"Хаят Тахрир ал Шам\".", "date": "2020.01.30", "title": "Обвиниха Русия за избити цивилни в Идлиб при въздушни удари, тя отрича"}
{"url": "https://news.bg/bulgaria/karakachanov-vazlozhi-proverka-po-sluchaya-s-gen-tsanko-stoykov.html", "text": "\"Разпоредил съм на началника на отбраната да направи служебна проверка кога са пристигнали писмата с искания и кога са връщани отговорите - въобще всички подробности по темата.\"В това увери вицепремиерът и военен министър Красимир Каракачанов пред журналисти преди участието си в ресорната комисия в отговор на въпрос дали знае за разследването на  и че е подслушван с приложени специални разузнавателни средства.Каракачанов не знае какво щяло да подобри решението за проверка на писмата, но поне щял да бъде по-информиран за случващото се. Според него понякога не се правят неща да променят нещо, а за да са по-добре информирани хората.Самият той не е знаел за това, че има досъдебно производство и не може да си го обясни. \"Не съм знаел това, аз го прочетох онзи ден, както и вие вероятно сте го видели\", сподели вицепремиерът, според когото шефът на ВВС Цанко Стойков също не знаел за това.Каракачанов не е правил разследване, но от разговора в записите гласовете лесно се различавали - единият бил на президента, а другия на Цанко Стайков.На въпрос каква ще бъде съдбата на генерала, военният министър изтъкна, че ще се изчакат резултатите от проверката. \"Не мога да ви кажа каква ще бъде съдбата му, тъй като не съм информиран\", подчерта Каракачанов.По думите му служебната проверка трябвало да установи дали има умишлено задържане на информация и д. \"Просто все пак трябва да знам и аз, а няма как аз да се заровя в документите и аз да търся. За това съм разпоредил проверка от прекия му началник - началникът на отбраната\", каза в заключение военният министър.Припомняме, преди няколко дни от прокуратурата разпространиха записи - част от разследване срещу шефа на ВВС генерал Цанко Стойков, като първият разговор е с президента Румен Радев и касае проверка на Антикорупционната комисия за назначаването на съпругата на президента Десислава Радева.Разпространяването на записите от прокуратурата обосноваха с високият обществен интерес и като доказателства за исканото от главния прокурор тълкуване от страна на Конституционния съд на разпоредбите за имунитета на президента и вицепрезидента. От прокуратурата на обясниха обаче за какво е било самото разследване срещу ген. Стойков. ", "date": "2020.01.30", "title": "Каракачанов възложи проверка по случая с ген. Цанко Стойков"}
{"url": "https://news.bg/crime/otkriha-nezakonna-avtomorga-v-silistrensko.html", "text": "Откриха незаконен обект за разглобяване на автомобили в Силистренско, съобщи БНР.Това е станало при спецакция от служителите на Областната дирекция на МВР - Силистра и РИОСВ - Русе.Проверен е обект в района между селата Айдемир и Калипетрово, в който на площ от около 15 дка били разположени 40 разглобени леки автомобила. В складово помещение и извън него са открити около 20 двигателя, множество автомобилни части, гуми и други. На адреса са установени двама работници, които извършвали демонтажни работи.След направена проверка е изяснено, че собствениците на обекта - мъже на 32 години и на 31 години, нямат регистрирана фирма и извършват дейност, за която не притежават необходимите документи от екоинспекцията за работа с отпадъци.Констатираните нарушения са санкционирани по административен ред от РИОСВ - Русе.", "date": "2020.01.30", "title": "Откриха незаконна автоморга в Силистренско"}
{"url": "https://news.bg/regions/butilki-za-propan-butan-bez-dokumenti-otkriha-v-burgaski-benzinostantsii.html", "text": "Проверка в три бензиностанции и данъчен склад за гориво на територията на Бургаска област е извършена преди два дни.Акцията е проведена от служители на \"Икономическа полиция\" в ГДНП, Националната агенция за приходите, Главна дирекция \"Митническо разузнаване и разследване\" при Агенция \"Митници\" и Държавната комисия за метрологичен и технически надзор извършихаВ две от бензиностанциите са установени стелажи с бутилки за пропан-бутан, върху които липсват изискваните според нормативните документи данни за тяхната годност и съответствието им с техническите изисквания за тях. По време на инспекцията в една от бензиностанциите е констатирана разлика в наличностите на газ пропан-бутан от 371 кг, за което е съставен акт.При проверките са взети проби от течните горива на обектите (дизел и бензин), като предстои лабораторен анализ за качеството на горивото.За извършените проверки са съставени протоколи. Работата по случая продължава.", "date": "2020.01.30", "title": "Бутилки за пропан-бутан без документи откриха в бургаски бензиностанции"}
{"url": "https://news.bg/crime/2-godishno-dete-se-udavi-v-septichna-yama-v-plovdivsko.html", "text": "2-годишно дете от село Върбен, община Брезово, се е удавило в септична яма, съобщи bTV, позовавайки се на полицията в Пловдив.Детето живее в ромската махала на селото.По предварителни данни бабата на детето го извела на двора, но в някакъв момент го губи от поглед. Вероятно в това време детето е паднало в ямата.Районната прокуратура в Пловдив е започнала разследване за небрежност спрямо родителите.", "date": "2020.01.30", "title": "2-годишно дете се удави в септична яма в Пловдивско"}
{"url": "https://news.bg/world/2019-ta-e-nay-slabata-ikonomicheska-godina-na-sasht-pri-tramp.html", "text": "Умереният ръст на икономиката на САЩ продължи и в края на 2019 г., което е достатъчно за продължаване разширяването на американската икономика повече от 10 г., информират медии.Министерството на икономиката съобщи, че БВП на САЩ се е увеличил с 2,1% между октомври и декември 2019 г. През третото тримесечие САЩ също имаха икономически растеж от 2,1 на сто. Икономистите прогнозираха 2% ръст през четвъртото тримесечие на 2019 г.През цялата 2019 г. БВП на САЩ се увеличи с 2,3 на сто - най-слабата година в управлението на президента Доналд Тръмп и далеч от ключовото си обещание икономиката на Съединените щати да се разшири с 3-4%.Това също така е най-слабото представяне от 2016 г. През 2018 г. САЩ регистрираха икономически ръст от 2,9 на сто.Регистрираният икономически растеж е значително под целите на президента, което може да се окаже фактор по време на кампанията за преизбиране на Тръмп през ноември.Това са първите данни за БВП за последното тримесечие на 2019 г. Актуализирани данни за икономическото представяне на САЩ в края на годината ще бъдат представени на 27 февруари.", "date": "2020.01.30", "title": "2019-та е най-слабата икономическа година на САЩ при Тръмп"}
{"url": "https://news.bg/politics/danail-kirilov-podpisa-sporazumenie-s-trite-sindikata-kam-vedomstvoto.html", "text": "Министърът на правосъдието Данаил Кирилов подписа общо споразумение с трите синдиката към Министерството на правосъдието, съобщават от ведомството.Под документа положиха подписи председателите на Синдиката на служителите в затворите в България /ССЗБ/ Ивайло Григоров, на Сдружение \"Синдикат Охрана\" Петко Чалъков и на Синдикат на пенитенциарните служители Иван Иванов.Това е първият подобен общ документ, който урежда формите за сътрудничеството между министъра на правосъдието и синдикалните организации, начините за взаимодействие, както и условията за осъществяване на социална дейност.Целта е гарантиране и защита на социално- икономическите и професионални права и интереси на работещите в Главна дирекция \"Изпълнение на наказанията\" (ГДИН) и в Главна дирекция \"Охрана\"(ГДО). Регламентират се начините на взаимодействие за постигане на общи цели към подобряване на условията на труд на служителите и предотвратяване на конфликти чрез спазване на действащото законодателство. \"Споразумението е със срок 3 години, което дава стабилност на взаимоотношенията. Отстояването на правата на работещите в двете главни дирекции ще продължи в дух на взаимодействие и кооперативност\", заяви при подписването министър Кирилов.Той припомни, че тази година Министерството на правосъдието ще увеличи с 200 нови щатни бройки съставите на ГДИН и ГДО, каквото бе едно от исканията на синдикалните организации.Ресорният заместник-министър проф. Николай Проданов изтъкна, че постигнатото общо споразумение е правилният подход към синдикатите. От своя страна представителите на организациите дадоха заявка за общи действия и търсене на взаимен диалог с министерството при решаване на проблеми.Синдикатите към Министерството на правосъдието защитават интересите на своите членове в двете главни дирекции - ГДИН и ГДО. В тях членуват близо 3000 служители.На церемонията по подписването днес присъстваха още професионалните ръководства на двете дирекции и представители на управителните съвети на трите синдиката.", "date": "2020.01.30", "title": "Данаил Кирилов подписа споразумение с трите синдиката към ведомството"}
{"url": "https://news.bg/bulgaria/voyvodite-ubezhdavat-valchev-za-voennoto-obuchenie-v-uchilishte.html", "text": " във връзка с проблемите на предучилищното образование както и да бъдат платени таксите за образование на децата до 4-годишна възраст. Това съобщиха от пресцентъра на ВМРО.Децата трябва да бъдат подготвени. Не говорим за военно обучение в неговия традиционен смисъл, ще бъде съчетано със спорт, занимания по интереси, каза министър Вълчев по предложението на патриотите за вкарване в образователната система на предмета \"Военно обучение\"..Мисля, че за всичко намерихме общ език. Продължаваме в едно добро темпо да изпълняваме управленските приоритети. Това каза пред журналисти съпредседателят на ПГ \"Обединени патриоти\" и зам.-председател на ВМРО Искрен Веселинов след срещата.. През последната година и половина посетих много детски градини, в които на 100% са деца от т.нар. уязвими групи. Това, което видях там, е, че със сигурност се потвърждава тезата, че посещаването на детски градини е от изключителна важност за тези хора. Поддържането на националната идентичност никога не е преставало да бъде цел на образователната система. Това не става само с предмета \"Човек и общество\", то става чрез предмета история, литература, география и т.н. ", "date": "2020.01.30", "title": "Войводите убеждават Вълчев за военното обучение в училище"}
{"url": "https://news.bg/int-politics/sasht-ne-smyata-v-blizko-badeshte-da-izteglya-voyski-ot-siriya.html", "text": "САЩ няма да изтегля войските си от Сирия в близко бъдеще. Това обяви в четвъртък специалният представител на САЩ за Сирия Джеймс Джефри, съобщава ТАСС.\"Ние не планираме изтегляне на американски войски от Сирия в близко бъдеще\". В същото време той коментира, че американското военно присъствие в Сирия е в интерес на борбата срещу тероризма. \"В крайна сметка тяхната мисия (на американските войски) е да осигурят необратимото поражение на Ислямска държава. И... ще отнеме още малко време\".\"Голяма част от нашите усилия, насочени към победа на ДАЕШ в Сирия, са преди всичко да се държи ДАЕШ далеч от нефтените находища, чрез които тя финансира своя терор в продължение на години, а също и да гарантира че местните общности, които работят с нас срещу ДАЕШ, разполагат с ресурси да продължат борбата и да осигурят себе си, тъй като те са под натиск не само от ДАЕШ, но, разбира се, от режима на Асад\", допълва дипломатът.Противодействие на сирийските правителствени сили по границата на зоната за деескалация на Идлиб означава, че Дамаск се стреми към военна победа, а не към компромисно решение, добави Джефри.\"Всички сме в шок и ужас, както отбелязаха държавният секретар Помпео и други от Вашингтон от безкомпромисното нападение на Асад срещу Идлиб с подкрепата на Русия и Иран. Тази офанзива означава, че режимът на Асад не иска компромисно решение, а вместо това търси военна победа\", обяснява тойПо думите му, \"признаваме, че в Идлиб има терористи\" и подчертава, че сред тях има групи, признати за терористични и от САЩ, и от ООН, а Вашингтон също проведе военни операции срещу редица от тях.\"Независимо от това, никоя от тях по никакъв начин не е представлявала заплаха от Идлиб към руската или сирийската армия. Ние много внимателно следихме изявленията на Русия, че тези хора извършват атаки, а Русия и сирийският режим реагират само на това. Това не е вярно.\"Понякога има малък брой атаки без последствия, например дронове летят от Идлиб и т.н., но те са абсолютно незначителни и редки, от тях има малки щети и няма  изобщо жертви или са много малко. Това просто се използва като извинение\", коментира Джефри.Той добави също, че каналите за предотвратяване на инциденти между САЩ и Русия в Сирия работят ефективно на всички нива. \"Ние работим за предотвратяване на инциденти с Русия в Сирия ежедневно и правим това от няколко години. Каналите за предотвратяване на инциденти работят много ефективно, работят на всички нива. Специалистите са в постоянна координация.\"Според Джефри американските и руските сили понякога са били близо до инциденти. \"Това е територията, където САЩ, Русия, силите на режима, нашите партньори от Демократичните сирийски сили и за съжаление някои елементи на Ислямска държава са близо\", заяви специалният пратеник на САЩ. \"Това е активна военна зона.\" \"Очевидно е, че от време на време се изискват канали за предотвратяване на инциденти, за да се намалят недоразуменията. Ние сме много доволни от този механизъм\", заяви Джефри.По-рано руското министерство на отбраната коментира, че \"в Сирия между въоръжените сили на Русия и САЩ се развиват абсолютно нормални и професионални отношения\".", "date": "2020.01.30", "title": "САЩ не смята в близко бъдеще да изтегля войски от Сирия"}
{"url": "https://news.bg/bulgaria/baseynova-direktsiya-tragva-na-reviziya-kolko-voda-polzvat-vik-operatorite.html", "text": "Басейновите дирекции ще извършат проверки на всички ВиК оператори по изпълнение на условията в разрешителните за водовземане.Общо 6 язовира от 52, наблюдавани от МОСВ, са с обем под 50%: \"Студена\" е на 13,4% от обема, \"Асеновец\" - 28,3%, \"Дяково\" - 35,5%, \"Ястребино\" - 31,1%, \"Калин\" - 33,7, \"Карагьол\" - 32%.Припомняме, че в края на ноември месец, малко след въвеждането на воден режим в Перник, от  за питейно-битово водоснабдяване с наличен обем под 50%. Мярката важеше освен за \"Студена\" и за язовирите \"Дяково\", \"Асеновец\" и \"Ястребино\".Експертите от басейновите дирекции ще проверяват дали са изпълнени условията в разрешителните за монтиране на измервателни устройства. Така ще се проследи отчита ли се реално ползваната от ВиК операторите вода и рационалното използване на наличния природен ресурс.  Според информация на МОСВ има ВиК оператори, които отчитат 95% загуби по мрежата - като в Шумен, много други дружества пък съобщават за 70-85% загуби по водопровода.Решението е взето на извънредно заседание на Висшия консултативен съвет по водите в МОСВ под ръководството на министър Емил Димитров и с участието на зам.-министър Красимир Живков. В съвета са участвали и представители на МРРБ, Министерството на енергетиката, \"Язовири и каскади\" ЕАД, \"Напоителни системи\" ЕАД и \"Софийска вода\" АД.\"Проблемите във ВиК сектора ги знаете - върви едно междусистемно надлъгване от години. За да скрият загубите по мрежата и авариите по довеждащия водопровод, не отчитат колко взимат от язовирите. Имаме ВиК-та, които работят прекрасно, има други, които някак си не работят\", каза министър Димитров по време на заседанието.Според министър Димитров в министерството се гледа една справка, която се сверява с друга и цифрите се потвърждават. \"Но вярвайки безрезервно, стигаме до конфликти ситуации.\" Този контрол е отговорност на МОСВ.\"Всеки ден ще отчитаме, всеки ден ще проверяваме потоците. Не може цял месец да е една и съща цифра приток и разход. Ясно е какво се прави - гледат миналогодишна база, не се мери и си пускат данни каквито си искат. Няма измервателни уреди и после сме изненадани. Ще изпращаме данните на всички ведомства по служебен ред, за да е ясно, че не крием нищо и да сме максимално прозрачни. И ще изискваме от тях по служебен ред информация\", категоричен е Димитров, цитиран от пресслужбата на МОСВ.В Министерството ще бъде създаден специален център, който ежедневно ще следи, и ако трябва ще се променят графиците на 10 дни. Съветът взе решение МОСВ да продължи да следи състоянието на всички 52 значими и комплексни язовира. И при установяване на обем под 50% на 15-те язовира, от които се използват води за питейно водоснабдяване, да се вземат мерки за спиране на водите за промишлеността, енергетиката и др. нужди и ограничаване на водите за питейни цели и преминаване към алтернативни водоизточници.Според статистиката на Националния статистически институт за 2018 година (56.8% за 2017 г.), като преобладаващата част са загубите при транспорта на водата (реални загуби). През 2018 г. те се оценяват на 425.6 млн. куб. метра.По-рано през деня министър  къде по места се складират и са складирани отпадъци.Припомняме, след като, в петък, 10 януари, , която беше приета от премиера Бойко Борисов. Обвинението срещу Нено Димов е свързано с кризата с водата в Перник. По време на заседанието за гледане на мярката му вече  ", "date": "2020.01.30", "title": "Басейнова дирекция тръгва на ревизия колко вода ползват ВиК операторите"}
{"url": "https://news.bg/bulgaria/priklyuchi-razsledvaneto-sreshtu-shefa-na-dabch.html", "text": "Спецпрокуратурата приключи разследването срещу председателя на ДАБЧ, главния секретар на агенцията и още две лица. Разследването беше за участие в група за подкупи и търговия с влияние и започна в края на октомври месец 2018 г.От прокуратурата съобщават, че в момента  производство се предявяват на обвиняемите лица и техните адвокати, след което ще бъдат внесени за разглеждане в съда.Припомняме, на 29 октомври 2018 г. сутринта представители на Спецпрокуратурата влязоха в Държавната агенция за българите в чужбина по разследване на схеми за продажба на българско гражданство. Няколко пъти до този момент се е  за продажба на българско гражданство, но резултат не е имало.Първоначално бяха арестувани над 20 служители на агенцията, обвинения бяха повдигнати на четирима, включително и на председателя на Агенцията Петър Харалампиев, който беше от квотата на Обединените патриоти.По време и малко след арестите бе повдигнат въпрос и в какъв вид изобщо да съществува  отново в министерство, но развитие по този въпрос също няма.", "date": "2020.01.30", "title": "Приключи разследването срещу шефа на ДАБЧ"}
{"url": "https://news.bg/world/v-bryuksel-ochakvat-frensko-germanskata-os-da-se-zapane-bez-britantsite.html", "text": "Франция и Германия ще имат проблеми при ръководенето на ЕС без британската \"енергия\", която помогна на Париж и Берлин да работят заедно.Това предупреди заместник-председателят на Европейската комисия и еврокомисар по конкуренцията и дигитализацията Маргрете Вестагер, цитирана от \"Политико\".\"Едно от нещата, които ще ни липсват, разбира се, е енергията. Защото ние имаме френско-германска ос, но част от енергията, която помага на тази ос да работи, идва, идваше от Великобритания\", отговори Вестагер на въпрос дали ще й липсва Великобритания.Вестагер добави, че други страни членки, \"може би променящи се коалиции от страни членки\", ще трябва да запълнят тази празнина.\"Мисля, че ще видим нова динамика в съюза, но ще отнеме време преди напълно да се възстановим\", каза още еврокомисарят.Вестагер присъства нав сряда, когато коментира, че \"наистина е трогателно, защото виждаш, че е реално\".Еврокомисарят отбеляза, че ще й липсва чувството за хумор на британците, който според нея е подобен на датчаните.\"Бях много близка с (бившия британски еврокомисар) Джонатан Хил, седях до (наследника на Хил) Джулиан Кинг, когато беше комисар тук, липсват ми, защото те идват с британската култура\", поясни тя.Маргрете Вестагер разказа как е имала проблеми да общува на английски език в началото на първия й мандат и когато попитала Хил дали е намерил за изтощително как другите еврокомисари използват езика му, британецът отговорил: \"Разбира се, че не, такава честен е за мен, че вие всички се опитвате\".", "date": "2020.01.30", "title": "В Брюксел очакват френско-германската ос да се запъне без британците"}
{"url": "https://news.bg/int-politics/daesh-zapochvat-da-se-vazrazhdat-v-irak-i-siriya.html", "text": "Терористичната групировка ДАЕШ (\"Ислямска държава\") е започнала да се налага отново в Близкия изток и продължава да търси възможности за нанасяне на удари на Запад. Това обявиха от ООН, цитирани от \"Гардиън\".Доклад на Съвета за сигурност на ООН, написан въз основа на неотдавнашна разузнавателна информация от държавите членки, описва как групировката осъществява все по-дръзки нападения в Ирак и Сирия, като призовават и планират бягството на своите бойци от арестите и експлоатират слабостите на местните сили за сигурност.Докладът представя организация, която е претърпяла значителни поражения, но е крепка, добре финансирана и все още представлява значителна местна и международна заплаха.Въпреки че президентът на САЩ Доналд Тръмп заяви, че ДАЕШ е \"до голяма степен разгромена\", твърдението е многократно поставяно под въпрос от анализатори, приближени и някои високопоставени американски официални лица. Доклад на Пентагона през август предупреди за съживяване на терористите, преди , самообявилия се халиф и бивш главатар на ДАЕШ, през октомври.Новият главатар на ДАЕШ се смята, че е Амир Мохамед Абдул Рамхан ал Маули ал Салби, който е известен също като Абу Ибрахим ал Хашими ал Курейши. Той е един основателите на групировката и ръководеше поробването на иракското малцинство язиди и контролираше операциите по целия свят.В доклада на ООН се казва, че общата стратегическа насоченост на ДАЕШ едва ли ще се промени, но туркменският етнос на новия главатар показва, че той може да е само временен избор, докато групировката не намери по-легитимен \"емир\", потенциално пряк потомък от племето Курайш Хашемит, който би могъл да наложи пълната подкрепа на по-отдалечени \"провинции\" или филиали на групировката.Едно от предизвикателствата пред ДАЕШ ще бъде събирането на поддръжници зад новия главатар, ако загрижеността за сигурността пречи на всяка пряка комуникация.На джихадистите не им липсват средства, се посочва в доклада на ООН. В Ирак те продължават да финансират операциите си, инвестирайки в законни бизнес и търговски дейности, а в Сирия са възобновили грабежите си посред бял ден. Подобни опити събират достатъчно ресурси за покриване на текущите разходи и позволяват да се изплащат пенсии на вдовици или сираци на загинали терористи.Проблемът с чуждестранните бойци остава остър, отбелязва ООН, като между половината и две трети от над 40 000 души, които се присъединиха към \"халифата\" от чужбина, са все още живи.Съществуват сериозни опасения относно центровете за задържане и лагерите в Сирия, създадени за настаняване на членове на групировката и техните семейства, които избягаха от последните контролирани от тях територии. В лагера Ал-Хол, контролиран от силите на сирийските кюрди, живеят над 70 000 души в ужасни условия.", "date": "2020.01.30", "title": "ДАЕШ започват да се възраждат в Ирак и Сирия"}
{"url": "https://news.bg/world/svaliha-imuniteta-na-lider-na-alternativa-za-germaniya.html", "text": "Германските депутати свалиха имунитета на водещ крайнодесен политик във връзка с разследване за предполагаеми данъчни нередности, предаде Асошиейтед прес.От депутатите бе поискано да свалят имунитета на Александър Гауланд, съпредседател на парламентарната група на партия \"Алтернатива за Германия\", за да позволят изпълнението на \"съдебни решения за претърсване и изземване\".Германският седмичник \"Шпигел\" пише, че прокуратурата във Франкфурт разследва дали 78-годишният Гауланд е платил данъците си.Депутатите също свалиха имунитета на член на Християндемократическия съюз на канцлера Ангела Меркел. Причината не е известна.Разследването срещу Гауланд е отделно от друго срещу Алис Вайдел, съпредседател на крайнодясната партия в Бундестага. Вайдел е разследвана за незаконно финансиране на партията. Тя отрича обвиненията.По-рано Гауланд беше разкритикуван, след като заспа по време на реч на израелския президент Реувен Ривлин в германския парламент по повод 75 г. от освобождението на \"Аушвиц\".", "date": "2020.01.30", "title": "Свалиха имунитета на лидер на „Алтернатива за Германия”"}
{"url": "https://news.bg/regions/mlad-shofyor-ubi-peshehodets-kray-gkpp-lesovo.html", "text": "Лек автомобил блъсна и уби пешеходец на 2 км преди ГКПП \"Лесово\", съобщава bTV.Колата е шофирал 21-годишен жител на Котел. Той е ударил 62-годишен чужденец, който стоял до паркиран на платното тир.Въпреки че пострадалият незабавно бил откаран до Спешното отделение в МБАЛ \"Св. Пантелеймон\" в Ямбол с черепно-мозъчна травма, по-късно той починал.Пробата за алкохол на водача на автомобила е отрицателна.", "date": "2020.01.30", "title": "Млад шофьор уби пешеходец край ГКПП \"Лесово\""}
{"url": "https://news.bg/bulgaria/blasnaha-dete-na-peshehodna-pateka-v-gorna-oryahovitsa.html", "text": ", съобщиха от \"24 часа\", позовавайки се на ОДМВР- Велико Търново.Сигнал за инцидента е получен около 13,00 ч. По първоначална информация лек автомобил \"Тойота\", управляван от 66-годишен мъж е блъснал момчето, което е пресичало на пешеходна пътека. ", "date": "2020.01.30", "title": "Блъснаха дете на пешеходна пътека в Горна Оряховица"}
{"url": "https://news.bg/world/netanyahu-i-putin-obsadiha-sdelkata-na-veka-za-blizkiya-iztok.html", "text": "Премиерът на Израел Бенямин Нетаняху запозна руския президент Владимир Путин в Москва с , съобщават медии.Нетаняху пристигна днес в руската столица след посещение във Вашингтон, където президентът на САЩ Доналд Тръмп разкри дългоочаквания мирен план за Близкия изток.По време на срещата с Путин в Кремъл, Нетаняху описа посещението си в руската столица като символ на \"допълнително укрепване на отношенията\" и отбеляза, че иска да чуе позицията на президента на Русия за плана на САЩ.\"Вие сте първият лидер с когото разговарям след посещението ми във Вашингтон за споразумението на века на Тръмп. Мисля, че тук има нова възможност, може би дори уникална възможност\", поясни Нетаняху.Планът на над еврейските селища на Западния бряг и стратегическата Йорданска долина и обявява Йерусалим за \"неделима столица\" на Израел. Палестинците отхвърлиха плана.Премиерът също благодари на Путин за \"бързото\" решение да помилва израелско-американската гражданка Наама Исахар, която беше осъдена в Русия за притежание на марихуана.Исахар лежа 10 месеца в руски затвор преди да бъде помилвана. 27-годишната беше осъдена на 7,5 години затвор за близо 10 г. марихуана, открити в багажа й по време на транзитно преминаване през летището в Москва. Тя се връщала в Израел от Индия.\"Имаме възможност да кажем няколко думи за нашите двустранни отношения\", заяви от своя страна Путин, но не спомена плана за Близкия изток по време на краткото си изказване.Руският лидер пожела успех на Наама Исахар и семейството й. Той поясни, че жената е освободена заради усилията на майка й, но два пъти спомена, че в нея са били открити наркотици.Владимир Путин също по време на посещението му в Израел.", "date": "2020.01.30", "title": "Нетаняху и Путин обсъдиха „сделката на века” за Близкия изток"}
{"url": "https://news.bg/int-politics/lukashenko-obyavi-belarus-vodi-voyna-za-energoresursi.html", "text": "Президентът на Беларус Александър Лукашенко обяви, че Минск води война за енергоресурси.\"Виждате каква война за енергоресурси се води днес. В такъв период се намираме. Ето защо трябва да се научим да икономисваме и да живеем според чергата си\", изтъква Лукашенко, цитиран от пресслужбата си.Също така Лукашенко поиска от държавните служители да преодолеят \"свързаните с Русия\" негативни явления в беларуската икономика.По-рано беше съобщено, че Лукашенко е упълномощил правителството на Беларус да води преговори с Казахстан за проект на споразумение за доставка на петрол.Преди дни стана ясно, че беларуската нефтена компания БНК ще внесе до края на месеца петрол от Норвегия. Сделката беше сключена на фона на разногласията между Беларус и Русия за цената на енергийните доставки. В началото на януари Русия прекрати износа на нефт за Беларус. Москва използва енергийните доставки като инструмент за натиск срещу беларуските власти, които отказват да пристъпят към създаване на обща съюзна държава с Русия.Беларус внася 23-24 милиона тона руски нефт годишно. Вътрешното потребление по експертни оценки е около 6 милиона тона, останалото количество е за преработка и износ.", "date": "2020.01.30", "title": "Лукашенко обяви: Беларус води война за енергоресурси"}
{"url": "https://news.bg/crime/10-000-lv-na-den-podkup-predlagal-bozhkov-na-chovek-v-komisiyata-po-hazarta.html", "text": "10 000 лв. на ден подкуп всеки ден предлагал бизнесменът Васил Божков на служител в Комисията по хазарта. Лицето е било длъжностно, както уточниха на брифинг на прокуратурата. Целта на подкупа била да осигури разправа с конкуренти на Божков. Идеята е през този служител да се внася за разглеждане в комисията предложенията за отнемане на лиценз. За всичко това са уведомени КПКОНПИ, НАП и министъра на финансите.На брифинга стана ясно, че са повдигнати обвинения на 5 лица, четири от които се намират в чужбина. Обвиненията са им предявени на служебните адвокати. Четиримата обвиняеми са близки на Васил Божков. И четиримата обвиняеми ще бъдат обявени за междудържавно и международно издирване, като са издадени всички необходими актове, за да може своевременно да започне тяхното издирване и довеждане в България.На петия човек, който е бивш председател на Държавна комисия по хазарта, е повдигнато обвинение за длъжностно престъпление и ще му бъде наложена най-тежката мярка за неотклонение \"задържане под стража\". Към настоящия момент задържани са 19 длъжностни лица от Държавната комисия по хазарта и предстои да се установи тяхната съпричастност към извършените престъпления. Предстои повдигне и на други обвинения.Беше потвърдено, че операцията по претърсване и изземване на доказателства . Вчера са извършени претърсвания и изземвания в Държавната комисия по хазарта (ДКХ), както и на жилища и автомобили на длъжностни лица. От дома на Божков са иззети множество картини, а от игрална зала и казино е иззета сумата от 400 000 лв.Съпругата на Васил Божков не е с повдигнато обвинение, както стана ясно още. Говорителят на главния прокурор Сийка Милева поясни, че по отношение на нея са извършени \"претърсвания и изземвания в обитаваното от нея жилище\"\"Моля ви да не се занимаваме с жълти клюки. Нямаме обвиняемо лице\", заяви Милева за съпругата на Васил Божков.Самият Божков е с обвинение за ръководене на организирана престъпна група, действала на територията на цялата страна и ръководена от него от 2014 г. Тя е била създадена с користна цел и да извършва престъпления по принуда, изнудване, длъжностни престъпления, подкупи и пране на пари, каквито са и обвиненията срещу бизнесмена.Сийка Милева потвърди обвинението, че в бюджета не е внесена огромна сума пари - \"над половин млрд. лева, която сума представлява коледната надбавка за всеки пенсионер за следващите 10 години\".\"Прокуратурата е наясно срещу кого се изправя. Прокуратурата знае, че тази хазартна империя разполага с изключително големи финансови възможности, и знае, че благодарение на тях ще се защити, включително и чрез вас медиите\", подчерта говорителят на главния прокурор.Наблюдаващият прокурор Венцислав Фердинандов уточни, че се провеждат следствени действия и се очакват експертизи. От събраните доказателства до този момент обаче се разбрало за длъжностно лице, в Държавната комисия по хазарта към 2014 г. и впоследствие не е упражнило своите правомощия по закон и не е положило необходимия контрол. Според обвинението всичко това е било извършено по поръчение и с решение на организирана престъпна група като подбудител за това бил Васил Божков.По думите на Фердинандов по делото е приобщено и досъдебно производство, образувано от друга прокуратура. В него се съдържат доказателства за това, че капиталът и финансовата обезпеченост на част от дружествата, които са собственост на Божков, не са достатъчни, за да могат да бъдат изплащани печалби, за които се твърди, че се реализират.Вчера стана ясно, че  и за него е издадена Европейска заповед за арест.Миналата седмица, след първата акция в Комисията по хазарта, от Държавната финансова инспекция обявиха, че ако хазартните игри са плащали така, както е плащал Българския спортен тотализатор, от 2014 до 2019 е . На следващия ден бе съобщено за открити допълнителни документи, които показват, че тази  и се заговори за 600 милиона.По-рано среща с премиера \", заради опасността финансирането на футболния клуб да спре при едно , каквото  внесе депутатът и лидер на НФСБ Валери Симеонов.Няколко позиции вече изразиха , подкрепени и от Българска асоциация за развлекателни и хазартни игри.", "date": "2020.01.30", "title": "10 000 лв. на ден подкуп предлагал Божков на човек в Комисията по хазарта"}
{"url": "https://news.bg/int-economics/ikonomika-na-pandemiite.html", "text": "Новините от Ухан в Китай породиха вълна от страхове по отношение на . Организациите за обществено здраве издадоха насоки как да намалят до минимум рисковете от инфекция, а китайското правителство предприе драстичната стъпка за блокиране на Ухан.Историята се разгръща по начин, много подобен на епидемията от ебола преди няколко години. Властите реагират със силни мерки като карантини и забрани за пътуване, за да ограничат заразата. От своя страна подобни мерки изглеждат - чисто от гледната точка на въпросите на общественото здраве - разумни. Икономическата теория обаче предполага възможността, крайни мерки като блокиране на град, забрана за пътуване или карантини всъщност да влошат нещата, пише Винсент Гелосо за Американския институт за икономически изследвания - AIER.Първо, е необходимо да се отбележи, че пандемиите от 19 век насам придобиват все по-голямо значение. Например, статия от 2006 г. в \"Възникващи инфекциозни болести\" сравнява грипните епидемии от 1918, 1951, 1957 и 1968 г. в Англия, Уелс, Канада и САЩ и установява, че смъртността при всяка следваща продължава да спада спрямо предходната.Използвайки по-дълъг времеви хоризонт, който има известни несигурности по отношение на смъртните случаи, статия от 2001 г. в \"Журнал за приложна микробиология\" документира рязко намаляване на смъртните случаи, причинени от грип (което в комбинация с цифрите на населението предполага по-драстичен спад на смъртността). Други статии откриват, че от 50-те години на миналия век смъртността от различни грипни щамове се стабилизира на исторически ниски нива, въпреки факта, че живеем в свят с повече пътувания, повече обмен и повече социални връзки (т.е. повече шансове за предаване на инфекциозни заболявания).И тези числа са само за грип. Смъртните случаи от други форми на инфекциозни заболявания са на исторически ниски нива, ако не и изчезнали изцяло. По този начин е необходимо да се постави настоящата ситуация в исторически контекст. Това не опровергава идеята, че има сериозни разходи от наблюдаваната в момента пандемия: оценките поставят тази цифра на 0,6% от глобалния доход, което не е тривиална цифра, особено в страните с по-ниски доходи, където разходите са повече от два пъти по-високи.Но защо карантините и забраните за пътуване могат да бъдат проблематични? Отговорът е, че всичко се свежда до това как хората, засегнати от реакциите на обществената здравна политика, възприемат разходите. Помислете за следния мисловен експеримент, конструиран от Алис Меснард и Пол Сийбрайт. Хората, които живеят в райони с високо разпространение на инфекциозни заболявания, са изправени пред разходи под формата на по-висок риск от заразяване. По този начин неинфектираните, които разбират точно собствения си статус за инфекция, могат да спечелят от мигрирането си. В резултат на това слагат под карантина заболяването и намаляват потенциала за зараза. Това е, което Меснард и Сийбрайт наричат ​​\"първо най-доброто\".Ако обаче хората в риск не са сигурни в статуса си юа инфекция (т.е. те или са се заразили със заболяването, но все още не са наясно или не са заразени), решението им за миграция може да позволи на болестта да се разпространи. Ако се приложи карантина, тези лица в риск са засегнати от вече заразените. Това увеличава тяхното възприемане на разходите и по дефиниция води до повече инвестиции в опитите за миграция. Ако не знаят, че вече са болни, но успяват да избягат от зоната на карантина, те разпространяват болестта. По този начин карантината, която е твърде екстремна, предизвиква поведенческа реакция на по-агресивни опити за бягство от карантина. В крайна сметка това може да увеличи процента на заразяване.Това потенциално противодействие на мерките за обществено здраве предполага възможността по-меките мерки да бъдат по-евтини и по-ефективни при овладяване на инфекциозни заболявания. Например една статия в PlosOne изследва закупени полети, които са били пропуснати от пътниците във връзка с тенденциите в новините по отношение на инфекциозните заболявания.С други думи, хората, които са пропуснали полетите си, защото са се страхували от инфекции. Този защитен ход от страна на частни лица е на стойност 50 милиона долара за две години. Същото проучване обаче установява, че източниците на новини са силно неточни при изобразяването на действителни инфекциозни случаи, но хората все още реагират на реакциите на медиите.Авторите посочват, че ако пътниците са реагирали на реални случаи на инфекции, а не на плашещи новини, тези 50 милиона долара можеха да бъдат намалени наполовина. Това предполага, че по-ясната комуникация за риска може да подобри разбирането на хората за техните ограничения. Хората сами се поставят под карантина и намаляват рисковете от заразяване с болестта.Контрастът предполага, че меките мерки са по-евтини и по-ефективни за намаляване на заразяване в сравнение с тежките мерки. Това е нещо, което си струва да се има предвид, тъй като продължават новините за реакцията на властите в Китай на избухването на коронавируса.", "date": "2020.01.30", "title": "Икономика на пандемиите "}
{"url": "https://news.bg/regions/v-shumen-obmislyat-variant-za-vodopodavane-ot-dunav.html", "text": "Кметът на Шумен представи идея за водоподаване към Шумен от река Дунав, съобщава БНР.Градоначалникът Любомир Христов припомни направената система \"Дунав\", която захранва Русе и част от Разград.В момента от седем кладенеца с висок дебит за дунавския град се използва само един.Кметът посочи пред общинските съветници, че водоснабдителната система е изградена до Лозница с разклонения към Търговище и Разград. Много вероятно било тръбите да са стигнали до Пети километър край Шумен.Според него експерти трябва да преценят кои от алтернативните източници са най-подходящи заедно с кладенците до Мараш и Мътница, така че да се определи колко средства да се искат от Министерския съвет за проекта.", "date": "2020.01.30", "title": "В Шумен обмислят вариант за водоподаване от Дунав"}
{"url": "https://news.bg/crime/globyavat-dvama-opitali-da-izhvarlyat-boklutsi-kray-reka-maritsa.html", "text": "Двама души са заловени от служители на Общинска охрана в Пловдив при опит да изхвърлят голямо количество строителни и битови отпадъци край река Марица, съобщи БНР.Боклуците били натоварени в два големи буса.На нарушителите е съставен акт.Глобата, която ги грози е между 300 и 800 лева в зависимост от количеството на отпадъците, който се опитват да изхвърлят, съобщиха от Общинска охрана.", "date": "2020.01.30", "title": "Глобяват двама, опитали да изхвърлят боклуци край река Марица"}
{"url": "https://news.bg/bulgaria/bezrabotitsata-v-evrozonata-se-ponizhi-prez-dekemvri-do-novo-11-godishno-dano.html", "text": "През декември 2019 година нивото на безработица в 28-те страни от Европейския съюз (ЕС) се понижи до рекордно ниво от 6,2%, в рамите на еврозоната достигна 11-годишно дъно от 7,4%, докато в рамките на България безработицата се понижи до ново историческо дъно от 3,7% (най-ниско ниво от 2000 година, откакто Евростат разполага с данни за нашата страна). Това съобщиха от БНР.Според европейската статистика общо 15,475 млн. европейци, от които 12,251 милиона от еврозоната, са били без работа през последния месец на миналата година, като спрямо ноември е отчетено намаляване на безработните в ЕС с 80 хиляди при намаление в рамките на еврозоната с 34 хиляди. Спрямо декември 2018-а година общият брой на безработните европейци е спаднал със 747 хиляди, от които 592 хиляди само в рамките на единния валутен блок.Най-ниска безработица през декември 2019 година беше отново регистрирана в Чешката република (безработица от едва 2,0%), следвана от Германия (3,2%) и Нидерландия (също 3,2%), докато най-висока остана безработицата в Гърция (ниво от 16,6%, но според данни на Евростат за октомври 2019-а) и Испания (13,7% през декември 2019-а).Рекордно ниските нива на безработицата в Европа продължават да бъдат едни от малкото силно позитивни новини за състоянието на европейската икономика и в комбинация с представените също днес бизнес прочувания на Европейската комисия  и  са предпоставка за по-добър старт на новата година.През декември общо 3,155 млн. младежи на възраст под 25 години са били без работа в ЕС (ниво на младежка безработица от 14,1%), като това представлява понижение на младежката безработица със 143 хиляди спрямо година по-рано, когато безработицата сред младите европейци беше на ниво от 14,6%.Евростат представи и данни, според които нивото на безработица в България през декември 2019-а се понижи от 3,8% до ново рекордно дъно от 3,7% (най-ниска безработица в нашата страна от януари 2000 година, откогато Евростат разполага с този тип данни), след като година по-рано (през декември 2018) нивото на безработица беше от 4,7%.Спрямо година по-рано нивото на безработица отбеляза понижение в 21 от държавите членки на ЕС, като най-силен спад беше отчетен в Гърция (от 18,5% до 16,6%), а намаляването на безработицата в България на годишна база от 4,7% до 3,7% отрежда на нашата страна втора позиция по този показател.През последния месец на миналата година 126 хиляди българи са били без работа спрямо същия брой през ноември и спрямо 157 хиляди година по-рано (през декември 2018-а), като това представлява рекордно нисък брой на безработните българи откакто съществува тази статистика за нашата страна от началото на далечната 1995-а година.Нивото на младежката безработица в България остана през декември за четвърти пореден месец на ниво от 7,0% и далеч под 10,3% година по-рано, като през последния месец на миналата година без работа са били общо 10 хиляди български младежи на възраст под 25 години спрямо 10 хиляди през ноември и 15 хиляди година по-рано (през декември 2018-а).Данните на Евростат също така показват, че безработицата сред жените в нашата страна останаха през декември 2019-а година за трети пореден месец на ниво от 3,5% и под 4,2% година по-рано, докато безработицата сред мъжете стабилизира на ноемврийското ниво от 3,9% и далеч под ниво от 5,2% в края на 2018-а година.", "date": "2020.01.30", "title": "Безработицата в еврозоната се понижи през декември до ново 11-годишно дъно"}
{"url": "https://news.bg/politics/prezidenstvoto-pokanata-kam-geshev-beshe-za-shpionskiya-skandal.html", "text": "Опитът на главния секретар на президента да се свърже с главния прокурор няма отношение към внесеното от прокуратурата искане за тълкуване на разпоредбите на чл.103 от Конституцията.Това се посочва в прессъобщение от страна президентството по повод Отправената покана към главния прокурор е била за предоставяне на информация за поредния шпионски скандал преди годишната пресконференция на президента.За действията на прокуратурата президентската институция е научила от медиите впоследствие.\"Внушенията, че президентът е наредил да се смачка проверка на антикорупционната комисия, са манипулативни и не отговарят на истината\", заявяват още от президенството.Припомняме и думите на главния прокурор Иван Гешев: , вероятно същия Митко, на когото вероятно президентът Радев, вероятно казва да смачка проверката на Антикорупционната комисия по отношение на съпругата му. Отговорът ми беше ясен\", посочи Гешев.Вчера прокуратурата съобщи, че  освен официалната писмена кореспонденция, до произнасяне на Конституционния съд по делото даване на задължително тълкуване на разпоредбата на чл. 103 от Конституцията на Република България. Тя се отнася до имунитета на държавния глава.", "date": "2020.01.30", "title": "Президенството: Поканата към Гешев беше за шпионския скандал"}
{"url": "https://news.bg/world/republikantsite-sas-zadacha-protsesat-sreshtu-tramp-da-priklyuchi-do-kraya-na-sedmitsata.html", "text": "Ръководството на Републиканската партия в Сената е уверено, че имат достатъчно гласове за блокиране на исканията на демократите да се призоват нови свидетели на импийчмънт процеса срещу президента Доналд Тръмп, информира Axios.Според Axios най-малко 51 сенатори ще гласуват в петък против призоваване на нови свидетели на процеса.Топ републиканците в Сената са по-големи оптимисти след 8-часова среща вчера и след среща при закрити врата във вторник.Новинарският сайт пише за хитрите тактики на лидера на мнозинството в Сената Мич Макконъл.Източници коментираха пред Axios, че Макконъл е заявил по време на среща, че все още нямат гласовете за блокиране на нови свидетели с ясната мисъл, че новината вероятно ще излезе в медиите и ще притесни някои сенатори, които се боят от удължаване на импийчмънт процеса и гнева на Тръмп в \"Туитър\".Макконъл знае, че все още няколко републиканци трябва да заемат позиция, но е уверен, че може да получи магическото число от 51 гласа против предложението на демократите до края на седмицата.Републиканците се надяват процесът срещу Тръмп да приключи до края на седмицата.Първи в списъка на демократите със свидетелите е бившият съветник по националната сигурност Джон Болтън, който официално беше предупреден от Белия дом да не публикува книгата си, в която Болтън пише, че Тръмп директно свързва отлагането на военна помощ за Украйна с условие украинското правителство да разследва Джо Байдън.Си Ен Ен съобщава, че Вчера започна третата фаза от импийчмънта. След като общо шест дни говориха прокурорите и защитата, в сряда сенаторите започнаха да задават въпроси. Днес сенаторите ще продължат да задават въпроси по време на процеса.Най-проблемният въпрос е битката между демократите и републиканците за призоваване на нови свидетели.", "date": "2020.01.30", "title": "Републиканците със задача процесът срещу Тръмп да приключи до края на седмицата"}
{"url": "https://news.bg/regions/otkriha-nevzrivena-granata-kray-konteyner-za-smet-v-targovishte.html", "text": "Обезвредиха невзривен боеприпас в Търговище.Става въпрос за корозирала ръчна граната със запалка, която е била намерена вчера до контейнер за смет в кв. \"Запад\" в града.Същият ден специализиран екип е транспортирал боеприпаса на учебен полигон \"Дивдядово\", а днес той е бил унищожен при спазване на всички мерки за безопасност.", "date": "2020.01.30", "title": "Откриха невзривена граната край контейнер за смет в Търговище"}
{"url": "https://news.bg/world/finalniyat-akt-savetat-na-es-odobri-brekzit.html", "text": "Съветът прие с писмена процедура решението за окончателно приемане на споразумението за Брекзит с Великобритания от името на Европейския съюз.Вчера Споразумението влиза в сила с излизането на Великобритания от ЕС на 31 януари 2020 г. в полунощ. Оттогава Обединеното кралство няма да бъде член на Европейския съюз и ще се възприема като трета страна.Договореностите осигуряват подредено напускане на Великобритания. Покрива правата на гражданите, урежда финансовите сметки, преходния период, а също така включва протоколи за Ирландия/Северна Ирландия, Кипър и Гибралтар, управлението и други отделни въпроси.Преходният период е до 31 декември 2020 г. Той предоставя повече време на гражданите и фирмите да се адаптират. По време на периода Великобритания ще продължи да прилага законите на ЕС, но няма да има представителство в евроинституциите. Може да бъде удължен веднъж до една или две години, ако двете страни постигнат съгласие преди 1 юли 2020 г.Преговорите за бъдещите На ", "date": "2020.01.30", "title": "Финалният акт: Съветът на ЕС одобри Брекзит"}
{"url": "https://news.bg/crime/sadat-varna-shefa-na-vik-dobrich-na-posta-mu.html", "text": "Районният съд в Добрич върна управителя на ВиК-Добрич отново на поста му, след като , съобщи БНР.По искане на прокуратурата Тодор Гикински беше временно отстранен заради течащо разследване по досъдебно производство и опасността той да упражни влияние върху свидетели по делото, които са служители във водното дружество.На 4 септември 2019 година, след започване на досъдебно производство спрямо изпълнителния директор на ВиК-Добрич,  Той е обвинен, че в качеството си на управител на дружеството от 10 до 14 февруари миналата година в село Батово е изградил съоръжение за водоползване от река Батовска, което е в нарушение на Закона за водите.Районният съд в Добрич е преценил, че нуждата от взетата мярка за процесуална принуда е отпаднала, тъй като не са налице основания да се счита, че служебното положение на обвиняемия ще създаде пречки за обективно, всестранно и пълно изясняване на обстоятелствата по делото.Решението подлежи на обжалване в 7-дневен срок.Припомняме, че на 4 септември минлата година стана ясно, че прокуратурата . Ден по-късно  На 12 септември", "date": "2020.01.30", "title": "Съдът върна шефа на ВиК-Добрич на поста му"}
{"url": "https://news.bg/int-politics/sasht-vizhdat-kitayskata-komunisticheska-partiya-kato-tsentralna-zaplaha-na-nasheto-vreme.html", "text": "Китай е централната заплаха на нашето време и САЩ и техните съюзници трябва да гарантират, че имат военната и технологичната мощ, за да гарантират, че този век се управлява от западните принципи, така че \"всички, които обичат свободата и ценят демокрацията и върховенството на закона, да могат\" да са сигурни, че това остава преобладаващият модел за света за следващия век. Това настоя американският държавен секретар Майк Помпео, цитиран от \"Ройтерс\".\"Въпреки че все още трябва да сме много бдителни по отношение на терора... Китайската комунистическа партия представлява централната заплаха на нашето време\", подчерта Помпео.Американският първи дипломат добави, че дневният ред на Китайската комунистическа партия \"не е в съответствие\" с ценностите на САЩ.Изказвайки се на конференция в Лондон заедно с министъра на външните работи на Обединеното кралство Доминик Рааб, Помпео предупреди, че макар Китай да е представил огромни икономически възможности за западния бизнес, неговите управници при президента Си Цзинпин \"ясно дадоха да се разбере\", че \"имат дневен ред, който не е винаги съобразен със западните ценности по проблеми от Световната търговска организация, инфраструктурата и технологиите до военните способности\".Коментирайки продължаващия натиск на САЩ върху европейските им съюзници по отношение на плановете на китайския телекомуникационен гигант Huawei за създаване на 5G инфраструктура, Помпео изтъкна, че за Обединеното кралство китайската компания представлява заплаха за националната сигурност.\"Не става въпрос за технически заден вход. Те разполагат с парадния вход\", каза той и допълни: \"Когато позволите информацията на вашите граждани или информацията за националната сигурност на вашите граждани да преминат през мрежа, която Китайската комунистическа партия има законно право да получи, това създава риск\", добави той.Изразявайки дълбока \"увереност\" в \"историческите\" отношения между САЩ и Великобритания, Помпео атакува и други противници на САЩ, включително Иран и Русия, като разкритикува остро \"агресията на Москва, предприета през последните шест години\" срещу Украйна, и приветства американските действия да бъдат замразени ирански активи и да отрежат източниците на доходи на страната като начин за намаляване на възможностите на страната да причини вреда на западните интереси.", "date": "2020.01.30", "title": "САЩ виждат Китайската комунистическа партия като \"централна заплаха на нашето време\""}
{"url": "https://news.bg/politics/mvr-na-italiya-poema-nezakonniya-vnos-na-bokluk-v-balgariya.html", "text": "МВР Италия поема нелегалния внос на боклук от страната в България. Това стана ясно на среща в Министерски съвет между италианския министър-председател Джузепе Конте и българския премиер Бойко Борисов.Новината съобщи премиерът Конте, който е на посещение в България по специалната покана на Борисов по повод 140 години от дипломатическите отношения между двете страни.Двамата премиери се разходиха из Министерския съвет и си размениха подаръци, а след това дадоха пресконференция за български и италиански медии.Темата с вносния боклук от Италия е била част от разговора между двамата.\"МВР министърът на Италия поема аферата, за да бъдат прекъснати всички нелегални превози на отпадъци\", каза Конте.По думите му информацията, която излиза, е тревожна, но още повече обединява двете страни в борбата с незаконния превоз и ще се направи опит той да бъде спрян.Българският премиер Борисов потвърди, че е запознал Конте с проблема и е настоял да се затегне контролът върху свободното движение на стоки.Трябва да бъде изкоренен всеки стрък на нелегалност, подчерта италианският премиер.Според Борисов може много бързо да се намери кои са фирмите, които внасят незаконните отпадъци. \"Ние ще ги смажем\", категоричен бе той.Иначе двамата премиери са обсъдили теми от различен характер. Италия ни дава пълна подкрепа за Еврозоната и Шенген и се обяви за обща борба с нелегалната миграция.Конте посочи, че България има най-решителната роля за разширяване на Европейския съюз чрез Западните Балкани и Италия ни оказва пълна подкрепа.Двете страни ще работят заедно в сферата на зелената енергия, търговските отношения, енергийното развитие и строеж на хъбовете.Борисов добави, че в сферата на енергетиката се работи с италиански газопроводи, в отбраната - с италианска техника.Близо 5 млрд. евро е стокооборотът между двете страни - винарски, текстилен, каза още Борисов.Министър-председателят ни показа на премиера на Италия един от символите на столицата ни - базиликата \"Св. София\". Тя е издигната в сърцето на източния некропол на Сердика в периода края на V - началото на VІ в. и е построена върху останките на няколко по-ранни църкви, като всяка следваща е по-голяма от предишната. Храмът носи името на Светата Божия Премъдрост - едно от проявленията на Божия син. А през XIV в. настоящата столица на страната ни приема също името на базиликата.Припомняме, за отпадъците от Италия, предназначени за страната ни, се заговори в началото на декември, когато италианските власти заловихаНезаконният товар беше открит във влак. Търговската стойност на боклука се изчислява на 130 хиляди евро.От Министерството на околната среда и водите увериха, че  за приемане на отпадъците. Те за задържаните незаконни тонове боклук. Ден по-късно започна Предполага се, че тя е трябвало да бъде изгорена или погребана в депа у нас. По-късно стана ясно, че спрените в Италия отпадъци били , а не, както било посочено в документите - пластмасови отпадъци, които тепърва трябва да бъдат обработени.Вече в новата година започнаха да се откриват вече складирани отпадъци, включително и внос от Италия, както и на двете пристанища -  и  - бяха спрени контейнери с вносен боклук. По тези случаи се води разследване, а по разпореждане на главния прокурор Иван Гешев то бе . ", "date": "2020.01.30", "title": "МВР на Италия поема незаконния внос на боклук в България"}
{"url": "https://news.bg/politics/otkazvame-se-ot-evrozonata-ako-ni-predlozhat-drug-kurs-na-leva-kategorichen-goranov.html", "text": "Ще се откажем от Еврозоната, ако не ни приемат с настоящия курс лев:евро. Това обяви финансовият министър Владислав Горанов на брифинг след отговор на въпрос на News.bg какво ще направим, ако ЕЦБ и финансовите министри ни предложат друг курс за влизане в Еврозоната.Ако те настояват за това, ние ще се откажем от присъединяването към клуба на богатите, стана ясно още от думите на министъра.След консултациите се е стигнало до всеобщо съгласие да се предложи на властта фиксиран мандат в преговорите за присъединяването ни към ERM II и Еврозоната да поддържат искането курсът на лева към еврото, с който страната ще влезе в клуба на богатите, да остане настоящият.Само БСП били против твърдия мандат, който според министъра на финансите ще даде повече гаранции, че оставаме с настоящия курс.В предложението на властта ясно е записано, че няма да приемем друг курс и ако такъв ни бъде предложен, ние ще се откажем от членство в Еврозоната. Владислав Горанов обясни, че след вчерашния председателски съвет се е повдигнал въпросът за по-големите гаранции, че ще влезем с настоящия курс на лева спрямо еврото: 1.95583.Във вчерашния ден разработихме проект на решение, който фиксира твърд мандат на българските власти в процеса на престой във валутно-курсовия механизъм, отчете финансовият министър. Новото предложение вече е входирано в деловодството на парламента. Надявам се, че с това почти единодушно решение на българския парламент отговаряме на темата за допълнителни гаранции, затова, че България ще влезе в еврото само и единствено при този валутен курс, подчерта Владислав Горанов.\"Ако прочетете решението, то казва и нещо повече: ако не се договорим да влезем с точно този курс, няма да влезем и ще се оттеглим от механизма\", каза още той.Решението гарантирало, че който и да е на власт, когато ни приемат в Еврозоната, няма да се отклонява от това решение. За нас е приоритет влизането в Еврозоната, но то ще стане само и единствено при настоящия курс, иначе няма да влезем, обяви Владислав Горанов.Решението за твърдия мандат веднага влезе в пленарна зала. Йордан Цонев обяви, че ДПС ще го подкрепи. Критиката му към властта е, че решенията е трябвало да се вземат след разговори между всички политици. Създадоха се условия за паника, подчерта Цонев. Ние желаем да влезем в Еврозоната, но не на всяка цена, категоричен бе той.Никой не можел да промени това решение, без да се наруши Конституцията. Курсът на лева спрямо еврото можел да се промени без промяна на закона. Припомняме, вчера финансовият министър заяви, че е постигнат Всички в тази зала знаят накъде сме тръгнали - вървим към еврото, заяви Александър Сабанов от групата на Обединените патриоти. Той предложи да се добави като текст днешното решение да може да се променя с 2/3 мнозинството, за да се даде гаранция, че бъдещо управление може да промени решението за настоящия курс на лева към еврото.Кристиан Вигенин от БСП припомни как са внесени промените - Законът за БНБ се променя през изменения във валутния закон. Обсъжданията пък се състоят на пожар. Партиите били принудени в движение да вземат подобни решения. Компрометирала се идеята за присъединяване към Еврозоната. Червените са за влизането ни тогава, когато сме готови. По-навреме трябвало да се проведат разговорите с политическите партии. Сега се създавали страхове.Социалистите искат предложението на Менда Стоянова да бъде изтеглено и да се прецизира. Румен Гечев прочете резолюция на Съвета на Европа за влизането в Еврозоната- всички участници в преговорния процес при излизане от ERM II си запазват правото да започнат процедура за преразглеждане на курса. Не било важно как се влиза в чакалнята на клуба на богатите. Важното е как се излиза от чакалнята, заяви социалистът. Никой обаче не може да каже как се влиза в Еврозоната, по думите му. Тук се лъже, крие се информация от българския народ, категоричен бе Гечев.Йордан Цонев репликира, че резолюцията имала и продължение. То уточнявало, че присъединяването става при консенсус от управителите на централните банки и финансовите министри на страните членки на Еврозоната и тези извън нея. Само санкция на Народното събрание може да промени валутния курс, според настоящото решение на властта.Банкерите от Европа ни се смеели според Румен Гечев, който иронизира, че ГЕРБ и коалиционните им партньори щели да ги задължат към определения от нас валутен курс.Предложението на Александър Сабанов настоящото решение да се променя с 2/3 мнозинство не мина - 45 депутати гласуваха \"за\", 9 бяха \"против\" и 89 народни представители гласуваха \"въздържал се\". Самото решение, предложено от Владислав Горанов, бе гласувано с подкрепата на 140 депутати, 2-ма бяха \"против\", 66 се въздържаха.", "date": "2020.01.30", "title": "Отказваме се от Еврозоната, ако ни предложат друг курс на лева, категоричен Горанов"}
{"url": "https://news.bg/entertainment/tova-e-slantseto-nay-podrobnite-snimki-ot-teleskop.html", "text": "Бурната повърхност на Слънцето е разкрита с безпрецедентни подробности при първите наблюдения от слънчевия телескоп Inouye в Хавай, съобщава \"Гардиън\".Впечатляващите изображения разкриват изненадващо ниво на структура, скрито във вътрешността на плазмата, като за първи път силно мъглявото заснемане от слънчевата повърхност е във фокус.\"Това са изображения с най-висока разделителна способност на слънчевата повърхност, правени някога\", коментира Томас Римеле, директор на проекта на слънчевия телескоп Inouye. \"Това, което по-рано мислехме, че изглежда като светла точка - една структура - сега се разпада на много по-малки структури.\" Разделителната способност на телескопа от 30 км е повече от два пъти по-висока от тази на следващите най-добри слънчеви обсерватории.Изображенията показват, че повърхността на слънцето е осеяна с подобни на злато гранулирани структури, всяка с размерите на Франция. Издигащите се колони от плазма до почти 6000°С , се показват като ярки петна в центъра на всяко зърно - епицентър с отделяне на топлина от вътрешността на слънцето към повърхността му. Докато плазмата се охлажда, тя се спуска обратно под повърхността по тесни, сенчести канали между съседните гранули.Това сложно ниво на детайл ще помогне да се подобри разбирането за поведението на слънцето и ще позволи по-точно да се предвиди неговият цикъл на дейност.Телескопът на Националната слънчева обсерватория на САЩ за $345 млн. разполага с огледало от четири метра - най-голямото в света за слънчев телескоп - и се намира на върха, на 3000 метра, на вулкана Халеакала на остров Мауи.Валентин Пилет, директор на Националната слънчева обсерватория, определи телескопа, който се строи от 2013 г., като \"страхотно технологично постижение\". Основно предизвикателство е поддържането на температура на основното огледало на телескопа спрямо околната среда, докато гледа директно към слънцето - всяко отклонение на температурата причинява турбуленция на въздуха, която може да влоши качеството на изображението. Топлината може бързо да разтопи метал във фокусната точка на огледалото.Всяка вечер, лед колкото за басейн се пуска в осем резервоара. През деня охлаждащата течност се пренася през резервоарите за лед и се разпространява по тръбопроводи. Има и над 100 въздуховода зад основното огледало.Входящата светлина от слънцето се отклонява от първичното огледало в камера от огледала, която е под купола на обсерваторията. Тук светлината отскача от огледало към огледало, тъй като се разпределя между спектрометри и други различни инструменти. Пълният набор от инструменти на обсерваторията, който ще позволи на учените да измерват магнитното поле от повърхността на Слънцето до външната му атмосфера, ще се появи онлайн по-късно тази година.\"Ярките характеристики на снимката... са предната част на магнитните полета, които се простират чак до корона и отвъд нея. С допълнителните инструменти, които ще се появят онлайн през следващите шест месеца, ще можем да измерваме магнитните полета от повърхността до 1,5 слънчеви радиуса\", коментира Римеле.Наблюденията биха могли да помогнат за разрешаването на дългогодишни мистерии на слънцето, включително защо короната - слънчевата атмосфера - се нагрява до милиони градуси, когато повърхността е едва 6 000 градуса. Разбирането на физиката на слънчевите изблици и изхвърлянията на коронална маса също би могло значително да подобри способността за прогнозиране на космическото време, което може да навреди на GPS системите, да повреди електрическите мрежи и да заглуши комуникационни канали.Представянето на изображенията е докато соларната сонда Parker на НАСА прави наблюдения от ръба на слънчевата атмосфера, а преди старта на съвместната мисия на Европейската космическа агенция и НАСА, следващата седмица.", "date": "2020.01.30", "title": "Това е Слънцето - най-подробните снимки от телескоп "}
{"url": "https://news.bg/economics/sofiya-s-nay-mnogo-chuzhdestranni-investitsii-no-s-visok-protsent-raboteshti-vazrastni.html", "text": "В икономическо развитие в столицата са концентрирани най-много чуждестранни инвестиции - 12.3 млрд. евро за 2017 година, докато във Варна, Бургас и Пловдив поотделно те са в рамките на около 1.9 млрд. лв.Област София обаче, която приютява индустриалните зони на столицата, е сред лидерите по привлечени чуждестранни инвестиции и заема втора позиция по произведена продукция в страната.Данните от изследването \"Регионални профили: показатели за развитие 2019 г.\" бяха представени от Петър Ганев, Лъчезар Богданов и Адриан Николов от Института за пазарна икономика (ИПИ) на пресконференция в БТА.Изследването се основава на 62 индикатора, които оценяват икономическата и социалната среда в 28-те области в страната.Ръстът на заплатите в столицата и другите големи центрове не е толкова бърз. Почти цялата страна е влязла в така наречената \"синя зоня\", която успява да осигури работни места. В голяма част от областите с индустрилни технологии преобладават хора със средно образование.В области като Видин, Враца, Благоевград и Кюстендил минималната заплата става се по-голям проблем за хората.Икономическият подем в България остава осезаем въпреки анемичния растеж в Европа. В периода 2017-2019 г. реалният ръст на БВП у нас се запазва над 3% на годишна база, икономическата активност на населението се повишава значително, а коефициентът на безработица спада до 3.7% през третото тримесечие на 2019 г.Големите икономически центрове - София, Пловдив и Варна, все повече се ориентират към по-високотехнологичните производства и максимално използване потенциала на своите периферии. Силно изразен в това отношение е примерът на София-столица, като периферните области на София и Перник например отбелязват сериозни положителни тенденции в производството.Трудоемките производства, чийто модел се основава на ниската цена на труда, се ориентират към региони със съответното предлагане на работната сила - например около Хасково, Кърджали, Плевен и Враца. Високата заетост и растящата цена на труда ще стават се по-определящи фактори за инвестиционните решения на компаниите в промишлеността.В икономическото развитие най-богата област категорично остава София-столица с Брутен вътрешен продукт (БВП) на човек от населението в размер на 30 295 лв. през 2017 г., което е далеч пред втория - област Стара Загора със 17 550 лв.В изследването е посочено, че различията в регионите са силно изразени в данните на пазара на труда. Коефициентът на заетост за лицата между 15 и 64 години през 2018 г. варира от над 75% в София до около 52% в Монтана, което е близо 25 процентни пункта разлика.Именно по отношение на заетостта се вижда по-ясно и изоставането на Северозападния регион, като Видин и Враца например. В Северозападния регион се наблюдава и най-голямото струпване на малки обезлюдаващи се общини с твърде високи - над 25% нива на безработица.Областите с повече проблеми на пазара на труда имат и влошена структура на работна сила като например в Разград, Кърджали, Търговище, Сливен и Силистра, които са с над 30% дял на населението между 25 и 30 г.Същевременно в социалното развитие и демографските процеси в страната продължават да бъдат силно негативни. През 2018 г. населението над 65 години е вече точно 1/3 от лицата в трудоспособна възраст. Възрастните хора над 65-годишна възраст варират от 25% от работоспособното население в София до 50% във Видин.Според проучването единствено столицата традиционно увеличава своето население макар и с едва около 3 хил. души общо за 2017 и 2018 г. В София и областите Пловдив, Бургас и Варна традиционно повече хора се заселват, отколкото се изселват.Областите Стара Загора и Шумен вече успяват да държат сравнително балансиран броя на изселванията спрямо заселванията, а Кърджали в някои години, като например през 2018 г., изпреварва всички с положителния си механичен прираст.В сферата на регионалното образование картата също изглежда различно. София отново е напред, но области като Габрово, Смолян, Варна и Велико Търново показват добри резултати в отделните категории. В област Габрово например се регистрира най-високият коефициент на записване на децата между 5 и 8 клас - над 95% за 2018 г., при едва около 76% в Добрич и Търговище.Област Смолян има най-нисък процент на отпадналите от основно и средно образование (под 1%). Учениците там се представят силно на матурите по БЕЛ - 4.19 за 2019 г. Среден успех под \"добър\" 4 на матурата по БЕЛ се наблюдава в областите Силистра, Кърджали, Разград, Ямбол, Хасково, Шумен, Търговище и София.Велико Търново и София продължават да имат най-много студенти на хиляда души от населението - съответно 69 и 73 студенти на 1 000 души.Смолян и Кърджали са областите с най-малко регистрирани престъпления срещу личността и собствеността - по 5 случая на 1 000 души, докато в Бургас, Варна и София те са три пъти повече - около 15 случая на хиляди души. Варна и София обаче отчитат най-ниската разкриваемост - едва 1/3 от случаите са разкрити.Смолян може да се похвали, че е на първо място по качество на околната среда - с най-малко образувани битови отпадъци на човек и най-ниски въглеродни емисии. София води отчетливо по отношение на интензивността на културния живот.В заключение на проучването в по-общ план картината на социалното развитие е сравнително по-шарена спрямо тази на икономиката, но доходите и възможностите за реализация на пазара на труда традиционно доминират миграционните нагласи у хората. Изводите за това са следните:", "date": "2020.01.30", "title": "София с най-много чуждестранни инвестиции, но с висок процент работещи възрастни"}
{"url": "https://news.bg/crime/geshev-se-pita-kak-oligarsite-se-okazvat-zhertvi.html", "text": "Всичко е нормално, но когато се насочим към това да дадем справедливост на българските граждани, в един момент олигарсите стават жертви. Това заяви главният прокурор Иван Гешев преди заседанието на Пленума на Висшия съдебен съвет (ВСС). Те ли са жертвите? Защо правим реклама на едни хора, за които е ясно какви са? Как така всички станаха жертви? Как така всички богати хора се страхуват? Толкова страхливи милиардери. Как става така? Защо не се страхуват тези хора, които живеят в мизерия, в резултат на това, че някои хора не си плащат данъците. Липсват половин милиард лева\", подчерта Гешев.\"Нямаме никакви притеснения да ангажираме наказателна отговорност, когато са налице доказателства за някого, независимо каква позиция заема\", коментира още главният прокурор.На въпрос за твърденията на бизнесмена Васил Божков, че  Гешев заяви, че не е запознат с подробности за разследването.Той подчерта, че ще направят всичко възможно да приберат Божков. \"Ще направим всичко възможно, за да не се страхува, включително да му осигурим психологическа помощ в хода на работата\", допълни още главният прокурор.Главният прокурор разясни и защо е отклонил искане за среща с президента Румен Радев, както и с бизнесмена Валентин Златев.\"Не може главният прокурор да бъде привикван с SMS-си от едно лице, вероятно същия Митко, на когото вероятно президентът Радев, вероятно казва да смачка проверката на Антикорупционната комисия по отношение на съпругата му. Отговорът ми беше ясен\", посочи Гешев. Припомняме, че вчера прокуратурата съобщи, че  освен официалната писмена кореспонденция, до произнасяне на Конституционния съд по делото даване на задължително тълкуване на разпоредбата на чл. 103 от Конституцията на Република България. Тя се отнася до имунитета на държавния глава.\"Аз не се срещам с олигарси\", коментира още Иван Гешев. \"Обаждане имах и от - Златев мисля, че беше. Аз с такива хора не се срещам. Аз съм обикновен човек и се срещам с обикновени хора, подчерта той. Гешев е категоричен, че го интересуват проблемите на хората и работата на прокуратурата е да ги решава. Във връзка с , Гешев поясни, че през 2019 г. е отчетен спад на този вид престъпления с 60%. От октомври до края на 2019 г. е регистрирана само една телефонна измама, докато преди бяха по 10-15 на ден, добави главният прокурор.\"Обещах на българските пенсионери да реша проблема с телефонните измами. Ако ние не можем да се справим с този проблем, какво друго да се направи в тази държава\", допълни още Гешев. ", "date": "2020.01.30", "title": "Гешев се пита как олигарсите се оказват жертви"}
{"url": "https://news.bg/bulgaria/davat-na-sad-rusnak-vlyazal-u-nas-s-falshiv-dokument-za-samolichnost.html", "text": "Районната прокуратура във Варна предаде на съд руски гражданин за използване на преправен документ за самоличност и за незаконно влизане в България, както и за опит да напусне страната ни.В периода от 28 септември до 1 октомври 2019 г. обвиняемият представил пред служител на ГКПП - село Лесово и във Варна румънски паспорт. Преправеният документ бил издаден на името на румънски гражданин.Със същия документ обвиняемият се легитимирал и пред служител на ГКПП - летище Варна, съобщиха от Прокуратурата. На 28 септември 2019 г. подсъдимият преминал границата на България в село Лесово без разрешение на органите на властта. На 1 октомври м. г. направил опит да премине през ГКПП на летище Варна, като излезе през границата на страната.Престъплението се наказва с лишаване от свобода до 8 години.", "date": "2020.01.30", "title": "Дават на съд руснак, влязъл у нас с фалшив документ за самоличност"}
{"url": "https://news.bg/world/vazhodite-i-padeniyata-po-vreme-na-chlenstvoto-na-velikobritaniya-v-es.html", "text": "Вчера Европейският парламент Утре в полунощ Великобритания напуска Европейския съюз след 47-годишно членство.Тъжен ден за много, момент за празненства за други.\"Гардиън\" представя възходите и паденията по време на британското членство:През 1972 г. сър Едуард Хийт, тогавашният премиер на Обединеното кралство, се подписа под договора за присъединяване към Европейската икономическа общност, което влиза в сила от 1 януари 1973 г.\"Това, което диктаторите не успяха да постигнат със сила, демокрациите го направиха с мирно съгласие..и гласът на европейската цивилизация, толкова безмълвен от Втората световна война, ще може да заговори по обединен начин\", обяви тогавашният британски еврокомисар Джордж Томсън.Маргарет Тачър призова Великобритания да гласува с \"да\" на референдум за оставане в Европа...преди да каже \"не, не, не\" на председателя на Европейската комисия Жак Делор през 1990 г. във връзка с планове за разширяване на пълномощията и компетенциите на Европа по национални политически въпроси.Семената на евроскептицизма бяха посети години по-рано, когато \"Желязната лейди\" нахлу във френския кралски дворец Фонтенбло с искане, както тя го каза по-рано, \"нашите пари обратно\" от Европейската общност.\"Нашите интереси са най-добре обслужвани, когато не си член в този клуб. Равнопоставенността е на такова ниво, каквото и палубата на Титаник след удара в айсберг\".Лидерът на Партията за независимост на Обединеното кралство беше глобен с 2700 лири, след като отказа да се извини на белгийския председател на Европейския съвет Херман ван Ромпой. \"Не искам да бъда груб, но вие имате харизмата на мокър парцал и излъчване на дребен банков чиновник\", обяви Фараж.2017 - Фараж наречен лъжец в парламентаЕвродепутатът Себ Данс държеше плакат \"Той те лъжи\" зад Найджъл Фараж, докато лидерът на Партията за независимост на Обединеното кралство защити забрана на президента на САЩ Доналд Тръмп да не се допускат мюсюлмани в страната.Той смяташе, че може да му е последната реч и два дни преди първоначалният ден на Брекзит, 27 март, Алин Смит се извини за поведението на някои свои колеги през годините и обяви: \"Не ви моля да разрешите нашите вътрешни дискусии. Моля ви да оставите светнато, за да можем да намерим пътя си към дома\".Евродепутатите от партия \"Брекзит\" обърнаха гръб по време на европейския химн, \"Ода на радостта\", след избирането им на изборите за Европейски парламент, което те мислеха, че никога няма да се случи.", "date": "2020.01.30", "title": "Възходите и паденията по време на членството на Великобритания в ЕС"}
{"url": "https://news.bg/int-politics/rusiya-zatvarya-pryaka-granitsa-s-kitay-zaradi-koronavirusa.html", "text": "Руският премиер Михаил Мишустин подписа заповед за  в Далечния Изток.Той следва инструкции на президента Владимир Путин да се направи всичко възможно, за да се предотврати разпространението на новия коронавирус, съобщава РТ.\"Ние ще информираме всички за затварянето на граници в Далечния Изток, както и за други мерки, предприети от руското правителство\", заяви Михаил Мишустин.Русия следи новата епидемия от коронавирус от самото начало. С разрастването на епидемията правителството създава специална работна група, която да предотврати навлизането на смъртоносния вирус в страната. Преди това външното министерство предупреди гражданите да се въздържат от пътуване до Китай, \"освен ако това не е спешно необходимо\".Действията на Русия са след като китайските власти разкриха в четвъртък сутринта, че броят на регистрираните заразени вече надхвърля 7 700, като най-малко 170 души са загинали.38 от смъртните случаи са само за последните 24 часа.От 30 януари регистрацията на електронни визи за влизане в Руската федерация чрез гранични контролно-пропускателни пунктове, разположени в Далечния Изток, Калининградска област, както и през въздушни, морски, автомобилни и пешеходни пунктове, разположени на територията на Санкт Петербург и Ленинград, временно е спряна за китайски граждани. Това се казва в съобщение, разпространено в четвъртък от руското външно министерство, съобщава ТАСС.\"Във връзка с избухването в Китай на нова коронавирусна инфекция (2019-nCoV) и с цел да се предотврати навлизането й на територията на Руската федерация, Министерството на външните работи на Русия препоръчва руските граждани да се въздържат от всякакви пътувания до Китайската народна република, ако не са причинени от спешна нужда\".\"Молим всички руски граждани, намиращи се в Китай, да предоставят информация и тяхната контактна информация (фамилия, име и бащино име, мобилен телефон, място и цел на престой в Китай) на руското посолство в Китай по електронна поща или на до номерата на горещата линия, посочени на уебсайта на руското посолство в Китайската народна република\".Руснаците в Китайската народна република могат да се регистрират и в мобилното приложение \"Чуждестранен помощник\" на руското външно министерство.Информацията няма да бъде предавана на трети страни и се изисква в случай на спешен контакт, подчертават от руското външно министерство.", "date": "2020.01.30", "title": "Русия затваря пряка граница с Китай заради коронавируса"}
{"url": "https://news.bg/world/greta-tunberg-registrira-imeto-i-dvizhenieto-si-kato-zapazena-marka.html", "text": "Климатичният активист Грета Тунберг реши да кандидатства за регистрация на името си и това на движението й като запазена марка, предаде \"Ройтерс\".Този ход би позволил съдебни действия срещу лица или компании, които се опитват да използват нейното име, които не са в съответствие с нейните ценности или това на нейното движение, заявява тя.\"Моето име и движението ми постоянно се използват за комерсиални цели без каквото и да било съгласие\", допълва активистката. Тунберг поясни, че няма никакъв интерес към търговските марки, но това се налага.Тя също така създаде фондация, с цел да има прозрачност за финансирането на движението.", "date": "2020.01.30", "title": "Грета Тунберг регистрира името и движението си като запазена марка"}
{"url": "https://news.bg/crime/hvanaha-trima-s-marihuana-za-nad-130-000-leva-vav-vidinsko.html", "text": "Разследват трима за държане на марихуана за над 130 000 лева.Полицейските служители са открили общо 312 стръка коноп в изоставен имот в село във Видинско. На място били задържани трима души - на 57, 53 и 57 години. Общата стойност на дрогата възлиза на 136 000 лева.Предстои те да бъдат привлечени като обвиняеми за държане на наркотици с цел разпространение в особено големи размери. За подобно деяние се предвижда наказание от 5 до 15 години затвор и глоба от 20 000 до 100 000 лева.От прокуратурата посочват, че марихуаната е наркотично вещество и е под контрол съгласно Единната конвенция на ООН за упойващите средства от 1961 г. и Закона за контрол на наркотичните вещества и прекурсорите. Това растение е с висока степен на риск за общественото здраве поради вредния ефект от злоупотреба с него и е забранен за приложение в медицината.", "date": "2020.01.30", "title": "Хванаха трима с марихуана за над 130 000 лева във Видинско"}
{"url": "https://news.bg/politics/teche-danachna-proverka-vav-firmite-na-bozhkov.html", "text": "Финансовият министър Владислав Горанов предполага, че АДФИ може да си търси дължимите и невнесени суми от Васил Божков. Той каза, че хазартните оператори са под надзора на Комисията по хазарта и заплащат такси по Закона за хазарта. Сега се разследвало има ли данъчни престъпления. Текат данъчни ревизии и преди те да са приключили, Горанов не може да даде коментар.АДФИ е установила грешки в прилагането на закона от страна на Комисията по хазарта, довели до стотици милиони невнесени такси за организиране на хазартни игри.Много е вероятно обаче да се издаде акт за установяване на публични държани вземания и да тръгне ново производство.Припомняме, вчера , както и на адреси, обитавани от него.Веднага след това бизнесменът заяви, че  и че никой не му се е обаждал.Малко по-късно стана ясно и че е  както и че са му повдигнати 7 обвинения.От \"Нове Холдинг\" излязоха с позиция, че Днес бизнесменът заяви, че ", "date": "2020.01.30", "title": "Тече данъчна проверка във фирмите на Божков"}
{"url": "https://news.bg/world/frantsiya-izprati-boyni-korabi-v-podkrepa-na-gartsiya-sreshtu-turskata-agresiya.html", "text": "Франция изпраща бойни кораби в източната част на Средиземно море за съвместни учения с гръцки и кипърски кораби, съобщават медии.Президентът на Франция Еманюел Макрон осъди подклаждащото се от Турция регионално напрежение. След разговори с гръцкия премиер Кириакос Мицотакис, Макрон обяви, че Париж ще укрепи стратегическите си връзки и обяви споразумение между министерствата на отбраната на Гърция и Франция.\"Ние говорим за индустриално сътрудничество и съвместни учения по море и земя. Също бихме искали другите гранични държави да се включат\", каза той.Макрон подчерта, че Франция подкрепя суверенните права на Гърция и Кипър и осъди действията на Турция.Мицотакис приветства решението на Париж да разположи фрегати в Източното Средиземноморие. Според него корабите са \"гарант на мира\". Той добави, че \"Гърция и Франция се стремят към нова работна рамка за стратегическа отбрана\".Те ще проведат съвместни военни маневри южно от остров Крит. Франция също разположи хеликоптероносача \"Dixmude\" на пристанището в Пирея. Той ще участва в игрите \"Александър Велики - 2020\" с гръцки и американски кораби в Пагасетийския залив.За първи път Франция изпраща толкова кораби за международни военни учения, на които домакин е гръцкият флот.Френският посланик в Кипър потвърди, че самолетоносачът \"Шарл дьо Гол\" ще акостира в Лимасол през следващия месец.", "date": "2020.01.30", "title": "Франция изпрати бойни кораби в подкрепа на Гърция срещу турската агресия"}
{"url": "https://news.bg/crime/dozhivoten-zatvor-bez-pravo-na-zamyana-za-ubietsa-ot-sotirya.html", "text": "Доживотен затвор без право на замяна получи убиецът на детето от Сотиря, съобщава БНТ.Днес в Сливен беше подновено делото за убийството на 7-годишната Кристин, по което е обвиняем 21-годишният Мартин Трифонов.Той е с мярка за неотклонение \"задържане под стража\" и спрямо него са повдигнати три обвинения - за блудство, изнасилване и за убийство по особено жесток и мъчителен за жертвата начин.Сливенският окръжен съд обяви постанови доживотен затвор без право на замяна, а също прие гражданските искове в поискания размер - 400 000 за майката на Кристин и по 100 000 за бабата и дядото.Бабата на убитото момиченце заяви, че е удовлетворена от присъдата. За парите тя каза, че ако бъдат изплатени, ще бъдат дарени за деца с увреждания и деца, изоставени от родителите.Присъдата подлежи на обжалване в 15-дневен срок пред Апелативния съд в Бургас. Трифонов остава в ареста. Ако присъдата не бъде обжалвана, той ще излежава при първоначален специален режим.Припомняме, 7-годишната  на 15 август. , а майката на убитото дете настоя той Тогава адвокат Марин Марковски прогнозира, че заради направените самопризнанияПоради тази причина близките на детето започнаха подписка за промяна в закона, според който самопризнания при тежко престъпления намаляват присъдата, а кметът на Сливен Стефан Радев призова депутатите да подкрепят искането за такава промяна.През септември, депутатите ", "date": "2020.01.30", "title": "Доживотен затвор без право на замяна за убиеца от Сотиря"}
{"url": "https://news.bg/regions/drogiran-shofyor-ubi-vazrasten-peshehodets-v-starozagorsko.html", "text": "Дрогиран шофьор уби възрастен пешеходец в Старозагорско.Пътният инцидент е станал около 19.23 часа вчера на второкрасен път край село Пчелиново.На място било установено, че влекач с прикачено полуремарке, шофиранот 34-годишен мъж, е блъснал 62-годишния пешеходец, който бил на пътното платно. От удара мъжът починал на място.Водачът бил тестван с технически средства, които отчетели отрицателна проба за употреба на алкохол и положителна - за метадон. Той е задържан за 24 часа.По случая е образувано досъдебно производство.", "date": "2020.01.30", "title": "Дрогиран шофьор уби възрастен пешеходец в Старозагорско"}
{"url": "https://news.bg/disasters/izsledvane-ot-99-patsienta-v-uhan-1-20-yanuari-11-umirat-ot-organna-nedostatachnost.html", "text": "Коронавирусът е достигнал до всеки регион в континентален Китай. По-рано китайските здравни власти съобщиха, че има данни за 7 711 потвърдени случаи в страната към 29 януари. Вирусът се разпространи и в поне 15 други страни, съобщава БиБиСи.Световната здравна организация - СЗО заседава отново днес, за да реши дали вирусът представлява глобална извънредна ситуация. Според ново , от 99 пациента в Ухан (1-20 януари), 11% умират от многоорганна недостатъчност.\"В последните няколко дни напредъкът на вируса, особено в някои страни, особено в предаването от човек на човек, ни тревожи\", заяви в сряда генералният директор на СЗО Тедрос Адханом Гебрейес. \"Въпреки че броят извън Китай все още е сравнително малък, има потенциал за много по-голямо огнище\".Сега в Китай са заразени повече хора, отколкото по време на епидемията от Сарс преди 20 години, но смъртността остава далеч по-ниска.Изследователите се надпреварват да разработят ваксина за защита на хората от вируса. Една лаборатория в Калифорния има планове за потенциална ваксина, която да влезе в изпитвания върху хора до юни или юли. Въпреки че бяха повдигнати въпроси относно прозрачността, СЗО похвали Китай как се справя с епидемията. Президентът Си Дзинпин се закле да победи това, което нарече \"дяволски\" вирус.На хората, които са били в провинция Хубей, където е огнището на вируса е препоръчано от работодателите да работят от вкъщи, докато не е безопасно да се върнат на работа.Вирусът засегна китайската икономика, втората по големина в света, като все повече държави съветват своите граждани да избягват всички несъществени пътувания до страната.Няколко международни авиокомпании спряха или ограничиха маршрутите си до Китай, а компании като Google, Ikea, Starbucks и Tesla затвориха магазини или спряха дейността си.Има съобщения за недостиг на храна на някои места. Държавните медии твърдят, че властите \"увеличават усилията си за осигуряване на непрекъснато предлагане и стабилни цени\".Китайската футболна асоциация обяви отлагането на всички игри през сезон 2020.Въпреки че има близо 8000 инфекции, има малко подробна информация, публикувана в профилите на пациентите и как болестта ги засяга.Повечето от потвърдените случаи включват хора или от Ухан, или които са имали близък контакт с някой, който е бил там.Новото , дава моментна картина на 99 случая на новия коронавирус, наблюдавани в болница Ухан Джининтан от 1 до 20 януари:От 99 души, 49 са изложени на пазара на морски дарове и животни, за който се смята, че са е центъра на огнището; Средната възраст е 55,5 години, а повечето (67) са мъже; Треската и кашлицата са най-честите симптоми;17 пациенти развиват синдром на остър респираторен дистрес, а 11 от тях умират от многоорганна недостатъчност; 31 от 99 са освободени от болницата до 25 януари; Според изследователите, инфекцията изглежда е \"по-вероятно да засегне по-възрастните мъже\" с допълнителни медицински състояния.От 99, 51 страдат от хронично състояние (предимно сърдечно-съдови или мозъчно-съдови).", "date": "2020.01.30", "title": "Изследване: От 99 пациента в Ухан 1-20 януари, 11% умират от органна недостатъчност"}
{"url": "https://news.bg/world/shotlandskiyat-parlament-nyama-da-svali-znameto-na-es-sled-brekzit.html", "text": "Шотландските депутати гласуваха да не се сваля знамето на Европейския съюз от парламента в Единбург след Брекзит, съобщават АФП и други медии.Групата, която управлява делата в парламента, планираше да свали знамето в 23,00 часа (23,00 по Гринуич) в петък вечерта, когато Великобритания официално напусне ЕС.Но 63 срещу 54 депутати в шотландския парламент отхвърлиха решението след бурен дебат.Първият министър Никола Стърджън призова знамето на ЕС да не бъде сваляно, което разгневи опозиционните партии.В прокараното от депутатите предложение се казва, че знамето трябва да остане \"в знак на подкрепа и солидарност с тези граждани на ЕС, които избраха Шотландия за свой дом\".Отделно депутатите в регионалния парламент на изборите през декември. Никола Стърджън обеща да организира втори референдум за независимост в края на 2020 г.На  отделяне от Великобритания, но пък подкрепиха оставане в ЕС на , което се използва от Шотландската национална партия за набиране на подкрепа за втори референдум за независимост.", "date": "2020.01.30", "title": "Шотландският парламент няма да свали знамето на ЕС след Брекзит"}
{"url": "https://news.bg/crime/proveryavat-kolektsiyata-ot-antiki-na-fondatsiyata-na-bozhkov.html", "text": "Втори ден продължава акцията на полицията и прокуратурата в офиси на Васил Божков, съобщи bTV.Според адвокати на бизнесмена в момента се проверява колекцията от антични предмети на фондация \"Тракия\".Сред тях има стотици безценни артефакти, които се съхраняват при специални условия. От други имоти пък се изнасят колекции с картини.На брифинг в прокуратурата потвърдиха, че се извършва проверка на колекцията на Васил Божков. Дали откритото и задържаното представлява движими културни ценности, ще се преценява обаче от специалисти, като прокуратурата има съдействието от страна на Министерство на културата.Припомняме, че по-рано днес Васил Божков заяви, че не смята за момента да се в1ръща в България, тъй катоТой съобщи, че при акцията вчера е била арестувана съпругата му.Малко по-късно главният прокурор Иван Гешев  Той изрази недоумението си защо не се страхуват хората, които живеят в мизерия.Вчера , както и на адреси, обитавани от него.Веднага след това бизнесменът заяви, че  и че никой не му се е обаждал.Малко по-късно стана ясно и, че е  както и че са му повдигнати 7 обвинения.От \"Нове Холдинг\" излязоха с позиция, че ", "date": "2020.01.30", "title": "Проверяват колекцията от антики на фондацията на Божков"}
{"url": "https://news.bg/education/promenyat-datite-za-olimpiadite-po-matematika-i-fizika-zaradi-gripnata-vakantsiya.html", "text": "Променят се датите, на които ще се проведе областният кръг на олимпиадите по математика и по физика и астрономия, съобщават от Министерството на образованието.Заради грипната ваканция математиците ще се състезават на 5 февруари от 9.00 часа, вместо на 1 февруари.Олимпиадата по физика и астрономия пък ще започне от 14.30 часа на 23 февруари.От МОН обясняват, че промяната се прави и заради желанието от много ученици да участват и в олимпиадата по български език и литература, която в досегашния график съвпадаше по време с тази по физика - на 22 февруари от 9.00 часа.", "date": "2020.01.30", "title": "Променят датите за олимпиадите по математика и физика заради грипната ваканция"}
{"url": "https://news.bg/politics/goranov-i-shefat-na-bnb-na-speshni-sovalki-s-partiite-za-erm-ii.html", "text": "Финансовият министър Владислав Горанов и шефът на БНБ Димитър Радев дойдоха в парламента на спешни консултации с партиите за ЕRM II.Припомняме, вчера финансовият министър заяви, че е постигнат Първата среща беше с ДПС. След нея той каза само, че са партията имали съгласие. Преди това председател на парламента Цвета Караянчева даде 30 минути почивка. Явно заради разговорите за влизането в чакалнята на Еврозоната.Партиите май не са се разбрали за промените, внесени от Менда Стоянова за БНБ и присъединяването към ERM II.Днес от рано сутринта преди заседанието на парламента депутатите пак се събраха да обсъдят промените, по които съгласие май няма.След срещата с левицата министърът и банкер номер едно влязоха в кабинета на председателя на парламента Цвета Караянчева. Там периодично влизат шефката на бюджетната комисия Менда Стоянова и председателят на ПГ на ГЕРБ Даниела Дариткова. Червените пък се събраха на заседание на групата, за да обсъдят промените. Горанов обеща коментар пред медиите.", "date": "2020.01.30", "title": "Горанов и шефът на БНБ на спешни совалки с партиите за ERM II"}
{"url": "https://news.bg/regions/bus-premaza-kola-v-stolichniya-kv-mladost.html", "text": "Зрелищна катастрофа стана тази сутрин в столичния квартал \"Младост\", съобщава БГНЕС.По чудо инцидентът се е разминал без пострадали.Пътното произшествие стана на улица \"Свето Преображение\", блокирайки движението в час пик.Микробус се е преобърнал и е премазал лек автомобил \"Фолксваген\". Сериозни материални щети са нанесени и по таксиметров автомобил \"Хюндай\".Екипи на полицията са на място. Движението е ограничено.", "date": "2020.01.30", "title": "Бус премаза кола в столичния кв. \"Младост\""}
{"url": "https://news.bg/regions/boklutsi-palnyat-reka-vladayska-techashta-prez-stolichniya-kvartal-malashevtsi.html", "text": "Жители на столичния квартал \"Малашевци\" сигнализират за боклуци, които пълнят река Владайска, течаща през квартала, съобщи bTV. Според тях дори живеещите в района редовно изхвърлят боклука си в реката и около нея. Клиентите на близкия битпазар също допринасят за ситуацията.Местните жители се разминават в мненията си кой е основният замърсител на реката. Според едни виновни за ситуацията с боклука са ромите, според други - местните жители, а трети говорят за строителни и частни фирми, които изхвърлят умишлено боклуци в реката през нощта.\"Живущите не биха направили това, което виждаме в реката\", смята и инж. Янислав Чулев от Столичен инспекторат, според когото минаващите могат да хвърлят малки боклуци, но на място се виждат изхвърлени врати и матраци.Всяка от къщите в квартала има зачислени от два контейнера за боклук и причината за замърсяването не е в липсата на кошчета, обясни Чулев.По думите му постоянно се извършват проверки по време на организирания битпазар в събота и неделя от гледна точка осъществяването на търговска дейност и замърсяването.Инж. Чулев призова жителите на квартала, ако забележат нарушители, хвърлящи боклуци, да ги снимат и да сигнализират на телефон 029875555.\"Ние сме органът, който може да съставя актове за такива неща, но когато не сме го видели, ни трябва свидетел на факта, който да обясни, ако евентуално актът се обжалва пред съда\", поясни още Чулев.Има и мобилен екип, който може да извършва проверки и нощем, когато местните жители твърдят, че са видели да се изхвърлят отпадъци в реката, но това трябва да става със съдействието на органите на реда, ако не са заети, защото отношението към контролните органи не е много добро, заяви Чулев.Глобите започват от 500 лева и може да достигнат до 20 000 лева в зависимост от това какъв боклук е изхвърлен.От Столична община обясняват, че през 2019 г. посоченият участък е почистен планово, като са премахнати и извозени натрупаните отложения и саморасла растителност в изпълнение на сключен договор с фирма изпълнител. Течението и бреговете на реката са почиствани няколкократно от изхвърлени битови отпадъци.\"Участъкът на река Владайска е включен и в плановата програма на Столична община за почистване на коригирани и некоригирани речни корита през 2020 г. Поради поредното силно замърсяване на реката и бреговете при моста на ул. \"Жак Дюкло\", приоритетно ще се почисти участъкът от 100 м преди и след моста\", допълват от общината.", "date": "2020.01.30", "title": "Боклуци пълнят река Владайска, течаща през столичния квартал \"Малашевци\""}
{"url": "https://news.bg/world/aktivnite-feysbuk-potrebiteli-dostignaha-2-5-mlrd-dushi-na-mesets.html", "text": "Броят на активните потребители на социалната мрежа \"Фейсбук\" на месец достигна 2,5 милиарда към 31 декември 2019 г., което е увеличение с 8% на годишна база, съобщават от компанията, цитирана от ТАСС.Данните отразяват броя на хората, които влизат в социалната мрежа най-малко веднъж в месеца. Според изчисления на технологичния гигант през декември 2019 г. 1,66 милиарда души са използвали \"Фейсбук\" най-малко веднъж на ден - увеличение с 9% през годината.Приходите на компанията през миналата година са малко над 70 милиарда долара, което е ръст с 27% в сравнение с 2018 г. Нетните доходи на \"Фейсбук\" за същия период са спаднали с 16% от 22,1 милиарда долара до 18,4 милиарда долара. Постъпленията от реклама са нараснали с 27 на сто от 55 милиарда долара до 69 милиарда долара.Основателят на \"Фейсбук\" Марк Зукърбърг изрази задоволство и обяви, че са имали добро тримесечие и силен край на годината вследствие на разрастването на бизнеса.Технологичната компания е създадена на 4 февруари 2004 г. \"Фейсбук\" включва и други продукти и услуги, включително Instagram и WhatsApp.", "date": "2020.01.30", "title": "Активните „Фейсбук” потребители достигнаха 2,5 млрд. души на месец"}
{"url": "https://news.bg/bulgaria/vsichki-vazhni-novini-za-integratsiyata-na-banka-dsk-i-ekspresbank-na-edno-myasto.html", "text": "Достъпът до навременна и точна информация за клиентите е от изключителна важност във всеки процес по консолидация между две организации. Пример в тази посока е специалната онлайн платформа , която Банка ДСК създаде за интеграцията си с Експресбанк. Обединението на двете банки започна през 2019 г. и се очаква да приключи до средата на тази година.На интеграционната платформа - клиентите на Експресбанк могат да намерят изчерпателна информация за процесите и промените, както и за подобрения по продуктите и услугите, които ще предлага новата обединена банка. Платформата осигурява качествено потребителско изживяване чрез лесна навигация и достъп до съдържание само с няколко клика. Разполага с различни функционалности, които улесняват клиентите в достъпа им до актуална и важна информация.Освен секция с новини и атрактивно визуално представяне на важните моменти от интеграцията, отскоро функционират и две нови опции, с които клиентите на Експресбанк могат да научат къде е преиздадената им карта с лого на Банка ДСК и какъв ще бъде новият им IBAN след обединението на двете банки.Специално разработеният  дава възможност на клиентите на Експресбанк да узнаят номерата на новите си платежни сметки, които ще функционират след обединението на двете банки.Другата полезна функция на платформата е т.нар.  за банкови карти. В секцията  всеки картодържател на Експресбанк може да въведе номера на сметката към настоящата си карта и ще разбере статуса на преиздадената си пластика и клона, където може да я получи. е разработена интуитивно и дава възможност на потребителите да задават въпроси за всичко, което ги интересува. Освен това има и секция \", където са публикувани отговори на най-често задаваните въпроси. Информацията е структурирана по теми и позволява бързо и лесно да се научи повече за всички етапи от интеграцията, като например какви промени ще има при електронното банкиране или доставката на новите банкови карти.На страницата е достъпно видео съдържание за предстоящите промени в процеса на интеграция на двете банки. Поредица от видеа с експерти от Банка ДСК разказват основните промени за клиентите на Експресбанк в процеса по интеграция с Банка ДСК.В допълнение, цялото съдържание на интеграционната платформа е достъпно и на английски език на адрес: .", "date": "2020.01.30", "title": "Всички важни новини за интеграцията на Банка ДСК и Експресбанк на едно място "}
{"url": "https://news.bg/world/biznesat-sas-znamena-na-sasht-izrael-i-velikobritaniya-v-iran-protsaftyava-za-da-gi-goryat.html", "text": "Най-голямата фабрика за производства на знамена в Иран процъфтява. Заводът произвежда флаговете на САЩ, Великобритания и Израел, които се използват само с една цел - горят се от протестиращи иранци на демонстрации в страната, информира \"Ройтерс\".Във фабриката в град Хомейн, югозападно от столицата Техеран, млади мъже и жени отпечатват знамената на ръка и след това ги простират да съхнат. Заводът произвежда по 2000 американски и израелски знамена на месец в най-натоварения период и повече от 139 354 квадратни метра флагове на година.На подкрепяни от държавата митинги и протести в Иран демонстранти често горят флаговете на посочените три държави.\"Ние нямаме проблем с народите на Великобритания и САЩ. Имаме проблем с техните правителства. Имаме проблем с техните президенти, с погрешните им политики\", коментира Гасем Ганджани, който е собственик на фабриката за флагове Diba Parcham.\"Народите на САЩ и Израел знаят, че ние нямаме проблем с тях. Ако хората горят флаговете на тези държави на различни митинги, то е само за да покажат протеста си\", поясни той.За хардлайнерите антиамериканските настроения винаги са били в основата на Ислямската революция в Иран и иранските лидери продължават да осъждат САЩ като Големия Сатана.", "date": "2020.01.30", "title": "Бизнесът със знамена на САЩ, Израел и Великобритания в Иран процъфтява - за да ги горят"}
{"url": "https://news.bg/crime/oshte-102-konteynera-s-italianski-bokluk-na-pristanishteto-vav-varna.html", "text": "Районната прокуратура във Варна започна проверка на още 102 контейнера с отпадъци от Италия, складирани на пристанище Варна-запад.Новите 40-футови контейнери са били установени при разследването по образуваното досъдебно производство на 16 януари. Делото е по повод разтоварени на варненското пристанище 25 контейнера на 9 октомври миналата година.Изпращачът на новите 102 контейнера е същият - фирма \"Дентиче пантелоне\" от град Салерно. Същият е и получателят на товара - фирма \"Блацион\" ООД, която е регистрирана в София.Започналият днес оглед трябва да установи дали отново има разминаване между посоченото в митническите документи и реалното съдържание на контейнерите. Товарът е заявен като пластмаса и каучук.Тези 102 контейнера също са с режим на временно съхранение до 90 дни. Срокът на временното съхранение обаче е изтекъл. За 28 от тях е постъпило и искане за реекспорт от превозвача \"Maersk\", транспортирал контейнерите до морската столица.От прокуратурата съобщават, че втората пратка с италиански отпадъци започва да пристига на 21 октомври миналата година. Тогава са разтоварени на пристанище Варна-запад 29 контейнера. На 6 ноември - други 28, на 22 ноември - 20, а на 29 ноември - още 25 контейнера.При отварянето на част от първата пратка с италиански боклук се оказа, че съдържат текстилни, стъклени и дървени отпадъци, а не декларираните пластмасови и каучукови. Тогава беше установено и че италианският боклук не е транспортиран във вакуумирани бали, както се изисква по закон.Досъдебното производство за контейнерите с отпадъци от Италия, което се ръководи от Районната прокуратура във Варна, е по разпореждане на главния прокурор Иван Гешев.Припомняме, за отпадъците от Италия, предназначени за страната ни, се заговори в началото на декември, когато италианските власти заловихаНезаконният товар беше открит във влак. Търговската стойност на боклука се изчислява на 130 хиляди евро.От Министерството на околната среда и водите увериха, че  за приемане на отпадъците. Те за задържаните незаконни тонове боклук.Ден по-късно започна Предполага се, че тя е трябвало да бъде изгорена или погребана в депа у нас.По-късно стана ясно, че спрените в Италия отпадъци били , а не, както било посочено в документите - пластмасови отпадъци, които тепърва трябва да бъдат обработени.На 18 януари стана ясно, че са Преди това се разбра и че ", "date": "2020.01.30", "title": "Още 102 контейнера с италиански боклук на пристанището във Варна"}
{"url": "https://news.bg/crime/poiskaha-postoyanen-arest-za-bivshiya-shef-na-vik-pernik-i-bivshiya-i-d-kmet-na-grada.html", "text": "Специализираната прокуратура внесе в Специализирания наказателен съд искане за постоянен арест на бившия управител на \"ВиК\" Перник Иван Витанов и бившия и.д. кмет на града Севделина Ковачева, съобщават от държавното обвинение. Те са обвинени за извършени престъпления, свързани с водната криза в региона.На 27 януари, че Припомняме, че още през ноември миналата година, когато започна водната криза в града. Като причина за отстраняването му беше посочено късното уведомяване за проблема с водата, както и липсата на достатъчно информация, което е довело до напрежение сред хората.За кризата с водата в Перник се разбра дни след местните избори, които бяха спечелени от БСП и Станислав Владимиров. Той обаче е категоричен, че вина носят управляващите и . Кризата струва постовете както на областния управител Ирена Соколова, така и на .Напомняме, че заради водната криза в Перник бе арестуван, бившия екоминистър Нено Димов, а в петък на10 януари, , която беше приета от премиера Бойко Борисов.На Витанов е наложено задържане под стража до 72 часа, съобщиха от спецпрокуратурата и обещаха още днес да има официална информация по случая.Освен Витанов в следствения отдел на прокуратурата е бил призован и зам.-кмет на Перник.", "date": "2020.01.30", "title": "Поискаха постоянен арест за бившия шеф на ВиК-Перник и бившия и.д. кмет на града"}
{"url": "https://news.bg/world/turtsiya-i-frantsiya-se-zahapaha-za-libiya.html", "text": "Франция е отговорна за дестабилизирането на ситуацията в Либия. Така отговори Министерството на външните работи на Турция след критика от страна на френския президент Еманюел Макрон, информират медии.Макрон разкритикува турската политика към северноафриканската държава. Президентът на Франция обвини турския президент Реджеп Ердоган в нарушаване на споразуменията, постигнати на конференцията за Либия в Берлин, които призовават за въздържане от намеса в конфликта.\"По време на пресконференция с гръцкия премиер, президентът на Франция Еманюел Макрон още веднъж се опита да изрази нереалистичните си оплаквания по адрес на нашата държава. Франция носи основна отговорност за проблемите в Либия от избухването на кризата през 2011 г. Не е тайна, че оказва пълна подкрепа на (командира на Либийската национална армия Халифа) Хафтар, за да получи право на контрол над природните ресурси на Либия\", се казва в съобщение на турското външно ведомство.Говорителят на министерството описа офанзивата на Хафтар като най-сериозната заплаха за либийската териториална цялост и суверенитет.\"Основното решение на Берлинската конференция, необходимо да започне политическият процес, е да се гарантира трайно спиране на огъня. Ако Франция иска да допринесе за изпълнението на решенията от конференцията, трябва да прекрати подкрепата си за Хафтар\", призова говорителят.", "date": "2020.01.30", "title": "Турция и Франция се захапаха за Либия "}
{"url": "https://news.bg/crime/firmata-deponirala-italianski-bokluk-v-batak-spira-deynostta-si-v-grada.html", "text": "Фирмата, депонирала италиански боклук в необитаем военен завод в Батак, преустановява дейността си в града. Това заяви собственикът ѝ Спас Маринов, цитиран от БНР.Това стана ясно след като бе обявена готовност за протести, а Общината обжалва позволението за депониране на отпадъците.Извозването на деветте тона отпадъци ще започне от следващия понеделник, уверява Спас Маринов.\"Махам се от там. Не искам да чувам повече за там\".Той обясни наличието на нерегламентирани отпадъци в балите с некоректно поведение от страна на италианските партньори.\"Тези италианци са ни вкарали вътре чанти и обувки, за което аз ще си понеса наказанието. Те са злоупотребили. Тази пластмаса, която вкарват с код на пластмаса, то не е пластмаса, има всякакъв вид примеси, от замърсени други отпадъци, които са скрити вътре, то това е проблемът\".Спас Маринов не обясни къде ще откара боклука от Батак.\"Аз ще ги закарам някъде за преработка. Имам си на няколко места да си ги преработвам. Могат и да се горят на висока температура - в циментови заводи\", заяви Маринов.Според него 20 са големите фирми в страната, които се занимават с внос на боклуци от Европа.", "date": "2020.01.30", "title": "Фирмата, депонирала италиански боклук в Батак, спира дейността си в града"}
{"url": "https://news.bg/economics/restorantyorite-ne-iskali-da-klatyat-darzhavata.html", "text": "Трябва да обърнем внимание, че сме далеч от заплащането в Европа. Имаме скрит резерв, върху който трябва да работим. Да потърсим всякакви форми да стимулираме хората, които работят в бранша. Това заяви ресторантьорът Аспарух Аспарухов пред Bulgaria ON AIR.Припомняме, вчера  въпреки отлагането с 6 месеца на Наредба Н-18, отнасяща се до новите правила за касовите апарати. Протестиращите поискаха намаляване на ДДС върху храните и пълна отмяна на нормативния акт.Аспарухов заяви, че трябва да се мисли как секторът да се облекчи. Според него с това, което се предлагало в момента, не можело да се каже, че това се случва.Той се обяви за ДДС от 5% и заяви, че това е реално платим данък.\"Реално това е социално-икономически протест, никой от нас няма идея да клати държавата. Искаме да бъдем полезни с каквото можем, искаме нашият опит да бъде приет\", обясни Аспарухов.Той е категоричен, че не може да се затварят обекти заради грешките на служители.Аспарухов прогнозира, че ако Наредба Н-18 влезе в сила, ще има повишаване на цената на продукта.От своя страна Паско Пасков от Асоциацията за развитие на бизнес софтуер посочи, че това е третото отлагане на наредбата. Според него то се дължи както на недоволството на хората заради конкурентоспособността, така и на техническите затруднения.\"Вече две години го търсим този среден път. Всичко, което се случва, е един подобрен диалог. Участвам във всички работни групи по темата, диалогът се подобрява\", посочи той.По негови думи конкретни мерки са да се подобри дефиницията на търговски процес, както и да се уточни какви отчети могат да намалят риска от административен произвол при проверка на данъчните на обекти.Предстои да се създадат работни групи и да се проведат още срещи между бранша и управляващите.", "date": "2020.01.30", "title": "Ресторантьорите не искали да клатят държавата"}
{"url": "https://news.bg/regions/dupnitsa-ostana-bez-voda-zaradi-remont-na-dovezhdasht-vodoprovod.html", "text": "Централната част на Дупница, половината град и част от близкото села Джерман са без вода поради извършване на ремонтни дейности, съобщи БНР, позовавайки се на ВиК.Екипите на дружеството са организирани така, че водоподаването да бъде възстановено по обяд.Подменя се участък от довеждащ за града водопровод в местността Дренски рид, поясни шефът на ВиК-Дупница Илия Илиев.\"Понеже е под резервоарите на Дренски ред и на довеждащ водопровод и затова се спира по-голям участък. Това е такъв водопровод, който храни по-голяма част от града\", обясни Илиев.От днес на воден режим е дупнишкото село Делян поради драстично спаднал дебит на каптажа за селото.\"От ВиК в момента поставяме кран, който ще дели селото на горна и долна част и ще се направи режим на водоподаването\", допълни още шефът на ВиК. ", "date": "2020.01.30", "title": "Дупница остана без вода заради ремонт на довеждащ водопровод"}
{"url": "https://news.bg/world/darzhavite-sreshtat-problemi-s-evakuatsiyata-sled-29-skok-na-smartnite-sluchai-ot-koronavirus-za-den.html", "text": "Китай съобщи за най-голямото увеличение на смъртните случаи от коронавирус за един ден, докато в същото време държавите срещат проблеми при евакуацията на гражданите си от Ухан - епицентърът на заразното заболяване, пише \"Гардиън\".Общият брой на починалите днес достигна 170 души - от 132 души в сряда, което е увеличение с 29%. Броят на потвърдените случаи в Китай нарасна до 7711 от 5974 ден по-рано. 162 смъртни случая - или 95% - са в провинция Хубей, където се намира Ухан. От новите случаи на починали 37 са в провинция Хубей и един в югозападната провинция Съчуан.Световната здравна организация (СЗО), която първоначално омаловажи заболяването, призова всички правителства да бъдат нащрек. Днес организацията ще реши дали да обяви извънредно положение.Доктор Майкъл Райън от организацията потвърди, че няколко случая са се предали от човек на човек извън Китай - в Япония, Германия, Канада и Виетнам, което буди голямо безпокойство.САЩ и Япония започнаха да евакуират гражданите си. Други държави планират да изпратят самолети до Ухан на фона на информация, че евакуацията е отлагана заради забавяне издаването на разрешителни от страна на китайските власти.Самолет с 200 британски граждани не успя да излети по план днес. От Министерството на външните работи на Великобритания обявиха, че работят усилено за организиране на полета до Острова.Австралия все още не е получила разрешение от китайските власти да евакуира стотици граждани. Нова Зеландия започна отделна спасителна мисия от съседа си.Франция, Южна Корея и други държави също планират да изтеглят гражданите си. Около 250 френски граждани и други 100 европейци ще отлетят от Ухан с два френски самолета тази седмица.Бизнесите започнаха да усещат влиянието на епидемията. Няколко самолетни компании, включително British Airways, спряха полетите си до Китай, докато Toyota, Ikea, Foxconn, Starbucks, Tesla и McDonald's са сред големите компании, които временно замразиха работа и затвориха обектите си в Китай. Китайската футболна асоциация отмени всички мачове.Почти 200 американци, евакуирани от Ухан в сряда, са тествани три дни и са под наблюдение във военна база в Южна Калифорния.В Япония трима души от 206, върнати в страната, са заразени с коронавируса. Така в страната вече има общо 11 души с коронавирус. Втора група от 210 японски граждани пристигна в Токио в четвъртък сутринта.", "date": "2020.01.30", "title": "Държавите срещат проблеми с евакуацията след 29% скок на смъртните случаи от коронавирус за ден"}
{"url": "https://news.bg/crime/pametnikat-alyosha-v-plovdiv-osamna-zalyat-s-chervena-boya.html", "text": "Паметникът Альоша на хълма Бунарджика в Пловдив осъмна залят с червена боя, съобщи БНР.В основата на монумента е изписано с големи червени букви \"Не сме забравили\", \"Няма да простим\".Това е поредно обругаване на паметника, към който от години пловдивчани се отнасят нееднозначно.От администрацията на Район \"Централен\" заявяват, че започва почистването на монумента и че в следващите месеци предстои поставянето на камери на територията на цялото тепе.Кметът Георги Стаменов очаква видеонаблюдението да прекрати вандалските прояви.", "date": "2020.01.30", "title": "Паметникът Альоша в Пловдив осъмна, залят с червена боя"}
{"url": "https://news.bg/politics/nfsb-iska-tsatsarov-da-se-zaeme-s-komisiyata-po-hazarta.html", "text": "Депутатите от НФСБ внесоха искане до председателя на КПКОНПИ Сотир Цацаров да бъдат проверени имуществото и приходите на съставите и ръководствата на Държавната комисия по хазарта през последните 5 години.От партията припомнят, че още на 24 януари Валери Симеонов е отправил публични обвинения за корупция и подкупност на Комисията по хазарта.В понеделник пък зам.-председателят на НФСБ Борис Ячев изрази позицията на партията, че трябва да се провери дали доходите на членовете на Комисията по хазарта съответстват на декларираното.Съгласно чл. 6 от Закона за противодействие на корупцията съставът на Държавната комисия по хазарта влиза в обхвата на лицата, заемащи висши публични длъжности, които имат задължението да декларират пред КПКОНПИ имуществото и конфликт на интереси, напомнят от НФСБ.Те посочват, че внесеното днес искане е и по повод започналата проверка за установяване на нередности в дейността на Комисията по хазарта.Припомняме, вчера за 24 часа, след като по-рано през деня се проведе в институцията, при която Все още не е ясно дали вчерашните събития са свързани с акцията от миналата седмица, след която от Агенцията за държавна финансова инспекция , че за една и съща хазартна игра са заплащани различни държавни такси, като така са спестени минимум 210 милиона лева.", "date": "2020.01.30", "title": "НФСБ иска Цацаров да се заеме с Комисията по хазарта"}
{"url": "https://news.bg/press/borisov-zabrani-na-ministrite-da-komentirat-sblasaka-geshev-radev-7-obvineniya-sreshtu-bozhkov-otnemat-na-banevi-140-mln-lv.html", "text": "Разкритията за президента Радев и съпругата му остават сред водещите теми на всекидневниците.\"Обяснението за действията на прокуратурата спрямо държавния глава Румен Радев трябва да се търси в политическото време, смята Тихомир Стойчев, експерт по сигурността и бивш директор на ЦСБОП. Пред Би Ти Ви той коментира казуса с публикуваните от прокуратурата записи на телефонни разговори, свързани с държавния глава. Според Стойчев по казуса сега трябва да се произнесе както Националното бюро за контрол на специалните разузнавателни средства, така и Комисията за контрол на специалните служби. \"Парламентът, понеже сме парламентарна република, трябва да влезе във функциите си\", подчерта той. Стойчев коментира и по същество записите на разговорите на генерал-майор Цанко Иванов Стойков, който е момента е командир на Военновъздушните сили. \"Начинът, по който е организирано използването на СРС-тата, сочи, че най-вероятно те са насочени към генерал Стойков. Оттам произтича и записаният разговор. Даже си мисля, че може да има и елементи на провокация\", коментира Стойчев. Той обаче напомни, че по закон СРС-та се прилагат само когато е невъзможно по друг начин да се постигнат целите на разследването. Трябва да стане ясно на какво основание е слушан генерал Стойков, има ли предварително данни, че президентът участва в нещо, и иницииран ли е от някого разговорът на генерал Стойков с президента, подчерта бившият шеф на ЦСБОП.\" - в. \"Дневник\".\"Съпругата на президента Румен Радев Десислава реагира в профила си във \"Фейсбук\" с песен на записите, огласени вчера от прокуратурата, в които е замесено и нейното име. \"Приятелка звъни от близо два часа. Няма да вдигна! Държавната измяна дебне отвсякъде...\" написа Радева. В записите, направени със специални разузнавателни средства, се говори за разследването на антикорупционната комисия за конфликт на интереси на Радев, който като шеф на военновъздушните сили е назначил Десислава Генчева (днес Радева) на втори щат в звеното.\" - в. \"Дневник\".\"Президентът на Румен Радев пренощува в Арбанаси във вторник, твърди сайтът \"Борба\". Държавният глава и част от екипа му са останали в комплекс \"Болярско село\" на път от Разград за Габрово, където е изнесъл лекция. В Арбанаси Радев посрещна и новината, че за пръв път в историята на България прокуратурата разпространи запис от телефонен разговор, в който се смята, че участва действащ президент. Аудио файлът, направен със специални разузнавателни средства (СРС) представя разговор между него и командира на Военновъздушните сили (ВВС) генерал-майор Цанко Стойков и засяга проверка на антикорупционната комисия (КПКОНПИ) за назначаването на съпругата на президента Десислава Радева за пиар на ВВС през 2014 г...\" - в. \"Стандарт\".\"В конфликта между други институции ви забранявам да се месите, да коментирате - това не е наша работа.\" Така се обърна премиерът Бойко Борисов към министрите преди днешното заседание на правителството. Вчера прокуратурата обяви, че има данни за престъпление от страна на президента Румен Радев, и разпространи подслушвани със специални разузнавателни средства (СРС) разговори, за един от които твърди, че участва президентът. Сега Борисов заяви на министрите, че си имат достатъчно работа, за да взимат отношение по странични теми, и им указа как да реагират, ако ги питат. \"Не е наша работа - като ви питат, това отговаряте. Всички имат глави на раменете и знаят какво правят. Не е наша работа. Реагираме само когато сме нападнати с лъжа ние\", каза премиерът. Той обясни, че единственият път, когато е реагирал на президентската институция, било, когато го упрекнали, че не е отишъл на консултациите за Изборния кодекс. \"Хубаво, ама аз не съм бил поканен. Бяха поканили Томислав Дончев. Ако някой си мисли, че може да ми кани министрите, без да ме уведомява мене, или да ги вика, без да ме уведомява мене, за мен това е тенденциозно и не е правилно\", заяви Борисов. Добави, че не е имало случай, в който \"президентът Радев да ми е поискал министри и аз да съм отказал\".\" - в. \"Дневник\".Вестниците в четвъртък отделят подобаващо място и на казуса с Васил Божков, който е напуснал страната и се издирва.\"Прокуратурата проведе акция в офисите на бизнесмена с интереси в хазарта Васил Божков, съобщи БНТ. Според БНР от сградата са изведени председателят на комисията Александър Георгиев и ръководителят на дирекцията за контрол Тони Николов, който заявил, че не се чувства виновен за нищо. Напоследък Божков и Комисията по хазарта попаднаха във фокуса на общественото внимание покрай законопроекта на лидера на НФСБ Валери Симеонов, който предлага да се забрани лотариите - част от бизнеса на Божков, да се организират от частни лица и този бизнес да премине в държавата... Преди дни финансова ревизия, извършена в Държавната комисия по хазарта от Агенцията за държавна финансова инспекция (АДФИ), установи, че дружества на Божков са плащали по-ниски такси по Закона за хазарта, отколкото е трябвало, като има различни тълкувания дали законът го е позволявал или не. Проверката, разпоредена министъра на финансите Владислав Горанов, бе след получен сигнал за това, че комисията по хазарта е облагодетелствала \"Националната лотария\", контролирана от Божков, с неплатени милиони левове към държавата. Сигналът е подаден от братята Цветомир и Боян Найденови и техния баща Стефан Найденов, които са съдружници в компания - организатор на онлайн залагания под марката \"Ефбет\", и имат бизнес с казина. Самият Божков твърди, че компанията му плаща изискваното по закон, а промените на Симеонов целят бизнесът му да бъде предаден на друг...\" - в. \"Дневник\".\"Не може да дължиш на държавата 559 млн. лв. за всички лотарийни игри, това означава по 100 лв. към всяка пенсия, и да казваш, най-вероятно както ще стане, че си репресиран. Това са 100 лева към всяка пенсия за една година. Време е всеки да си плати за това, което прави и прокуратурата, ако намери доказателства, ще ангажира към наказателна отговорност всички лица, независимо на каква позиция са, независимо коя партия седи зад тях, независимо колко милиарди седят зад тях, независимо какви възможности имат, независимо какви чужди сили седят зад тях\", обяви още Гешев. Междувременно спецпрокуратурата и МВР влязоха на обиски едновременно в Комисията по хазарта, в офисите и дома на Васил Божков в столицата. \"Към момента Васил Божков е обвиняем по 7 обвинения - за ръководител на ОПГ, за принуда, за изнудване, за опит за подкуп и две обвинения за подбудителство за престъпление по служба. Отделно е обявен за международно издирване, за общодържавно и за европейско, тъй като същият е установено, че е напуснал границите на страната\", заяви главният прокурор. На въпрос за твърденията на самия Божков, който пред няколко медии обясни, че не се укрива и не знае, че го издирва, Гешев посочи, че по същия начин постъпвали и други олигарси, които вече са подсъдими. \"Всеки обвиняем, всеки подсъдим има право да изговори каквото иска и да се защитава по начина, по който преценява. Помните, че адвокатът на Арабаджиеви обясняваше, че ще се върнат всеки момент, но има задръстване на границата. Цветан Василев обясняваше, че ще се върне, но няма възможност. Аз няма да влизам в спор с обвиняеми. Нашата работа е когато констатираме доказателства за извършени престъпление, да повдигнем обвинения и да изправим съответните лица пред българския съд. Смятам, че ще го извършим качествено. Виждате, че това се върши по хора с огромни финансови възможности, по начина, по който никога не е правено в историята на България след 89-а година. И не само че се прави, но е и качествено. Това е поредния случай\", категоричен беше обвинител №1. Гешев припомни още, че по същия начин (да се укрият) действаха и видни представители както на подземния свят в лицето на Димитър Желязков - Очите, така и олигарси от калибъра на Арабаджиеви, Миню Стайков и т.н. \"Ако има необходимия набор от доказателства, наблюдаващите прокурори ще изправят и г-н Божков пред българския съд, ще положат всички усилия той да бъде доведен, изправен пред съда, както правим. Това е поредният български олигарх, който бяга от България. Не мога да правя предполжения, факт е, че е извън страната, но съм сигурен, че ще си го приберем\", отговори главният прокурор на въпрос знае ли къде е в момента шефа на \"Нове холдинг\". Гешев отсече, че прокуратурата ще предприема същите действия към всички лица, извършили престъпления, \"без да се влияе от това дали става въпрос за потенциал в размер на милиарди като подсъдимия Цветан Василев и обвиняемия Божков\". Междувременно още от рано сутринта в сряда спецпрокурори и полицаи влязоха да обискират офисите на Нове холдинг в София. На ул. \"Московска\" пристигнаха няколко микробуса жандармерия, а цивилни и униформени завардиха входа. По същото време екипи влязоха и в Комисията по хазарта, откъдето през около половин час извеждаха служители. Един от задържаните за 24 часа е и председателя й Александър Георгиев. \"Мисля, че задържаните и отведени за разпит са над 16\", допълни главният прокурор. Стана ясно още, че освен за Васил Божков, заповед за издирване е издадена и за шефа на \"Левски\" Георги Попов...\" - в. \"Монитор\".\"От \"Нове холдинг\" разпространиха позиция на Васил Божков и свързаните с него компании: \"Показната акция в офисите на свързаните с г-н Васил Божков компании и повдигнатите обвинения целят принудително да бъде отнет законен бизнес. Налага се внушението, че ние сме виновни за нещо до доказване на противното. Свидетели сме на синхронизирани действия между официални държавни институции, представители на управляващите и частните интереси на бивши партньори, а именно Боян и Цветомир Найденови - собственици на казина и съдружници в наши фирми. И до момента г-н Божков и юридическия му екип не са получили никакви официални документи, нито са били уведомени по какъвто и да било официален начин за повдигнатите срещу него обвинения. С досегашните си действия, става очевидно, че държавата влиза в ролята на \"бухалка\" и за целта не се пестят средства - от измисления сигнал, послужил за формален повод за всички последвали активни мероприятия, през приетия на първо четене законопроект за хазарта, който цели противоконституционно налагане на държавен монопол, до репресивните акции на властимащите срещу бизнеса ни и неговите собственици. Различни институции са правили различни проверки на всички лотарийни игри през годините и ние винаги сме съдействали на властите. Приветстваме всяка проверка и сме предоставяли всяка изискана от нас информация без забавяне. Нещо повече - нашите компании са свързани директно с НАП и цялата информация пристига при тях онлайн в реално време. Отново ще напомним, че Агенцията за държавна и финансова инспекция установи, че няма нарушение на закона при плащаните от нас такси. Ние сме спазили буквата на закона и нямаме неплатени задължения към държавата. Това потвърждава и финансовия министър и цялото министерство на финансите чрез подписаните лично от тях месечни отчетни справки в продължение на години. Припомняме, че известните вече поправки в Закона за хазарта са приети от ГЕРБ и са мотивирани от финансовия министър Владислав Горанов през 2014 г. Комисията по хазарта е на подчинение на финансовото министерство и през целия период, който формално се разследва, министър на финансите е бил Владислав Горанов. Свидетели сме на безпрецедентен опит да бъде унищожен работещ бизнес, който през годините е внесъл в държавата под формата на данъци, такси и платен лиценз стотици милиони. Очевидно някой иска да сложи ръка на футболен клуб \"Левски\", точно в момента, в който клуба бе спасен от фалит и върви към стабилизация и финансова независимост. България е европейска държава, а безцеремонното погазване на закони и правила от страна на институциите е явен знак и пореден пример, че гражданите и компаниите във всеки един момент могат да бъдат ограбени и репресирани.\" - в. \"Труд\".\"Ще положим всички усилия да изправим Висил Божков пред съда. Не знам къде е сега, но съм сигурен, че ще си го приберем. Това категорично заяви прокурор № 1 Иван Гешев на извънреден брифинг по повод днешната акция на Спецпрокуратурата в офисите и жилищата на хазартния бос. Рано сутринта днес Специализираната прокуратура и МВР влязоха в офисите на Васил Божков на ул. \"Московска\" и ул. \"Фритьоф Нансен\" в София, където се помещават \"Нове холдинг\" и Националната лотария. \"В момента се провеждат действия по претърсване в дома и офисите на Васил Божков\", заяви пред БЛИЦ Сийка Милева, говорител на главния прокурор Иван Гешев. \"Към момента Васил Божков е обвиняем по 7 обвинения - за ръководител на ОПГ, за принуда, за изнудване, за опит за подкуп, за подбудителство за престъпление по служба. Отделно е обявен за международно издирване, тъй като същият е установено, че е напуснал границите на страната\", обяви Иван Гешев. Главният прокурор e убеден в резултата от действията на прокуратурата и даде примери: \"Адвокатът на Арабаджиеви обясняваше, че се връщат всеки момент. Адвокатът на Цветан Василев също. Тези лица, които се укриват извън страната, вече са у нас - Димитър Желязков в момента е обвинеям, Арабаджиеви бяха издирени и в момента са подсъдими, Баневи в момента са подсъдими, Миню Стайков също е подсъдим. Сигурен съм, че наблюдаващите прокурори също ще изправят и Васил Божков пред съда\". \"Време е този криминален преход да свърши. Време е да кажем стига и прокуратурата го прави и ще го прави за всички лица, които са нарушили закона. Време е българските граждани да решат какво искат - да се оплакват или да видят как това ще се случи. Прокуратурата, докато аз съм главен прокурор, ще направи всичко възможно да си свърши работата, която не е свършена през предишните години\", каза още Иван Гешев. \"Ние не преследваме богати хора. Всеки трябва да си спазва задълженията. Не може задълженията да са за хора с по-малки възможности. Не може да дължиш на държавата над 400 млн лв. и над 559 млн. лв. за лотарийни игри и да казваш, че си репресиран. Това са 100 лева към всяка пенсия. Това е за 1 година\", разкри обвинител №1...\" - в. \"Стандарт\".Вестниците публикуват отделят място и на казуси със съдебно преследване срещу публични фигури заради неправомерни действия.\"Комисията за противодействие на корупцията и за отнемане на незаконно придобито имущество (КПКОНПИ) ще внесе в Софийския градски съд (СГС) иск за отнемане на имущество на обща стойност 699 767,.88 лв. срещу бившия заместник-министър на здравеопазването Михаил Зортев. Зортев е обвинен от прокуратурата за това, че като в качеството си на заместник-министър и дал разрешение на частно лечебно заведение да осъществява лечебни дейности на територията на врачанската болница \"Христо Ботев\", които дублират дейността й и така я ощетяват. Според прокуратурата схемата, известна като \"болница в болницата\", довела до нанасяне на щети в размер на 13 млн. лв. за държавната болница... Искът срещу Зортев е с претенции върху апартамент в престижен столичен квартал от 125,95 кв. м на стойност 420 500 лв., акции и суми от продажба на имущество. Зортев бе зам.-министър на Стефан Константинов от октомври 2010 г., в продължение на 8 месеца...\" - в. \"Сега\".\"Условна присъда за бивш земеделски шеф, ощетил държавата с над 2 млн. лева. Върховният касационен съд е потвърдил решение на Апелативния съд в София, с което на Н.Т., бивш директор на Областна дирекция \"Земеделие\" в гр. Видин, е бил признат за виновен за извършено от него престъпление... Той е бил обвинен от Окръжната прокуратура във Видин за престъпление по служба във връзка с извършени от него, в качеството му на длъжностно лице, продажби на земеделски земи - държавна собственост, представляващи бивши стопански дворове в множество села на област Видин. С действията си Т. превишил правата си с цел да набави имотна облага за конкретно лице. Разликата между действителната цена на имотите и цените, по които продал земите, възлиза на 2 126 548 лева. Н.Т. е осъден на три години \"лишаване от свобода\" с четиригодишен изпитателен срок, глоба в размер на 5000 лева и лишаване от право да заема длъжност в държавна или общинска администрация през следващите четири години. Решението на Върховния касационен съд е окончателно и не подлежи на обжалване.\" - в. \"24 часа\".\"Олигарсите Баневи олекват с имане за 140 млн. лв. Комисията за противодействие на корупцията и за отнемане на незаконно придобитото имущество (КПКОНПИ) взе решение за внасяне в Бургаския окръжен съд на иск за отнемане на имущество срещу Николай и Евгения Баневи и свързани с тях юридически лица на обща стойност 140 523 982.29 лв. Сред наличните движими вещи са множество златни накити със скъпоценни камъни, ценни монети, диаманти и др. Сред имотите са няколко \"Черноморец\", \"Каваците\" и \"Златната рибка\" и др. Комисията претендира отнемане на имоти по цялото Черноморие, както и собственост на 6 търговски дружества за 99 382 686.90 лв., моторна яхта \"Four Winns - Vista 258 V-D06\" с дължина 7.92 м за 97 500 лв., налични движими вещи, както и акции, дялове и суми от продажба на имущество. Баневи бяха задържани на 26 октомври 2018 г. на летището в Ница след като за тях бе издадено в България европейска заповед за арест. Те ще отговарят пред Темида за приватизирането, източването и довеждането до фалит на завод \"Полимери\". Разследващите имат данни и за източването от тях на други фирми. През 2018 г. в спецпрокуратурата получили сигнал от Главна дирекция \"Национална полиция\", образувано е досъдебно производство. Делото е за престъпно сдружение в периода 2009 - 2018 г. Баневи са обвинени освен за сдружението и за присвояване и данъчни престъпления в периода 2010-2011 г., като общият размер на присвоеното имущество е над 1,5 млн. лв., а общият размер на щетата за хазната е над 500 000 лв, съобщиха миналата година от прокуратурата. В бивш офис на дружества на Баневи във Варна са открити документи, които те успели да скрият от синдика, който влязъл в \"Полимери\" през 2012 г. От прокуратурата уточниха, че след като се запознаят с всички документи, ще разширят повдигнатите обвинения. \"Елма\" Троян е било източено преди \"Полимери\" и също нарязано за скрап, преди да бъде обявено в несъстоятелност.\" - в. \"Дневник\".", "date": "2020.01.30", "title": "Борисов забрани на министрите да коментират сблъсъка Гешев-Радев, 7 обвинения срещу Божков, отнемат на Баневи 140 млн. лв…"}
{"url": "https://news.bg/world/gorya-sgradata-v-koyato-zhivee-balgarskiyat-konsul-v-los-andzhelis.html", "text": "Осем души пострадаха при пожар в 25-етажна жилищна сграда в Лос Анджелис, в която живее българският консул в града Веселин Вълчев, както и други служители на консултсвото. Всички са евакуирани и са невредими. По информация на БНТ, сред пострадалите има и 3-месечно бебе.Веселин Вълчев написа в профила си във Фейсбук, че консулството, което се намира наблизо, работи в нормален режим.\"Сградата, в която живеем, гори два апартамента под нас. Евакуирахме се, всичко е наред. Генералното консулство, което е наблизо, работи нормално и приема посетители.\" - увери консулът.Над 300 пожарникари участваха в борбата с огъня и евакуирането на хора от сградата. По думите на Вълчев, след два часа пожарът е овладян благодарение на професионалната работа на огнеборците.", "date": "2020.01.30", "title": "Горя сградата, в която живее българският консул в Лос Анджелис"}
{"url": "https://news.bg/world/53-ot-izbiratelite-v-sasht-smyatat-che-tramp-lazhe-za-ukrayna.html", "text": "Над половината американци смятат, че президентът Доналд Тръмп не казва истината за политиката си по отношение на Украйна, показва на Куинипекския университет, цитирано от американски медии.Уточнява се, че 53% от анкетираните са на мнение, че Тръмп укрива фактите, а според 40% той казва истината за политиката си към Киев.57% искат президентът да предостави по-подробна информация за решенията си по отношение на Украйна, 38% смятат, че публикуваните материали са достатъчни.Според 54%, Тръмп е злоупотребил с правомощията си, 42% са на обратното мнение. 52% отбелязват, че блокирането на помощта за Украйна е било неправилно, а 34% го смятат за оправдано.Въпреки преобладаващото неодобрение за действията на президента по отношение на Украйна, американците не са убедени, че той трябва да бъде отстранен от поста.Според 47% Сенатът трябва да гласува за импийчмънта, а 48% са на обратното мнение.Проучването е проведено между 22 и 27 януари между 1905 регистрирани избиратели.", "date": "2020.01.30", "title": "53% от избирателите в САЩ смятат, че Тръмп лъже за Украйна"}
{"url": "https://news.bg/world/zhertvite-na-koronavirusa-sa-170-bolnite-7711-szo-zasedava-izvanredno.html", "text": "Китайските власти съобщават, че още 38 души са починали от коронавируса 2019-nCoV в рамките на денонощие. Жертвите на болестта вече са най-малко 170, предаде Дойче веле.По данни на Националната комисия по здравеопазване на Китай, регистрираните случаи на заразени хора вече са 7711, а при други 12167 има съмнение, че са инфектирани с вируса.Потвърден е и първият случай на заболяването в Тибет - единствената част на страната, където то все още не беше разпространено.Междувременно беше съобщено, че днес в Световната здравна организация ще се проведе извънредно заседание, на което отново ще бъде обсъдена възможността за обявяване на международна извънредна ситуация заради заразата. Информацията беше съобщена в Туитър от генералния директор на СЗО Тедрос Аданом Гебреисус.Той отбелязва, че само 1% от заболелите са извън Китай. \"Но в три други страни е регистрирано предаване на вируса \" - посочва директорът на СЗО.Извън Китай към 29 януари са регистрирани над 50 случая. Сред страните, в които е проникнал вирусът, са Австралия, Виетнам, Германия, Канада, Малайзия, ОАЕ, Сингапур, САЩ, Тайланд, Франция, Южна Корея, Япония.", "date": "2020.01.30", "title": "Жертвите на коронавируса са 170, болните - 7711, СЗО заседава извънредно"}
{"url": "https://news.bg/int-politics/razdelena-velikobritaniya-dalgo-shte-nosi-ranata-brekzit.html", "text": "В петък Великобритания ще се превърне в първата държава, напуснала Европейския съюз (ЕС). Исторически момент, който премиерът на страната Борис Джонсън смята да отбележи по специален начин: на тъмните стени на резиденцията му на \"Даунинг стрийт\" 10 ще бъде прожектирано отброяване на секундите до излизането на страната от Общността. На пилоните около парламента ще бъде издигнат британският флаг. Специални монети с надписа \"Мир, благоденствие и приятелство с всички нации\" ще влязат в обръщение.Двама от британците, които ще съпреживеят този момент в директна близост до сградите на властта в Лондон, са Емили Хюъртсън и Стивън Брей. Двама британци на двата полюса - тя подкрепя Брекзит, той е срещу него. Единственото, което ги обединява, е страстта по темата. В новогодишната си реч премиерът Джонсън призова нацията да се обедини и да гледа напред, но Хюъртсън и Брей символизират тъкмо обратното - разделението в Обединеното кралство и раната, отворена от Брекзит, която няма да заздравее бързо.В дните непосредствено преди Брекзит Стивън Брей продължава да протестира в Уестминстър. Той прави това всеки ден от септември 2017 година. Заради синята си шапка с надпис \"Спрете Брекзит\" и гигантския европейски флаг 50-годишният британец се разпознава отдалече, туристи си правят селфита с него. С протестите си в Уестминстър Брей се превърна в институция. Наричат го \"Г-н Спрете Брекзит\". Преди референдума през 2016 година Брей живее в Уелс, където се занимава с нумизматика.Решението на британците да напуснат ЕС не му дава мира: \"Нашите политиците ни излъгаха и измамиха. Не мога да оставя това така\", казва той.Затова през лятото на 2017 година Брей продава част от колекцията си с монети и се премества в Лондон и оттогава неизменно стои пред британския парламент - със своята шапка, протестните плакати и знамената. Често той е подкрепян и от други проевропейски активисти. Независимо от метеорологичните условия, той прекарва поне по осем часа пред парламента всеки ден от понеделник до четвъртък. Понякога и до късно през нощта, когато сесиите на депутатите продължават по-дълго. \"Някои депутати ме избягват като чумата\", казва Брей и допълва, че реакциите са смесени: \"50 процента омраза, 50 процента подкрепа и окуражаване\". Негативните настроения не го демотивират. Преди около две седмици той беше нападнат на улицата - млади мъже го съборили на земята, удряли го по лицето и му откраднали шапката. \"Това бяха десни фашисти\", казва той и обяснява, че тези хора нямали нищо общо с нормалните избиратели, гласували за Брекзит.На няколко метра от него Емили Хюъртсън пише ожесточено на телефона си. \"Политика и просеко\" гласи описанието на профила ѝ в \"Туитър\". Всеки ден тя инвестира по няколко часа от времето си, за да обменя мнения със своите 62 хиляди последователи. Подобно на Брей, тя дължи популярността си на Брекзит. Младата жена обаче е на другия край на политическия спектър. През май месец миналата година тя гостува на предаване в БиБиСи. В него тя пламенно защитавашеБрекзит и заяви, че е разочарована от консерваторите. Торите под ръководството на Тереза Мей два пъти отлагаха датата за излизане. Затова на европейските избори Хюъртсън избира да подкрепи партията \"Брекзит\".Консервативните вестници я наричат \"момичето Брекзит\", а последователите ѝ в социалните мрежи нарастват лавинообразно. \"Всички мислят, че само стари, бели мъже подкрепят Брекзит. Аз съм млада жена и по много причини съм за Брекзит. Има много хора от моето поколение, които биха ме подкрепили\", казва тя и изрежда причините: \"Суверенитетът е най-високият приоритет. Създаването на собствени правила. Отново да контролираме миграцията. Да не плащаме повече пари на Европейския съюз. И не на последно място мнозинството е гласувало за Брекзит. Така е в една демокрация\".Аргументите на Хюъртсън в подкрепа на Брекзит напомнят на посланията, които кампанията за напускане лансираше преди референдума. Но и тя признава, че британското общество е дълбоко разделено. Хюъртсън е получавала няколко заплахи за убийство. Един потребител в социалната мрежа дори ѝ се заканва да я нападне на улицата и да я запали жива. Тя обаче се смее и твърди, че не се плаши. В реалния живот - в университета в сърцето на Лондон, където учи политика и религия, както и в дома ѝ в индустриалния град Нортхемптън - с нея се държат добре дори и хората, които имат различни политически виждания. \"Важно е отново да се научим да спорим културно. Обичам хубавата дискусия\", казва тя със самочувствие.Емили Хюъртсън смята, че пропастта, която Брекзит отвори в британското общество, може да бъде преодоляна след като Великобритания излезе от ЕС в края на януари. Само по този начин обществото може да се концентрира върху бъдещето. \"Най-накрая се разбирам и с баща ми, който е проевропейски настроен\".Стивън Брей обаче не е съгласен. \"Тази страна ще остане разделена дълго време\", казва той пред парламента в Уестминстър на председателя на партията \"Брекзит\" Ричард Тайс. Двамата мъже, които по принцип не се понасят, водят приятелски разговор. Това може би е знак, че острият политически дебат може донякъде да се успокои след като Брекзит стане факт.", "date": "2020.01.30", "title": "Разделена Великобритания дълго ще носи раната Брекзит"}
{"url": "https://news.bg/int-politics/beliyat-dom-iska-da-tsenzurira-knigata-na-boltan.html", "text": "Администрацията на Доналд Тръмп се обяви против публикуването на някои глави от книгата на бившия президентски съветник по националната сигурност Джон Болтън, съобщават американските медии. Според Белия дом, това се налага, защото текстът може да съдържа секретна информация.Припомняме, в книгата Болтън описва как Тръмп му е казал, че смята да блокира военната помощ за Украйна докато властите в Киев не започнат разследване срещу Хънтър Байдън- сина на вероятния му съперник за президентския пост Джо Байдън.\"В ръкописа има значителен обем засекретена информация. Някои данни дори са в категорията \"строго секретно\". (...) Книгата не може да бъде публикувана, ако не бъде премахната секретната информация.\" - се казва в писмо на Съвета за национална сигурност, което изтече в медиите.Самият Тръмп също заяви в Туитър, че книгата на Болтън е лъжлива и съдържа секретна информация, засягаща националната сигурност.Адвокатът на Болтън - Чарлз Купър отговори, че нито той, нито клиентът му смятат, че в книгата има секретни данни.Тръмп от своя страна атакува Болтън, че преди години не е бил одобрен от Сената за постоянен представител на САЩ в ООН, след което не е бил одобряван за никакъв пост. Наред с това той твърди, че Болтън го е \"умолявал\" да го назначи на длъжност, за която не се изисква одобрение от Сената.\"Назначих го, независимо, че много хора ми казваха: \"Не го правете, сър\", добавя Тръмп.Той отправя упрек към бившия си съветник, че е допуснал много грешки.\"Честно казано, ако го бях слушал, вече щяхме да водим Шеста световна война\", твърди Доналд Тръмп.Припомняме, Болтън изрази готовност  на изслушванията по импийчмънта срещу президента, но републиканците в Сената използват всички възможни инструменти, за да не допуснат това. Същевременно Тръмп забрани на редица служители от своята администрация да участват в разследването.", "date": "2020.01.30", "title": "Белият дом иска да цензурира книгата на Болтън"}
{"url": "https://news.bg/world/gartsiya-stroi-plavashta-ograda-v-moreto-za-da-spira-bezhantsite.html", "text": "Правителството на Гърция смята да построи плаващи заграждения, за да спре мигрантския наплив към гръцките острови, предаде AP.Нарастването на потока от бежанци и мигранти към остров Лесбос и другите източни острови доведе до пренаселеност на бежанските лагери. Поради това министерството на отбраната на страната предложи частни компании да се включат за период от 3 месеца в проекта за съоръжението.Оградата ще бъде с дължина 2.7 километра и ще се издига на 50 сантиметра над водата. Върху нея ще бъдат монтирани мигащи светлини. Предвижда се тя да струва 500 хиляди евро.В описанието на проекта се посочва, че ограждението ще има невоенно предназначение.", "date": "2020.01.30", "title": "Гърция строи плаваща ограда в морето, за да спира бежанците"}
{"url": "https://news.bg/world/razkriha-nay-dalgiya-tunel-za-narkotitsi-mezhdu-sasht-i-meksiko.html", "text": "Разкриха най-дългия тунел на границата между Мексико и САЩ, използван за трафик на дрога, съобщава \"Спутник\".Той е с дължина от над 1,3 км и е бил установен край американския град Сан Диего, Калифорния.Наркотунелът е бил разкрит след разследване, продължило няколко години. По данни на Департамента за борба с наркотиците на САЩ началото му започва от индустриална зона в град Тихуана в североизточната част на Мексико.Тунелът е с приблизителна височина от 1,7 м и с широчина от 0,6 м. Той е на около 21 м под повърхността и включва железопътна и вентилационна система, електрически панели, асансьор на входа и дренажна система.Сложното устройство на този тунел доказва с какви финансови средства разполагат наркокартелите, съобщават от Департамента за борба с наркотиците.Колкото повече нарастват усилията за увеличаване на сигурността по южната граница на САЩ, толкова мексиканските наркокартели са принудени да внасят контрабандно дрогата си в Съединените щати, сочат американските служби.До момента американските власти не са извършвали арести или обиски, свързани с откритието на наркотунела.", "date": "2020.01.30", "title": "Разкриха най-дългия тунел за наркотици между САЩ и Мексико"}
{"url": "https://news.bg/bulgaria/razsledvat-versiya-za-umishlen-palezh-na-konsulstvoto-ni-v-los-andzhelis.html", "text": "Работи се по няколко версии за големия пожар в сградата до българското консулство в Лос Анджелис, съобщава bTV.Сред основните версии е и тази за умишлен палеж.Припомняме, Той е горял на шестия етаж, като домовете на българските служители не са засегнати. Българското консулство продължава работа.При инцидента сериозно пострадали са шестима души, които са настанени в болница. Двама от тях са с тежки изгаряния. Няма пострадали българи.Заради силния вятър пожарникарите са се борили над 4 часа с огнената стихия.", "date": "2020.01.30", "title": "Разследват версия за умишлен палеж на консулството ни в Лос Анджелис"}
{"url": "https://news.bg/crime/sarbiya-zadarzha-balgarin-s-30-kg-heroin-na-granitsata.html", "text": "Задържаха българин с 30 кг хероин на границата със Сърбия, съобщава БГНЕС.Спрямо 45-годишния ни сънародник е повдигнато обвинение за трафик на наркотици.Той е пренасял 57 пакета с дрога, които са били укрити в специално изградени тайници в автомобил, шофиран от него. Колата е с български регистрационни номера.Българинът е бил арестуван на влизане в западната ни съседка през ГП \"Градина - Калотина\".По данни на вътрешното министерство на Сърбия той е предаден на прокуратурата и в момента е с мярка задържане под стража за 48 часа.", "date": "2020.01.30", "title": "Сърбия задържа българин с 30 кг хероин на границата"}
{"url": "https://news.bg/disasters/zemetresenie-ot-5-7-po-rihter-udari-indoneziya.html", "text": "Земетресение с магнитуд от 5,7 по скалата на Рихтер разлюля Индонезия. Това съобщават от Европейския средиземноморски сеизмологичен център.Трусът е бил регистриран малко преди полунощ местно време.Епицентърът му е бил в Молукско море, на 116 км западно от град Тернате, провинция Северна Малуку. Огнището е на 15 км под повърхността на океана.До момента няма данни за жертви или нанесени материални щети. Не е обявена заплаха от цунами.", "date": "2020.01.30", "title": "Земетресение от 5,7 по Рихтер удари Индонезия"}
{"url": "https://news.bg/crime/mashtabna-aktsiya-sreshtu-alo-izmamnitsi-v-razgradsko.html", "text": "Мащабна операция срещу телефонни измамници започна тази сутрин в Разградско, съобщават от Спецпрокуратурата.Две села в областта - Дряновец и Стражец, са блокирани от полиция и жандармерия.В момента се извършват претърсвания на различни адреси.По предварителни данни хората, занимаващи се с ало-измами в района, са използвали сим карти от чужда държава. Спецпрокуратурата съобщава, че организираната престъпна група е действала от територията на областите Разград и Шумен, както и на територията на Гърция.По последна информация до момента 6 души са задържани за 24 часа.Действията по разследването продължават.", "date": "2020.01.30", "title": "Мащабна акция срещу ало-измамници в Разградско"}
{"url": "https://news.bg/society/balgarinat-po-pritesnen-za-dohodite-otkolkoto-za-zdraveto-si.html", "text": "Българите се страхуват повече за доходите, отколкото за здравето си. Това показва проучване на \"Тренд\", проведено в периода 8-15 януари.62%, от сънародниците ни са угрижени за бъдещето си срещу 28%, които не изпитват подобни страхове. Групата на тревожните расте с възрастта, като в нея най-често попадат хора с ниски доходи.Запитани \"Кое е най-голямото ви притеснение, свързано с вашето лично бъдеще?\", мнозинството от анкетираните - 27%, посочват \"финансова издръжка, доходи, бедност\". \"Здравето, да не се разболея от тежка, нелечима болест\" избират 23%, а въпросът \"дали ще намеря работа/реализация\" вълнува най-много 13% от българите.Само 9% от младите на възраст 18-29 г. се страхуват от старостта. Малко над 1/3 от тях се страхуват от самотата, а 40% - от старостта.Повече от развод (7%) или раздяла с приятели (20%) българите тревожи безпаричието и перспективата да не си добре материално осигурен - този отговор посочват 69% от анкетираните, докато само 25% нямат такива страхове.По отношение на страховете за родината 68% от българите заявяват, че се притесняват за бъдещето на България, а само 21% - не. Данните сочат, че най-слабо се тревожат за бъдещето на страната си столичани - 33%.Сред проблемите на страната, които най-масово тревожат сънародниците ни са \"обезлюдяването на страната\" (79%) и \"емиграцията на младите хора\" (85%).72% се страхуват от нова икономическа криза, докато политическата криза тревожи половината от попитаните.Замърсяването на околната среда също буди масова тревога у нас - 79% твърдят, че този проблем силно ги притеснява. Проучването показва, че това важи за всички възрастови групи и живеещите във всички видове населени места.Като обезпокоителен 67% от българите оценяват и вероятен \"срив в пенсионната реформа\".За недостига на учители са притеснени 62% от анкетираните, а за липсата на лекари - 81%.Най-малък спрямо останалите страхове е делът на страхуващите се от това \"да забравим традициите, корените, обичаите си\" - 50%. Други 44% не споделят това мнение.По отношение на света българите най-слабо се тревожат от технологичния напредък (27%), а най-много - за замърсяването на околната среда (79%).Двойно повече са загрижените за бъдещето на света (56%) от тези, които не се вълнуват от този проблем (25%).66% от сънародниците ни се притесняват от глобалното затопляне, 64% - от глобален военен конфликт, а 79% - от замърсяването на околната среда в световен мащаб.Силно тревожни за българите са и теми като световна икономическа криза - 63%, природни бедствия - 75%, или глобални епидемии - 59%.", "date": "2020.01.30", "title": "Българинът по-притеснен за доходите, отколкото за здравето си"}
{"url": "https://news.bg/crime/vasil-bozhkov-chuvstvam-se-zastrashen.html", "text": "Аз се чувствам застрашен за живота си. Ако се върна сигурно ще ме арестуват веднага. Това са репресии. Това заяви Васил Божков в разговор по телефона пред bTV.Бизнесменът подчерта, че не е в България и към момента не смята да се връща. Не бил в Сърбия, но се намира на Балканите. Той обясни, че е заминал по работа в чужбина, не се укрива, но ще остане там.Мислех да се върна когато ме повикат, но след вчерашните изявления на главния прокурор се чувствам застрашен, подчерта той.Васил Божков бе категоричен, че до момента никой от прокуратурата не се е опитвал да се свърже с него.Във връзка с вчерашната акция той обясни, че са претърсени 13 офиса и жена му е била арестувана, но към момента той няма актуална информация дали тя е пусната или е в ареста. До този момент нямало други засегнати членове на неговото семейство.По отношение на обвиненията отправени към него, Божков заяви, че никога на никой не е правил опит за подкуп.Той обясни, че е акционер в компании и не трябвало само той да понесе отговорност. Според него не трябвало да се бърка Търговския закон с наказателното право.Божков е на мнение, че главният прокурор трябвало да търси престъпниците на по-високи позиции в Комисията по хазарта.Той е категоричен, че си е платил всички данъци и не дължи нищо. По думите му няма какво да открият в офисите и дома му.За съдбата на футболния клуб \"Левски\" той уточни, че не знае каква ще е тя. Божков подчерта, че не е подбуждал феновете да правят протести, просто ги е информирал, че ако спрат Лотарията няма да може да издържа клуба.Не знам от какво се притеснява държавата. От протести ли, запита Божков.Припомняме, че вчера , както и на адреси, обитавани от него. Веднага след това бизнесменът заяви, че  и че никой не му се е обаждал.Малко по-късно стана ясно и, че е  както и че са му повдигнати 7 обвинения. От \"Нове Холдинг\" излязоха с позиция, че ", "date": "2020.01.30", "title": "Васил Божков: Чувствам се застрашен"}
{"url": "https://news.bg/politics/valeri-simeonov-v-hazarta-pravoto-e-uzurpirano.html", "text": "Няма пропуск в закона за хазарта. Законът не дава право на различно прилагане, а се прилага превратно. Това е узурпирано право. В това бе категоричен депутатът Валери Симеонов в студиото на Нова телевизия във връзка с втората част от акцията на прокуратурата в Комисията по хазарта. Вчера стана ясно, че , включително и шефа на комисията Александър Георгиев, като днес предстои да стане ясно дали ще им бъдат повдигнати обвинения.Валери Симеонов посочи, че не е учуден нито от развоя на събитията, нито от сумите от 600 млн. лв. годишно злоупотреба, за които се говори. \"Кое е странното - \", констатира Симеонов, като обаче и допълни, че най-вероятно има служители и в Министерство на финансите, които не са контролирали какво се случва в Комисията по хазарта.Според него Комисията по хазарта удобно е пасувала, а като цяло Валери Симеонов открива едно \"криворазбрано чувство за недосегаемост\" и страх да се засягат определени сектори и хора. Съществува, според Валери Симеонов, едно масово схващане за недосегаемост, но той е \"далеч от мисълта, че всичко е ставало през главата и тайно от комисията и министерството\".Валери Симеонов обаче отхвърли тезата за политически чадър над хазартния бизнес с аргумент, че безусловно и моментално е бил подкрепен от страна на коалиционните партньори в лицето на премиера Борисов и . Напротив, Симеонов подчерта, че най-яростна защита на хазарта е имало от страна на БСП и депутата Румен Гечев. Лидерът на НФСБ намекна и че явно там е имало \"хора на хранилка\".Припомняме, че вчера главният прокурор Иван Гешев обяви, че  и за него е издадена Европейска заповед за арест във връзка именно покрай разследването за укриване на данъци в хазарта.Миналата седмица, след първата акция в Комисията по хазарта, от Държавната финансова инспекция обявиха, че ако хазартните игри са плащали така, както е плащал Българския спортен тотализатор, от 2014 до 2019 е . На следващия ден бе съобщено за открити допълнителни документи, които показват, че тази  и се заговори за 600 милиона.Паралелно с акцията на прокуратурата проектозакона за  на Валери Симеонов стартира своя път по приемане в Народното събрание, като вчера бе гласуван и .", "date": "2020.01.30", "title": "Валери Симеонов: В хазарта правото е узурпирано"}
{"url": "https://news.bg/health/nyamalo-razlika-v-simptomite-na-koronavirusa-i-gripa.html", "text": "Симптомите на коронавируса са практически неразличими от симптомите на грипа. Това заяви пред БНТ директорът на детското отделение в Инфекциозна болница доцент доктор Атанас Мангъров.По негови думи, ако някой бъде заподозрян, че има коронавирус, това ще е по епидемиологични данни - ако е бил някъде, където би могъл да има контакт със заразен.Според него опитът от миналите епидемии показва, че вкарването на такива хора в болница не е добър вариант. Причината е, че там се създават по-големи условия да контактуват с хората и заразата да се разпространи по-широко.Д-р Мангъров обясни, че в такава ситуация трябва да се спазват всички мерки, за да не се заразят хората, които лекуват евентуалните заболели - маски, ръкавици.По негови думи става въпрос за животозастрашаваща инфекция, която има много големи възможности за заразяване. Той предупреди, че инфекцията се предава по всички възможни пътища, след като се е разпространила толкова бързо.Той не очаква лечение за това заболяване в обозримо бъдеще. Именно по тази причина усилията били насочени към изолирането на вируса, за да ограничи разпространението на епидемията. Това обаче е изключително трудно.По негови думи при настоящата епидемия смъртността е между 3 и 4%, което било доста по-малко от случая през 2002-2003 г., когато смъртността е достигнала 10%, или през 2012 г. при средноизточния респираторен синдром с 35% смъртност.Запитан дали може вирусът да се пренася с пощенски пратки д-р Мангъров обясни, че тези вируси са неустойчиви в околната среда, трябва да има директен контакт.Той успокои хората, че за да имат подозрения за коронавирус, трябва да са имали личен контакт с другия край на света.Относно грипа, който в момента върлува у нас, доцентът посочи, че той засяга основно се засягат децата от 1-2-годишна възраст до училищна възраст и протича с висока температура и дразнеща суха кашлица.Д-р Мангъров посъветва хората да си останат вкъщи, когато почувстват симптомите на грипа.", "date": "2020.01.30", "title": "Нямало разлика в симптомите на коронавируса и грипа"}
{"url": "https://news.bg/weather/oblachno-s-valezhi-za-25-oblasti-e-v-sila-zhalt-kod-za-silen-vyatar.html", "text": "Денят ще бъде облачен, на места с валежи, почти в цялата страна е обявен жълт код за силен вятър.През нощта ще има превалявания от дъжд и сняг, предимно в югозападните райони. На отделни места валежите ще продължат до обяд.През деня ще има променлива облачност, която ще се разкъсва и слънцето ще пробива облачното покривка.Вятърът през нощта ще бъде до умерен, ориентиран от северозапад. През деня ще се засили, най-много в равнините. В цялата страна е обявен жълт код за опасен вятър, с изключение на Смолянска, Ямболска, Бургаска област.Минималните температури са между -1 и 4 градуса. Максималните са в интервала 5-10 градуса, малко по-високи в крайния югозапад.", "date": "2020.01.30", "title": "Облачно с валежи, за 25 области е в сила жълт код за силен вятър"}
{"url": "https://news.bg/politics/ne-e-priemlivo-da-se-podslushva-prezidenta-spored-rumen-petkov.html", "text": "Не е приемливо да се подслушва президента. Ген. Стойков е закачен, за да бъде чут Румен Радев. Това заяви пред bTV лидерът на АБВ Румен Петков по повод искрите между държавния глава и главния прокурор Иван Гешев.Според него във фразите на Стойков имало неприличие.Петков уточни, че Иван Гешев е оглавил инициативният комитет за издигане на Румен Радев за втори мандат. По думите му това било много тънък маньовър.Лидерът на АБВ е на мнение, че не е правилно да се разхвърлят СРС-та пред публиката.Ввъв връзка с , Петков заяви, че би го посъветвал да се върне в България, но той явно имал своите доводи да не го прави.Важно е да се изчистят отговорностите, подчерта лидерът на АБВ и допълни, че във всички случаи е редно да се стигне до съда.Припомняме, преди дни главният прокурор Иван Гешев  за тълкуване обхвата на имунитета на държавния глава. КС образува дело по искането. Вчера , че прокуратурата разполага с данни за извършено престъпление.Въпросът бе повдигнат и по време на отчета на президента, като Румен Радев заяви, че няма никаква идея за какво се отнася питането на главния прокурор Иван Гешев, Вчера стана ясно и, че .", "date": "2020.01.30", "title": "Не е приемливо да се подслушва президента според Румен Петков"}
{"url": "https://news.bg/regions/alarmirat-za-golyamo-kolichestvo-boklutsi-na-vhoda-na-silistra.html", "text": "Алармират за огромно количество боклуци, изхвърлени покрай пътя на входа на Силистра, съобщи bTV.От общината обясняват, че периодично почистват боклуците, но буквално след няколко дни картината става пак същата. Монтирани са две химически тоалетни и два контейнера тип бобър, но те не решават проблема.\"Сега това, което смятаме да направим допълнително, е да поставим указателни табели, с които изрично да се указва, че е забранено изхвърлянето на отпадъци от тези камиони под заплахата за глоба по наредбата за опазване на обществения ред\", заяви зам.-кметът на община Силистра Тихомир Борачев.Ще бъде сигнализирана и полицията да санкционират водачите, които изхвърлят боклуци според наредбата за опазване на обществения ред.От Общината твърдят, че проблемът е в капацитета на ГКПП в района.", "date": "2020.01.30", "title": "Алармират за голямо количество боклуци на входа на Силистра "}
{"url": "https://news.bg/politics/blokirano-kopche-yadosa-valeri-zhablyanov.html", "text": "Социалистът Валери Жаблянов се оплака, че пултът му за регистрация не работи.Това го ядоса от сутринта и излезе да се ожали на председателя на парламента Цвета Караянчева. Той настоя този малък проблем да бъде отстранен.Не блъскайте, обясни му парламентарният шеф как да работи с копчетата по пултовете. Жаблянов обаче продължи да се оплаква. Ще уведомя председателския съвет, успокои го Караянчева.", "date": "2020.01.30", "title": "Блокирано копче ядоса Валери Жаблянов"}
{"url": "https://news.bg/world/google-zatvori-ofisite-si-v-kitay-zaradi-koronavirusa.html", "text": "Компанията Google затвори офисите си в Китай, съобщава БГНЕС, позовавайки се на изявление на представител на компанията.Причината е епидемията, предизвикана от разпространението на коронавируса, заради която бяха отложени и честванията на китайската Нова година.Говорителят на Google обясни, че така следва инструкциите на китайското правителство.Служителите на компанията, които напускат Китай, както и служителите, чиито роднини наскоро са пристигнали от страната, трябва да работят от вкъщи в 14-дневен карантинен период.Освен закритите четири офиса в континентален Китай Google затваря и офисите си в Хонконг и Тайван.Преди това Apple и Facebook ограничиха командировките на служителите си до азиатската страна, а американските авиолинии United и American започнаха да отменят редовни полети до Китай поради липса на клиенти.", "date": "2020.01.30", "title": "Google затвори офисите си в Китай заради коронавируса"}
{"url": "https://news.bg/politics/deputatite-prieha-seta-na-parvo-chetene.html", "text": "Парламентът прие СЕТА. Това стана на първо четене.Още вчера темата предизвика сериозни спорове. БСП и ВМРО се оказаха обединени срещу споразумението.Днес не е добър ден за българската демокрация, заяви депутатът от ВМРО Искрен Веселинов. Създавали се заплахи и пречки пред българския бизнес. Българският национален интерес не е защитен, посочи той.И Филип Попов от БСП се съгласи, че не е защитен националният интерес. И левите бяха против. Те призоваха да се преосмисли позицията на мнозинството преди второ четене.", "date": "2020.01.30", "title": "Депутатите приеха СЕТА на първо четене"}
{"url": "https://news.bg/bulgaria/zadarzhaha-dvama-mazhe-za-imanyarstvo-v-mestnostta-kapan-kaya.html", "text": " Това съобщиха от МВР-Бургас. Установено е, че иманярските набези са осъществявали в продължение на месец с помощта на специализирана техника., пребиваващ в България. 51 годишният мъж е признал, че  за което разполагали с информация от турски гражданин, живеещ в Турция.. До момента съкровището не е открито. Двамата мъже са задържани до 24 часа, като молдовския гражданин е ескортиран до ОДМВР - Варна, където в сектор \"Миграция\" е стартирала процедура по извеждането му от България. ", "date": "2020.01.30", "title": " Задържаха  двама мъже за иманярство в местността Капан кая"}
{"url": "https://news.bg/bulgaria/izdadoha-nad-100-000-e-vinetki-za-hora-s-uvrezhdaniya-za-mesets.html", "text": "106 000 годишни електронни винетки са издадени на хора с увреждания от началото на годината. Те са за сметка на Агенция \"Пътна инфраструктура\".От това право могат да се възползват хората с 50% намалена работоспособност, както и семействата, които отглеждат деца с трайни увреждания. Правото е за един автомобил с мощност до 160 к. с.В края на месеца изтичат 4 860 безплатни е-винетки. Проверка за срока на валидност на е-винетките, отпуснати чрез Агенцията за социално подпомагане, може да бъде направена на сайта на АПИ api.bg и на линка https://check.bgtoll.bg.От АПИ препоръчват заявленията за подновяване на е-винетките да се подават, когато наближи крайната дата на валидността им. Процедурата за издаване на нова винетка отнема около 10 дни.Хората, които имат право на безплатна е-винетка, трябва да подадат заявление в съответната регионална дирекция на Агенцията за социално подпомагане по настоящ адрес - лично, с писмо или по електронен път с електронен подпис. Социалните служби обработват документите в 7-дневен срок.Агенцията за социално подпомагане изпраща всекидневно обработените заявки на Пътната агенция, която издава е-винетката в рамките на следващия работен ден.От АПИ уточняват, че при прехвърляне на собствеността на пътното превозно средство, смяна на регистрационните табели или бракуване на автомобила безплатната е-винетка не следва автомобила. В този случай правоимащият трябва до три работни дни да уведоми Пътната агенция, за да може да получи нова безплатна винетка до изтичането на валидността на първата.", "date": "2020.01.30", "title": "Издадоха над 100 000 е-винетки за хора с увреждания за месец"}
{"url": "https://news.bg/world/silen-vyatar-izduha-stenata-na-tramp-po-granitsata-s-meksiko.html", "text": "Силен вятър издуха част от граничната стена на Доналд Тръмп между САЩ и Мексико, пише \"Гардиън\", позовавайки се на американски граничари.Стоманените панели, които са с височина повече от 9 метра, се наклониха на една страна на границата между калифорнийския град Калексико и Мехикали в Мексико.Тази част от стената все още не е била завършена по време на инцидента вследствие на силен вятър.\"За щастие мексиканските власти отговориха бързо и успяха да отклонят движението от намираща се близо улица\", коментира американският граничар Карлос Питонес пред \"Лос Анджелис таймс\".Питонес добави, че панелите са издигнати отново с помощта на мексиканците.Администрацията на Доналд Тръмп иска да изгради стена по повече от 3000-километровата граница с Мексико. Издигането на нова стена е основно обещание на Тръмп по време на президентската му кампания през 2016 г. Той заплаши да използва 5,7 милиарда долара за строителството на \"красивата\" си стена от федерални фондове, предназначени при извънредни ситуации. Но впоследствие той се отказа от амбицията си да изгради бетонна стена и вместо това ще вдигне преграда, където няма никакви препятствия на границата.\"Преградата или стената може да бъде стоманена вместо от бетон, ако върши по-добре работа\", коментира американският лидер по-рано този месец.", "date": "2020.01.30", "title": "Силен вятър издуха стената на Тръмп по границата с Мексико"}
{"url": "https://news.bg/crime/obviniha-sobstvenika-na-plevenskata-firma-izgaryala-otpadatsi-bez-razreshitelno.html", "text": "Районна прокуратура - Плевен задържа за 72 часа лице, привлечено в качеството на обвиняем за намерените в Плевен отпадъци, съобщават от прокуратурата.А.Е. е привлечен като обвиняем затова, че през периода 02.04.2018 г. - 30.12.2019 г. в Плевен, в качеството си на едноличен собственик и представител на търговско дружество, управлявал опасни отпадъци - шлаки и други отпадъци, съдържащи опасни вещества, не по установения ред - в нарушение на издаденото на дружеството решение на директора на РИОСВ-Плевен и на Закона за управление на отпадъците.Задържан е за 72 часа. Внесено е искане за постоянен арест.Задържаното лице е собственик и представител и на дружеството, внесло отпадъка от Италия, но обвинението не касае внесения от Италия отпадък, за който продължават действията по разследване., като името на България също бе замесено. Първоначално българските власти отрекоха да разполагат с информация за това. От МОСВ също отрекоха.Преди дни МВР започна проверка и стартира разследване на фирмата в Плевен, като до този момент няма обаче потвърждение на твърденията, че боклук се внася у нас от италианската мафия.", "date": "2020.01.30", "title": "Обвиниха собственика на плевенската фирма, изгаряла отпадъци без разрешително "}
{"url": "https://news.bg/bulgaria/v-1895-uchilishta-v-stranata-nyama-da-se-uchi.html", "text": ". Това съобщиха от пресцентъра на МОН.Вече 22 области в страната са в грипна ваканция. Това каза министърът на образованието Красимир Велчев, съобщиха от БГНЕС. Той коментира, че тази седмица е пика на епидемията. Той допълни, че най-важно е здравето на ученици, затова са се взели тези превантивни мерки, за да се предпазят много други деца от заразяване.Вълчев заяви, че са предвидени 70 милиона за строеж на нови две детски градини и отделно 10 милиона за издръжката на децата на 4- години при въвеждането им от 15 септември.От днес не са на училище учениците в област Стара Загора. ., че една трета от областите в България са в грипна епидемия.Частично са преустановени занятията в отделни училища в областите . В област Кюстендил не учат 26 училища, в област Добрич -37, в Ловеч -7 училища и само едно в област Разград.. От днес са възстановени учебните занятия в училищата в област Монтана. Продължават да се ", "date": "2020.01.30", "title": "В 1895 училища в страната няма да се учи"}
{"url": "https://news.bg/crime/70-godishen-burgazliya-postrada-pri-katastrofa-s-kamion-na-trakiya.html", "text": "70-годишен бургазлия пострада при катастрофа с камион на АМ \"Тракия\", в участъка от Бургас към Карнобат, съобщи БНР.Поради несъобразена скорост мъжът блъснал откзад камион с варненска регистрация, управляван от 49-годишен варненец.От удара пострадал водачът на лекия автомобил, който е настанен за лечение в отделение \"Неврохирургия\" при УМБАЛ - Бургас, без опасност за живота.", "date": "2020.01.30", "title": "70-годишен бургазлия пострада при катастрофа с камион на \"Тракия\""}
{"url": "https://news.bg/int-politics/v-sasht-obyaviha-podvodnitsite-sposobni-da-unishtozhat-sveta-za-polovin-chas.html", "text": "Американското списание за геополитически анализи The National Interest обърна внимание на пет подводници, които могат да унищожат света за 30 минути. Три от тези военни машини са руски, а две - американски.Списъкът включва подводници, които вече са в експлоатация във военноморските сили на Русия и САЩ или скоро ще бъдат въведени в експлоатация. По-стари модели, като съветските подводници от проекта 941 \"Акула\", не са разгледани, тъй като повечето от тях вече са изведени от експлоатация.В оценката са влезли подводници от руския проект 955 \"Борей\", които изданието нарича \"най-тихите руски подводници с балистични ракети, построени досега и използващи технологията Pump jet\". Авторът на статията пише, че на подводниците от този тип има 16 балистични ракети, \"всяка от които има до 10 ядрени бойни глави с обсег от 8 хиляди километра\".Също така в списъка са влезли подводниците от проекта 667БДРМ \"Делфин\" и подводниците от проекта 885М \"Ясен-М\". Последните, смята авторът на статията, могат да се приближат до източното крайбрежие на САЩ на около 2000 км и от това разстояние да поразят цели чак до Големите езера.Също така в оценката са влезли американските подводници тип \"Охайо\" и новите подводници от типа \"Колумбия\", чието строителство се очаква да започне през следващата година, а въвеждането им в експлоатация - през 2031 година.Изданието отбелязва, че някои от изброените подводници са толкова мощни, че могат да \"превърнат до 288 цели с размерите на град в радиоактивна пепел за по-малко от 30 минути\".\"Всъщност тези машини и военното им оборудване биха могли да унищожат цивилизацията за по-малко време, отколкото е необходимо за поръчването на пица, ако започне трета световна война\", се казва в статията.", "date": "2020.01.30", "title": "В САЩ обявиха подводниците, способни да унищожат света за половин час"}
{"url": "https://news.bg/regions/prouchvat-kak-ot-cheshmite-v-plovdiv-da-poteche-planinska-voda.html", "text": "Седем общини в Пловдивска област може да се водоснабдяват с планинска вода, съобщава БНТ.Причината е, че българо-израелска компания започва предпроектни проучвания как от чешмите в хиляди домове да потече питейна вода от каскада \"Въча\". Дейностите ще продължат до края на октомври чрез финансиране от регионалното министерство в размер на 350 000 лева.Въпреки че идеята пловдивчани да пият планинска вода е още от 70-те години на миналия век, същинските проучвания започват едва 50-години по-късно.В момента до домовете в Пловдив достига вода предимно от сондажи в река Марица. Според кмета Здравко Димитров обаче жителите на града не са застраховани от кризи като тази в Перник.Той обясни, че в момента две сонди са спрени и налягането по високите етажи е ниско. По негови думи водоснабдяването от \"Въча\" ще е алтернатива - чиста питейна вода, идваща по гравитачен път. Сондите пък щели да останат като второ резервно захранване.В проучвателния екип влизат експерти от държавната електрическа компания на Израел. Вече са взети две проби от каскада \"Въча\", които показват, че водата е идеално чиста.След като проектът бъде осъществен, Пловдив ще може да добива вода от планината поне 50 години. На следващ етап това ще е възможно и за Хасково.", "date": "2020.01.30", "title": "Проучват как от чешмите в Пловдив да потече планинска вода"}
{"url": "https://news.bg/world/6000-dushi-blokirani-na-italianski-kruizen-korab-zaradi-koronavirus.html", "text": "6000 души са блокирани на италиански круизен кораб заради опасения от коронавирус, съобщават \"Ройтерс\" и \"Гардиън\".Хиляди хора са държани на кораба, докато се изследват двама пътници от Китай, които се подозира, че може да имат коронавирус, обяви говорител на круизната компания Costa Crociere.Двойката пристигнала в Италия на 25 януари и се качила на кораба Costa Smeralda на пристанището в Савона на същия ден. Впоследствие туристите вдигнали температура и имали затруднения с дишането.Корабът посетил Марсилия във Франция и испанските пристанища Барселона и Палма де Майорка тази седмица преди да акостира днес в пристанището Читавечия, северно от Рим.Говорителят на круизната компания обясни, че не е позволено на нито един от 6-те хиляди пътници и екипаж да напусне кораба, докато не бъдат проведени съответните медицински изследвания.Може да отнеме \"няколко часа\" преди ситуацията да се изясни, добави представителят.Общият брой на починалите днес достигна 170 души - от 132 души в сряда, което е увеличение с 29%. Броят на потвърдените случаи в Китай нарасна до 7711 от 5974 ден по-рано. 162 смъртни случая - или 95% - са в провинция Хубей, където се намира Ухан. От новите случаи на починали 37 са в провинция Хубей и един в югозападната провинция Съчуан.", "date": "2020.01.30", "title": "6000 души блокирани на италиански круизен кораб заради коронавирус"}
{"url": "https://news.bg/bulgaria/kod-predlaga-svoy-plan-za-zelenata-sdelka.html", "text": "КОД излагат в декларация позицита си против ‚Зелената сделка\". От партията посочват, че България спешно трябва да инициира среща на всички засегнати от \"Зелената сделка\" страни членки на ЕС.На 28 януари правителството констатира, че щетите за българската икономика, от прилагането на \", ще възлязат на 20 млрд. евро.Партията на Петър Москов заявява, че управляващите не предприемат никакви активни действия за защита на националния ни интерес. Според тях тази пасивност би довела до лоши дългосрочни последици за джоба и качеството на живот на българина - по-високи цени на тока, сериозни загуби за икономиката и влошаване на жизнения стандарт на българите граждани.Партията твърди, че въведените досега в България мерки за постигане на \"Въглеродна неутралност\" са довели до това цената на тока, потребяван през 2018 г., да е с 46% по-висока.КОД поясни, че оценката на правителството за щетите от въвеждането на \"Зелената сделка\" отчитат само подобни преки резултати, но не и дългосрочните негативни ефекти върху българската икономика и качеството на живот на българите.КОД предлага следните 2 конкретни стъпки:I. България спешно да инициира среща на всички засегнати от \"Зелената сделка\" страни членки на ЕС, със следните предложения за обща позиция:1. Искане за спиране на всички решения по \"сделката\" в ЕК, ЕС и ЕП до изготвянето от ЕК и приемането от страните членки на конкретен за всяка държава и всеки засегнат сектор от икономиката, финансов план за реализацията й.2. Искане за изработване от ЕК на експертен анализ за наличните технологични решения, които да заместят сегашните източници на енергия при запазване на икономическия потенциал на съюза и битовия комфорт на всички европейски граждани.3. Изработване на предложение за \"Истинска зелена сделка\", която да атакува реалните замърсители на природата. План, който да сочи ясно, че приоритет за Европа е битката със замърсяването на въздуха, почвата и водата. Целта на тази битка трябва да е драстичното намаляване на емисиите от серни и азотни съединения, фини прахови частици, както и отпадните продукти на индустрията и бита.II. При наличен един трилион евро европейски бюджет за опазване на околната среда, правителството ни да насочи усилия той да се фокусира върху следните три приоритета:1. Ограничаване на замърсяването и постигане на критериите на Световната здравна организация за качество на въздуха и водите и почвата.2. Намаляване на потреблението на първични ресурси в икономиката и нулево депониране на отпадъци.3. Опазване на природата на континента, такава каквато искаме да я предадем на следващото поколение.", "date": "2020.01.30", "title": "КОД предлага свой план за „Зелената сделка“"}
{"url": "https://news.bg/int-politics/tramp-formira-udarna-rabotna-grupa-za-borba-s-koronavirusa-v-sasht.html", "text": "Администрацията на Тръмп формира ударна работна група от специалисти, за да защити САЩ от бързо разпространяващия се коронавирус, тъй като страната се готви да евакуира още от своите граждани от епицентъра на огнището в Ухан, Китай, съобщава \"Ройтерс\".Държавният департамент на САЩ заяви, че Вашингтон организира допълнителни евакуационни полети от Ухан с капацитет за граждани на САЩ, на или около 3 февруари. Не е посочено колко самолета ще са на разположение или за колко души, но пътниците ще бъдат обект на проверки, здравни наблюдения и мониторинг.Близо 200 американци, предимно американски дипломати и техните семейства, бяха евакуирани от Ухан тази седмица и се държат в доброволна карантина във военна база в Калифорния.През нощта Белият дом обяви сформирането на президентска работна група, която да ръководи реакцията на администрацията срещу вируса, включително наблюдение и ограничаване на разпространението на болестта.Групата от 12 души, ръководена от американския министър на здравеопазването Алекс Азар, се среща ежедневно тази седмица и също така ще се погрижи американците да разполагат с най-новата информация за здравето и пътуванията, се казва в съобщение на Белия дом.\"Рискът от заразяване за американците остава нисък и всички агенции работят агресивно, за да наблюдават тази непрекъснато развиваща се ситуация и да информират обществеността\", се казва в съобщението.Според Белия дом най-високопоставените служители от американските центрове за контрол и превенция на заболяванията, Националните здравни институти, Министерството на вътрешната сигурност, Министерството на транспорта и Държавния департамент също ще участват в работната група.", "date": "2020.01.30", "title": "Тръмп формира ударна работна група за борба с коронавируса в САЩ"}
{"url": "https://news.bg/bulgaria/revizoro-izprati-kmetovete-da-tarsyat-nezakonni-otpadatsi.html", "text": "Министърът на околната среда и водите Емил Димитров изпрати писмо до областните управители и Националното сдружение на общините в страната.Писмото е във връзка със за целта места след въвеждане на засиления контрол и проверки на държавни институции, включително ДАНС, МВР и РИОСВ.Припомняме, че на 6 януари  за спазване на Закона за управление на отпадъците и на Закона за опазване на околната среда на неразрешени за това места и създаване на незаконни сметища на територията на общините е на кмета на съответната община и техните администрации на територията на областта по отношение провеждането на държавната политика по опазване на околната среда. на чиято територия са установени замърсяванията и да бъдат предприети действия по тяхното премахване и предаването им в съоръжения за законосъобразно третиране.", "date": "2020.01.30", "title": " Ревизоро изпрати кметовете да търсят незаконни отпадъци"}
{"url": "https://news.bg/crime/komisiyata-po-hazarta-oshtetila-darzhavata-s-500-mln-lv-ustanovili-ot-adfi.html", "text": "От Държавната комисия по хазарта (ДКХ) не са предоставяли данни за извършени проверки по отношение начина на дължимата държавна такса.Това заяви председателят на Агенцията за държавна финансова инспекция (АДФИ) Георги Начев, който обяви, че Агенцията приключила доклада си за работата на Комисията по хазарта и е установила още по-големи нарушения. Той отново изказа предположение, че \"при последващите действия на прокуратурата и на другите органи сумата може да се промени нагоре\".От предоставените документи от финансовата инспекция не е установено дали ДКХ е реализирала административно наказателна отговорност във връзка с отчитането на дължимия размер на таксите. От проверките обаче е установено, че през инспектирания период е налице нарушение на закона и упражняване на неефективен контрол от страна на Комисията по хазарта. В резултат на това в държавния бюджет не са постъпили повече от половин млрд. лв.Ргулаторът е позволил на лотариите на Васил Божков да плащат занижени такси - вместо 15% върху всички постъпления, те са плащали 20% върху разликата между постъпленията и изплатените печалби.\"Установено е, че за утвърдените видове игри по тази алинея законодателят изрично е посочил, че за тях се събира 15 на 100 от стойността на всички залози\", уточни шефът на АДФИ.Държавният контрол върху хазарта се осъществява от Комисията по хазарта, която е отговорна за прилагането на съответните разпоредби. Така беше отговорено на журналистически въпроси за евентуалната отговорност на финансовия министър Горанов.Въпросите и дали ще се търсят със задна дата дължимите над 500 млн. лв. също бяха препратени към финансовия министър. \"Този въпрос към министъра на финансите\"- наблюдаващият прокурор по Венцислав Фердинандов.Според прокурор Фердинандов обаче: \"ако министърът на вътрешните работи е отговорен, когато някой катаджия е хванат на пътя с подкуп, значи може би министърът на финансите трябва да отговаря за това, че някой дружества не си плащат таксите\".За данните от разследването в Комисията по хазарта и срещу Веселин Божков са уведомени министърът на финансите, КПКОНПИ и НАП, уточни говорителят на главния прокурор. Вчера стана ясно, че  и за него е издадена Европейска заповед за арест.Не стана ясно и дали Сметната палата е осъществявала контролни функции над Държавната комисия по хазарта.Също така не беше отговорено на журналистически въпроси дали задържанията бивш председател на ДКХ е Огнемир Митев.Миналата седмица, след първата акция в Комисията по хазарта, от Държавната финансова инспекция обявиха, че ако хазартните игри са плащали така, както е плащал Българския спортен тотализатор, от 2014 до 2019 е . На следващия ден бе съобщено за открити допълнителни документи, които показват, че тази  и се заговори за 600 милиона. Паралелно с акцията на прокуратурата проектозакона за  на Валери Симеонов стартира своя път по приемане в Народното събрание, като вчера бе гласуван и .", "date": "2020.01.30", "title": "Комисията по хазарта ощетила държавата с 500 млн. лв., установили от АДФИ"}
{"url": "https://news.bg/economics/goranov-i-gechev-se-izpitvat-koy-e-po-dobar-finansist.html", "text": "Както и да беше стартирана технологията по този дебат, щеше да е странно. Това заяви министърът на финансите Владислав Горанов в ресорната парламентарна комисия, която разглежда предложението на Менда Стоянова за .По думите му законодателството ни трябвало да съответства на европейските норми - иначе трябвало да се откажем. С днешното решение на Народното събрание се дава мандат да преговаряме с фиксирания курс на лева към еврото. Страхът на колегите явно е от неразбиране, защото не искам да ги подозирам в геополитически интереси, захапа той социалистите.Въздържайте се от оценки като професор кой е за 5 и кой е 6, има други, които дават оценките, отговори червеният депутат Румен Гечев. Той го заяде, че лично той като професор не му давал оценки за познанията му по финанси. Като дойдете като докторат, тогава ще се оценяваме, изтъкна Гечев.Шефът на БНБ Димитър Радев изтъкна, че се очаква в 18.00 часа българско време ЕЦБ да излезе с решение, че приветства приетото днес решение. Никога не е обсъждано да се присъединяваме с друг курс към клуба на богатите освен с настоящия. От днешния ден Радев излизал оптимист. Очаквано предложението на Менда Стоянова мина в бюджетна комисия.", "date": "2020.01.30", "title": "Горанов и Гечев се изпитват кой е по-добър финансист"}
{"url": "https://news.bg/world/yaytsa-i-rugatni-po-vlastite-v-yuzhna-koreya-zaradi-plan-za-karantina-na-koronavirusa.html", "text": "Ядосани южнокорейски граждани замеряха с яйца и обиждаха министър и представители на властите, които се опитаха да ги успокоят относно планове за поставяне на стотици граждани под карантина, които са връщани в страната от епицентъра на новия вирус в Китай, информира \"Ройтерс\".Първият от четири планирани полетa с евакуирани южнокорейци от Ухан се очаква да пристигне днес, но Китай разреши само един полет, което доведе до забавяне, обявиха от външното министерство на Южна Корея.Сеул също потвърди за пети и шести коронавирус случай в страната, включително и за първи случай, който се е разболял в Южна Корея. Предишните случаи са свързани с хора, които са пътували до Ухан.Около 700 южнокорейци в Ухан трябва да бъдат върнати в страната, но протестиращи в Асан и Чинчхон, които се намират на около 80 километра южно от столицата Сеул, използваха трактори, за да блокират достъпа до обекти, които са предназначени за поставяне на южнокорейци под карантина.В Асан демонстранти хвърляха яйца и обиждаха, когато Чин Йон, министър на вътрешните работи и безопасността, пристигна за разговори с тях. Полицията беше принудена да го защити с черни чадъри.\"Ако е толкова безопасно, защо не ги приемете във вашия дом\", крещеше единият от протестиращите към министъра. Чин Йон отговори, че разбира притесненията им. Той поясни, че тези сгради са избрани, тъй като са единствените достатъчно големи да поберат евакуираните.\"Граждани на Южна Корея страдат в Ухан...трябва да ги върнем възможно най-бързо, нали?\", каза министърът.Правителството иска да изолира евакуираните за най-малко две седмици.Президентът на Южна Корея Мун Дже-ин призова за спокойствие и разкритикува разпространението на фалшиви новини.\"Оръжията, които ще ни защитят от новия коронавирус, не са страх и ненавист, а доверие и сътрудничество\", увери той по време на реч в Сеул.Полицейското звено за киберсигурност работи с телекомуникационните регулатори за блокиране и изтриване на фалшива информация, която може да провокира \"социално объркване\", информира \"Йонхап\".Южна Корея ще предостави на Китай помощ за 5 милиона долара.", "date": "2020.01.30", "title": "Яйца и ругатни по властите в Южна Корея заради план за карантина на коронавируса"}
{"url": "https://news.bg/bulgaria/gripna-epidemiya-e-obyavena-v-targovishte-i-pleven.html", "text": "Регионалната здравна инспекция - Днес по-рано от МОН обявиха, че в 1895 училища в страната няма да се учи днес. Министърът на образованието .Грипната епидемия продължава да се разраства. Регионална здравна инспекция  от утре, 31 януари.Считано от 31 януари, РЗИ- на община Дупница.До второ нареждане се ограничават плановите операции и свижданията в лечебните заведения. Преустановяват се женските и детските консултации.", "date": "2020.01.30", "title": "Грипна епидемия е обявена в Търговище и Плевен"}
{"url": "https://news.bg/int-politics/v-iran-ubedeni-krastonosniyat-i-tsionistkiyat-miren-plan-na-tramp-shte-se-provali.html", "text": "Близък съветник на върховния водач на Иран аятолах Али Хеменеи обяви, че американският мирен план за Близкия изток е продължение на целите на \"кръстоносците и ционистите\", съобщава \"Франс прес\".Планът, обявен във вторник от американския президент Доналд Тръмп, се състои в \"продажба и разрушаване на мюсюлманските земи\", подчерта Али Акбар Велаяти, който е съветник на аятолах Али Хаменеи по въпросите на външната политика.\"Целта на Тръмп е реализирането на целта на кръстоносците и ционистите\", изтъкна Велаяти по време на пресконференция в Техеран.Планът на САЩ, смятан за изключително подкрепящ целите на Израел, беше категорично .\"Тръмп ще се провали в този план, точно както той се провали в предишните си антиислямски планове\", добави бившият ирански външен министър, отбелязвайки, че обявяването на плана вече е  \"както никога досега в историята на битката им\".\"Ислямската република със сигурност няма да мълчи\", настоя той.\"Иранският народ, ръководен от върховния водач, продължава да разглежда палестинския въпрос като основен проблем на мюсюлманския свят\", допълни съветникът.Иран ще продължи консултациите си с \"арабските страни, които остават верни на палестинската кауза\", добави Велаяти.Иран не признава съществуването на Държавата Израел.Във вторник външното министерство на Иран нарече плана на Тръмп \"предателството на века\" и настоя, че е \"обречено на провал\".", "date": "2020.01.30", "title": "В Иран убедени: Кръстоносният и ционисткият мирен план на Тръмп ще се провали"}
{"url": "https://news.bg/world/brekzit-dovede-do-prerazpredelenie-na-kapitala-na-etsb.html", "text": "Европейската централна банка (ЕЦБ) ще запази размера на записания си капитал - 10,8 млрд. евро - след като Bank of England напусне Европейската система на централните банки (ЕСЦБ).Това се казва в специално пресссъобщение на ЕЦБ, разпространено днес. В него се посочва, че сегашният дял на Bank of England в записания капитал на ЕЦБ, който възлиза на 14,3%, ще бъде преразпределен между националните централни банки (НЦБ) от еврозоната и останалите НЦБ извън еврозоната.Bank of England напуска Европейската система на централните банки (ЕСЦБ) вследствие на оттеглянето на Обединеното кралство от Европейския съюз. Тя има дял от 14,3% в записания капитал на ЕЦБ, като внесената част от него е 3,75% или 58 млн. евро. Тази сума ще бъде възстановена от ЕЦБ съгласно условията на Споразумението за оттегляне между Обединеното кралство и ЕС.В резултат на всички тези действия записаният капитал на ЕЦБ ще бъде преразпределен между останалите Национални централни банки (НЦБ) въз основа на актуализиран капиталов алгоритъм. Според съобщението на ЕЦБ теглата ще бъдат преизчислени въз основа на дела на всяка от държавите членки в общото население и брутния вътрешен продукт (БВП) на Европейския съюз, след като Обединеното кралство го напусне.НЦБ от еврозоната внасят 100% от дела си в записания капитал на ЕЦБ, а тези на държавите извън еврозоната внасят 3,75% от дела си. Тъй като делът на НЦБ от еврозоната ще се увеличи и ще бъде изплатен изцяло, това ще доведе до нарастване на внесения капитал на ЕЦБ от 7 659 млн. евро през 2020 г. до 8 880 млн. евро през 2022 година. Внесеният капитал на ЕЦБ ще остане непроменен в годината, в която Обединеното кралство напуска ЕС, тъй като останалите НЦБ ще покрият вноската на оттеглящата се Bank of England в размер на 58 млн. евро. След това Националните централни банки от еврозоната ще изплатят изцяло увеличения си дял в записания капитал на два годишни транша, първият от които е през 2021 година.Най-голямо в номинално изражение - около 200 млн. евро ще е увеличението за Дойче Бундесбанк. В края на 2022-а нейното участие в капитала на ЕЦБ трябва да надхвърли 2,32 млрд. евро.България няма да бъде принудена да прави допълнителни вноски в капитала на ЕЦБ. Тя ще запази нивото на внесения капитал от 3 991 180 евро, при записан капитал от 106 431 470 евро.", "date": "2020.01.30", "title": "Брекзит доведе до преразпределение на капитала на ЕЦБ"}
{"url": "https://news.bg/int-politics/pompeo-sdelkata-na-veka-otgovarya-na-interesite-i-na-izrael-i-na-palestina.html", "text": "Предложената от САЩ \"\" е от полза както за израелския, така и за палестинския народ, коментира държавният секретар на САЩ Майк Помпео в интервю за Sky News Arabia, цититан от ТАСС.\" е разбираем. Ако палестинците изразят желанието си да участват в неговото прилагане, това ще бъде от полза и за двата народа\", обяснява Помпео.По думите му, \"палестинците трябва да предприемат тази мирна инициатива, тъй като всички предишни преговори не бяха увенчани с успех\". ", "date": "2020.01.30", "title": "Помпео: \"Сделката на века\" отговаря на интересите и на Израел, и на Палестина"}
{"url": "https://news.bg/bulgaria/zaporite-na-firmi-svarzani-s-bozhkov-bili-absolyuten-proizvol.html", "text": "Налагането на запори на фирми, свързани с бизнесмена Васил Божков, както и запори на негово лично имущество, без задължителното за това съдебно разпореждане може да се определи само по един начин - като абсолютен произвол.Това се казва в позиция на \"Нове холдинг\" като отговор на изявленията на прокуратурата по-рано днес.От дружеството заявяват, че ще продължат да търсят правата си в съда и ще отстояват правото си да работят, въпреки държавните институции и репресивния държавен апарат.В позицията се обяснява, че по силата на Данъчно-процесуалния кодекс на предварително обезпечаване подлежат единствено вземания за данъци и осигурителни вноски, но не и други публични вземания. За да бъдат обезпечени вземания за държавни такси, то същите следва да са установени с влязъл в сила ревизионен акт. Такъв е ревизионен акт, който е минал едноистанционно административно обжалване и двуинстанционно в съда. Това е фактическата ситуация по отношение на твърденията на АДФИ, че \"Националната лотария\" дължи невнесени суми от такси за минал период.От \"Нове холдинг\" посочват още, че по отношение на личното имущество на Васил Божков, по силата на ЗКПОНПИ, КПОНПИ може да изиска запори при наличие на достатъчно данни и обосновано предположение за незаконно придобито имущество, но отново с мотивирано искане до съда. При действия на данъчни органи, това отново не може да стане без влязъл в сила данъчен ревизионен акт.\"Отново искаме да напомним, че г-н Божков е акционер във въпросните компании и на тази основа действията срещу него са абсолютно незаконосъобразни\", се казва в позицията, която определя, че \"всички действия на властимащите - хора и институции, са в разрез с действащите в страната ни закони, а целта е овладяването на успешен частен бизнес и футболен клуб, който за последната година бе изваден от фалит. \"Те целят на практика да блокират дейността ни, като поставят компаниите в невъзможност да извършват нормалната си дейност.\"От \"Нове холдинг\" посочват и какво е предстояло да се направи в близките дни:Това са само примери, но от \"Нове холдинг\" заявяват, че утре те няма да са в състояние да оперират с активите на компаниите си поради незаконосъобразните действия на правоохранителните органи и това ще доведе до много последствия на много нива.", "date": "2020.01.30", "title": "Запорите на фирми, свързани с Божков, били абсолютен произвол"}
{"url": "https://news.bg/crime/bankov-sluzhitel-v-sofiya-uvolnen-sled-izmama-za-hilyadi-levove.html", "text": "Банков служител в София е бил уволнен след подаден сигнал за измама за хиляди левове, предаде \"Нова\".Димитър Щилиянов е онкоболен и се нуждае от скъпо лечение. В негова помощ бил организиран благотворителен търг в социалните мрежи.Потребители предлагали за продажба вещи, а средствата от тях били превеждани от купувачите по сметките на болния.Виолета Станева се включва в инициативата в края на миналата година, като според администратори на групата за помощ избирала скъпи стоки.\"Ето виждате - парфюми, злато, все скъпи неща си е избирала\", изброява пред \"Нова\" Даниела Йорданова, администратор на благотворителния базар.Подадените от Станева платежни нареждания се оказали фалшифицирани.Пари по сметките на момчето не са постъпвали. Направени са били редица проверки, които да докажат измамата. След подаден сигнал и до банката, в която работи жената, тя е била уволнена, след като признала вината си. \"Бях директно уволнена. Искам да кажа, че съжалявам за това, което причиних\", каза Виолета пред \"Нова\". Вещите, с които тя е завлякла потребителите, вече са събрани и върнати и отново ще бъдат пуснати в продажба.Организаторите на групата и близките на болния младеж са изразили разочарование от деянието и ефекта, който такива прояви имат върху желаещите да даряват.", "date": "2020.01.30", "title": "Банков служител в София уволнен след измама за хиляди левове "}
{"url": "https://news.bg/world/predlagat-greta-tunberg-za-nobel.html", "text": "Шведската активистка за климата Грета Тунберг и глобалното протестно движение \"Петъците за бъдещето\" бяха номинирани в четвъртък за Нобелова награда за мир за 2020 г. от двама шведски депутати, съобщи АФП.Тунберг е активистка за климата и основната причина, поради която заслужава Нобеловата награда за мир е, че въпреки младата си възраст, тя работи усилено, за да накара политиците да отворят очите си за климатичната криза, написаха депутатите Йенс Холм и Хакан Свеннелинг в писмо до Норвежкия Нобелов комитет.Номинациите за Нобеловата награда за мир трябва да бъдат представени до 1 февруари. Хиляди хора имат право да предлагат кандидати, включително бивши лауреати, някои университетски професори, законодатели и правителствени министри по целия свят, както и настоящи и бивши членове на Норвежкия Нобелов комитет.Комисията не разкрива имената на номинираните, но тези, които предлагат кандидати, имат право да оповестяват своя избор.Тунберг вече бе определена като един от четиримата носители на награда, известна като  Нобелова награда на Швеция.Припомняме, че по-рано стана ясно, че Тунберг е  на името си и това на движението ѝ като запазена марка.Този ход би позволил съдебни действия срещу лица или компании, които се опитват да използват нейното име, които не са в съответствие с нейните ценности или това на нейното движение, заявява тя.\"Моето име и движението ми постоянно се използват за комерсиални цели без каквото и да било съгласие\", допълва активистката.Тунберг поясни, че няма никакъв интерес към търговските марки, но това се налага.Тя също така създаде фондация, с цел да има прозрачност за финансирането на движението.", "date": "2020.01.30", "title": "Предлагат Грета Тунберг за Нобел"}
{"url": "https://news.bg/bulgaria/dimitar-danchev-bsp-iska-balgariya-v-evrozonata-no-pri-usloviya.html", "text": "БСП винаги със своите действия и гласувания е подкрепяла присъединяването на страната към Еврозоната. Това, което не подкрепяме, е начинът и подходът, по който се случват тези промени, които управляващите обясняват като формални и задължителни за приемането на страната в чакалнята на еврозоната.Това заяви депутатът от БСП Димитър Данчев в студиото на \"Денят ON AIR\".Негови колеги масово споделят, че в последните дни са получили десетки обаждания от притеснени българи от възможна девалвация на лева и до неговото обезценяване.Той посочи, че предложението за промяна и членът, който се променя и касае един от устоите на валутния борд, идва от Министерството на финансите и БНБ.\"През 2018 година правителството прие един план за присъединяването на страната ни към този механизъм на обемените курсове ERM II. В рамките на този план, последната година ние в НС направихме промени в редица закони, БСП подкрепи тези закони. Но в този план не намирам да присъства даването на мандат на правителството и на БНБ да водят свободни преговори с Европейската централна банка и другите страни от еврозоната по обемнния курс\", посочи още той.БСП подкрепят правителството да води ограничени преговори и да не приема курсът бъде различен от сега действащия официален - 1 лев да бъде 1,95583.Ще се откажем от Еврозоната, ако не ни приемат с настоящия курс лев:евро. Това обяви финансовият министър Владислав Горанов на брифинг.След консултациите се е стигнало до всеобщо съгласие да се предложи на властта фиксиран мандат в преговорите за присъединяването ни към ERM II и Еврозоната да поддържат искането курсът на лева към еврото, с който страната ще влезе в клуба на богатите, да остане настоящият.Вчера финансовият министър заяви, че е постигнат  как са внесени промените - Законът за БНБ се променя през изменения във валутния закон. Обсъжданията пък се състоят на пожар. Партиите били принудени в движение да вземат подобни решения. Компрометирала се идеята за присъединяване към Еврозоната. Червените са за влизането ни тогава, когато сме готови. По-навреме трябвало да се проведат разговорите с политическите партии. Сега се създавали страхове.", "date": "2020.01.30", "title": "Димитър Данчев: БСП иска България в Еврозоната, но при условия "}
{"url": "https://news.bg/world/szo-obyavi-izvanredno-polozhenie-zaradi-koronavirusa.html", "text": "Извънредно положение заради настъпващия по света коронавирус. Това обяви Световната здравна организация (СЗО) след проведено днес спешно заседание. Вирусът вече е обявен като \"глобална пандемия\".Това обяви генералният директор на СЗО Тедрос Аданом Гебрейесус. Припомняме, че по-рано СЗО коригира предварителната си оценка за разпространението и призна, че е подценила проблема.Коронавирусът е достигнал до всеки регион в континентален Китай. По-рано китайските здравни власти съобщиха, че има данни за 7 800 потвърдени случаи в страната към 30 януари.Вирусът се разпространи и в поне 15 други страни. Междувременно, във Франция се съобщава за шести потвърден случай.На италианския, е показала проверка. Докато течеше тя, на кораба бяха блокирани 6000 души.Вчера стана ясно, че трима български граждани - две жени и един мъж, са хоспитализирани и се наблюдават в съмнение От здравното ни министерство обаче призоват да не се създава паника.Националният център по заразни и паразитни болести обяви по-рано, че (комплет инструменти) за генетична диагностика чрез real-time PCR на коронавирус 2019-nCoV.Te бяха заявени от Националния център преди 3 седмици и са синтезирани на основание доказаните вируси от Китайския център за контрол и превенция на заболяванията.", "date": "2020.01.30", "title": "СЗО обяви извънредно положение заради коронавируса "}
