{"url": "https://news.bg/finance/balgariya-otnovo-na-parvo-myasto-po-dobiv-na-lavandulovo-maslo.html", "text": "Страната ни е на първо място в света по производство на лавандулово масло. Тазгодишният добив на маслото е рекорден - над 300 тона.Според производители големият ръст на добива на лавандулово масло се дължи на добрите климатични условия през сезона. Рекордното количество от етеричното масло се дължало и на това, че през последните години насажденията значително са се увеличили в различните краища на страната. През тази година реколтата е най-силна в района на Добрич и Розовата долина, съобщи БНТ.По думите на председателя на асоциацията на етерично-маслените култури у нас Зара Клисурова рекордният добив на лавандулово масло може да се дължи и на това, че голяма част от земеделците започнали да отглеждат лавандула, защото изкупната цена на пшеницата била много ниска. За разлика в момента на чуждия пазар цената на лавандуловото масло варира между 70 и 90 евро за килограм.Според производителя на етеричното масло Стефан Кожин все повече предприятия започват да използват маслото за направата на краен продукт. Силен бил и износът към Китай. Освен Китай засилен интерес към българското масло имало и от Германия, Испания и Турция.Очаква се жътвата на цветята тази година да приключи до две седмици.", "date": "2017.07.30", "title": "България отново на първо място по добив на лавандулово масло"}
{"url": "https://news.bg/world/gruziya-zapochna-voenni-ucheniya-vodeni-ot-sasht.html", "text": "Грузинската армия започна двуседмични военни учения със САЩ и други страни партньори днес, ден преди вицепрезидентът на САЩ Майк Пенс да посети бившата съветска република, съобщава Ройтерс.Около 2800 войници от Съединените щати, Великобритания, Германия, Турция, Украйна, Словения, Армения и Грузия участват в маневрите. Вашингтон изпраща цяла механизирана бригада, включваща няколко \"Брадли\"- пехотни бойни превозни средства и основните бойни танкове M1A2 Abrams.Премиерът на Грузия Квирикашвили коментира, че ученията са важно събитие за южнокавказката република.\"Тези учения ще помогнат на Грузия да се доближи до стандартите на НАТО и да укрепи стабилността в целия регион\", каза Квирикашвили на церемонията по откриването.Руските представители все още не са коментирали събитието, но през предходните години Москва предупреди, че тренировките могат да дестабилизират региона.\"Това учение не е насочено срещу никоя държава, а ще помогне на Грузия да разшири капацитета си за оперативна съвместимост в международни операции\", каза посланикът на САЩ Иън Кели пред Ройтерс.Русия и Грузия воюваха през 2008 г. по време на войната срещу отцепническия грузински регион Южна Осетия. Москва продължава да разполага с гарнизон там и да подкрепя друг отцепил се регион, Абхазия.", "date": "2017.07.30", "title": "Грузия започна военни учения, водени от САЩ"}
{"url": "https://news.bg/regions/vazobnovyavat-protestite-v-asenovgrad.html", "text": "Възобновяват протестите в Асеновград. Жителите на града се събират в парка на улица \"Свобода\", съобщава БТВ.Демонстрациите ще преминат през главната улица \"Шести януари\", която е международен път и ще завършат на площада пред сградата на общината.Мястото за начало на протеста е променено, тъй като паркът, от който започваха демонстрациите е разкопан, а това е най-близкото широко отворено пространство.Припомняме, , цигани нападнаха първо момичета, които тренират кану-каяк в езерото \"40-те извора\", а след това инцидентът прерасна в масово сбиване. По-късно .Събитията предизвикаха бурни реакции в града.  срещу . Протестните действия продължават, като днес се очаква отново да има протест. На 6 юли, четвъртък, Окръжният съд в Пловдив реши да  от деветимата задържани за побоя над гребците в Асеновград. Двама от задържаните бяха освободени срещу парична гаранция от съответно 1 000 и 3 000 лева.", "date": "2017.07.30", "title": "Възобновяват протестите в Асеновград"}
{"url": "https://news.bg/regions/turisti-se-oplakvat-ot-lipsata-na-myasto-po-plazhovete-na-primorsko.html", "text": "Туристи се оплакват от липсата на свободна зона за плаж на Северния плаж на Приморско, съобщава БТВ.Свободните места са оградени за атракциони с джетове и водни колела, изнесени са на повече от половин километър или са отдадени на определени туристически фирми. Чадърът струва 5 лева, а още толкова е и цената на шезлонга.\"Голяма част е отдадена на определена туристическа фирма, като предлагат в туристическите пакети шезлонг и чадър, една част, която трябва да е свободна зона, пък е отдадена на детски лагери\", коментира Стоян Петров, председател на Регионалната туристическа камара в Приморско.Концесионерът обяснява, че дори и да има отдадени чадъри на туристическа фирма, за това има договор. \"Никъде не пише, че е забранено, то е заварено положение\", коментира управителя на Северен плаж - Приморско. По думите му плажът е разпределен равномерно - 50 на 50. Стопанисваната от този концесионер ивица е дълга километър, до плажа на бившата резиденция \"Перла\".\"Пълно е навсякъде, вървим от може би 500 метра нататък и не може да намерим никъде места\", оплаква се турист. По документи свободната зона е повече от заетата с чадъри.Единствено Министерството на туризма може да установи дали е спазено изискването за 50% свободен и равен достъп до плажа за всички граждани.", "date": "2017.07.30", "title": "Туристи се оплакват от липсата на място по плажовете на Приморско"}
{"url": "https://news.bg/crime/nameriha-izostaveno-4-mesechno-momchentse-v-stolichniya-kvartal-mladost.html", "text": "Полицията издирва родителите на бебе, намерено в столичния квартал \"Младост \" 1, Момченцето е на видима възраст 4-5 месеца.Сигнал за оставено без надзор бебе на детската площадка, в близост до бл.20 в столичния квартал \"Младост \" 1 е получен на телефон 112 в 14 и 25 часа.Междувремeнно в полицията е позвънила майката на детето, която заявила, че се намира в село близо до София. В предстоящия разпит ще се изяснят обстоятелствата около случилото се.Гражданка съобщила, че чула продължителен силен плач и намерила бебето, което било в детско столче, с бебешко шише вода и пакет с детски храни. На място веднага са изпратени полицейски патрул и екип на Спешна помощ.Лекарите, установили добро общо състояние на детето. Те ще го настанят в неонатологията на \"Специализирана болница за активно лечение по детски болести - проф. д-р Иван Митев\". Полицейските служители правят оглед на мястото, където е намерено бебето и разпитват свидетели.", "date": "2017.07.30", "title": "Намериха изоставено 4-месечно момченце в столичния квартал \"Младост\""}
{"url": "https://news.bg/world/rusiya-demonstrira-svoite-nay-golemi-voenni-korabi.html", "text": "Четиридесет бойни кораба и подводници, включително два от най-големите атомни кораби, са показани на парад на военноморския флот в Санкт Петербург днес, съобщава The Telegraph.В присъствието на руския президент Владимир Путин парадът е описан от държавните медии като \"първият военен парад в най-новата история на Русия\". Това е най-голямото военно шоу, което Русия прави през последните години.Събитието идва на фона на засиленото напрежение със Запада и американския Сенат, одобряващо нови санкции срещу Русия и вероятно има за цел да напомни на останалата част от света, че Русия все пак морска сила и това трябва да се има предвид.Историята на Русия е белязана от многобройните победи на \"безстрашната флота\" на страната, каза Путин на парада. \"Статусът на страната като силна морска мощ е спечелен от смелостта на моряците и офицерите от флота\", каза той.\"Днес флотата не само се занимава със задачи, които са традиционни за нея, но също така се издига до нови предизвикателства и допринася за борбата срещу тероризма и пиратството\", допълни Путин на парада.Събитието включва флагманският флот на Северния флот на Русия, бойният кораб с атомен двигател Петър Велики и последната от руските ядрени подводници клас \"Тайфун\", носеща името Дмитрий Донский.Преди малко повече от седмица Путин подписа новата военноморска доктрина, която очертава правителствените политики по отношение на флота на страната до 2030 г. Правителството понастоящем работи по следващата фаза на държавната програма за въоръжение, обхващаща 2018-2025, но за флота може да не останат много средства, които може да бъдат преразпределени в полза на авиацията и сухопътните сили.", "date": "2017.07.30", "title": "Русия демонстрира своите най-големи военни кораби "}
{"url": "https://news.bg/regions/5-kilometrova-kolona-na-gkpp-makaza-na-balgaro-gratskata-granitsa.html", "text": "Трафикът на българо-гръцката граница на ГКПП-Маказа е изключително натоварен. Информация към 16 и 30 часа, съобщава МВР.На вход за страната ни на ГКПП-Маказа има образувала се 5-километрова колона от автомобили. На изход от страната ни колоната е 2 км. Трасетата работят на максимален капацитет.ГД \"Гранична полиция\" препоръчва , да се използват и ГКПП-Ивайловград и ГКПП-Златоград, където към момента преминаването на държавната граница става нормално.", "date": "2017.07.30", "title": "5-километрова колона на ГКПП-Маказа на българо-гръцката граница    "}
{"url": "https://news.bg/world/kitay-demonstrira-novi-vidove-orazhiya.html", "text": "Китай демонстрира нови видове оръжия в парада в чест на 90-годишнината от от основаването на Народно освободителната армия на Китай - НОАК, съобщава ТАСС. На събитието присъстваха 12 хиляди войници и 600 броя оборудване, включително и повече от 100 самолета. Както е съобщено от Централната китайска телевизия, около 40% от видовете оръжия са показани за първи път.Властите доскоро крили факта заа подготовката на това събитие. Присъствието на чуждестранна преса на парада не е разрешена. Сред сухопътните машини е демонстриран основният боен танк, самоходни противотанкови ракетни системи, самоходна артилерия, както и реактивна система за залпов огън с калибър 300 мм.По време на парада, Китай показва за първи път и най-новата си междуконтинентална балистична ракета, максималният ѝ обхват е повече от 10 хиляди км.За първи път пред публиката е демонстриран и най-новият боен самолет.След приключване на парада, Си Дзинпин съобщи пред войниците, че както никога преди в своята история, Китай трябва да създаде мощни въоръжени сили за да защитава суверенитета и интересите на страната.\"Днес ние сме по-близо от всякога до постигане на целта за възраждане на китайската нация и  както никога досега в историята, е необходимо да се изгради силна армия.\" - каза той.\"Войници и офицери, трябва да се придържате стриктно към принципите и системата за абсолютното лидерство на партията над армията, винаги слушайте и се подчинявайте на заповедите партията и следвайте всички цели, които тя ще ви покаже\", допълни Си Дзинпин, обръщайки се към войниците, участващи в парада.", "date": "2017.07.30", "title": "Китай демонстрира нови видове оръжия"}
{"url": "https://news.bg/world/sasht-testvaha-sistemata-si-za-prihvashtane-na-balistichni-raketi.html", "text": "САЩ съобщиха, че са изстреляли и уцелели тренировъчна цел (балистични ракета) със среден обсег в последния си тест на програмата на страната за противоракетна отбрана THAAD, съобщава Ройтерс.Програмата е предназначена да предпази страната от потенциални заплахи от страни като Северна Корея и Иран.Изпитанието, проведено в Тихия океан, идва в резултат на засиленото напрежение със Северна Корея, която заяви, че е провела успешен тест на междуконтинентална балистична ракета, твърдейки, че има капацитет да удари континенталната част на Америка.Последният тест на американската (THAAD) е планиран много преди последното изстрелване на ракетата от Северна Корея, но идва във време на нарастващо напрежение в страната, откакто Пхенян стартира първия си тест за ICBM през юли 4.Агенцията за противоракетна отбрана (MDA) заяви днес, че САЩ успешно са обезвредили 15 пъти тестовите цели със своята оръжейна система, въпреки че последният тест включвал ракети със среден обсег, а не на далечни разстояния, изпробвани от Северна Корея.По-рано през юли САЩ извършиха първия си тест THAAD срещу балистична ракета с междинен диапазон на дълги разстояния, подобна на видовете, тествани в Северна Корея.\"В допълнение към успешното прихващане на целта, събраните данни ще позволят на MDA да подобри оръжейната система THAAD, нашите възможности за моделиране и симулация и способността ни да останем начело на развиващата се заплаха\", коментира директорът на MDA генерал Сам Грийвс.", "date": "2017.07.30", "title": "САЩ тестваха системата си за прихващане на балистични ракети"}
{"url": "https://news.bg/society/martvo-techenie-v-cherno-more-prez-avgust.html", "text": "Спасители отправят предупреждения към туристите, че през месец август има завишена опасност от мъртво вълнение в Черно море.Спасителите препоръчват тези които не могат да плуват да не влизат във водата, а останалите да бъдат изключително внимателни.Мъртвото течение се наблюдава при силни морски вълнения и често увлича хората навътре в морето с голяма скорост, обясняват пред БНТ спасители. То се забелязвало трудно и сменяло мястото си.По думите на инструктора по водно спасяване Владимир Панев по-голямата част от инцидентите и смъртните случаи в морето са дело на мъртвото вълнение. Според него на местата, на които се получава такова вълнение, хората не трябва да се допускат до водата.Спасителите предупреждават, че ако все пак човек попадне на мъртво вълнение, трябва задължително да запази самообладание и спокойствие.Техниките за излизане са няколко, но най-удачно е да се плува успоредно на брега. Друг ефективен метод е човекът да се отпусне на повърхността на водата и като усети, че вече няма мъртво вълнение и че морето не го дърпа навътре, да започне да се приближава внимателно към брега.", "date": "2017.07.30", "title": "Мъртво течение в Черно море през август"}
{"url": "https://news.bg/bulgaria/radan-kanev-borisov-natrupa-slanina-ot-sudzhutsi.html", "text": "В състоянието на летаргия, в което се намира кабинетът \"Борисов 3\", трудно би умрял. Мечките много рядко умират по време на зимния си сън, каза Радан Кънев.С препратка към актуалната тема за \"Суджукгейт\" той допълни, че натрупаната сланина е от суджуци.\"Случаят със суджука в Добрич се развива всеки ден във всеки български град. Но в общия случай става въпрос за кеш, а не за суджуци\", каза още Кънев.Мечките издържат особено, ако са се нахранили добре преди това със сланина. \"Бойко Борисов и управлението му са натрупали много сланина - и политическа, и материална. Правителството ще стои на власт точно толкова, колкото иска\", заяви Кънев пред Нова телевизия.\"Тежката политическа загуба на цялото демократично пространство през март месец беше загуба за стотици хиляди българи, които или гласуваха за партии, които не влязоха в парламента, или бяха принудени да направят нетърпим компромис, гласувайки за ГЕРБ, за да спрат антиевропейската логорея на БСП, която истински ги стресна\", смята Радан Кънев.\"Когато поемаш големи рискове и гониш цели, които са непосилни, много често е възможно да загубиш тежко. Не бих се самобичувал. Очевидно е, че имах много грешна преценка за \"Да, България\". Имаше прекалено голям залог за една карта. Аз заложих всичко, както и голяма част от ръководството на ДСБ\", призна Радан Кънев.\"Бих посъветвал хората, които ще обединяват дясното оттук нататък, да си поставят същите високи цели и може би по-ясно да виждат риска от неуспех, защото имаме опит\", допълни той.", "date": "2017.07.30", "title": "Радан Кънев: Борисов натрупа сланина от суджуци"}
{"url": "https://news.bg/bulgaria/mayka-izostavya-bebeto-si-s-nadezhda-za-po-dobar-zhivot.html", "text": "Майка изоставила бебето си с надежда някой да му даде по-добър живот, съобщава БНТ.Изоставено бебе в детска количка в столичния квартал \"Младост\" вдигна полицията на крак. Установена е майката на бебето. Преди около час приключи разпитът й в столичното 7-мо районно управление. Бебето беше намерено в следобедните часове в детска количка в столичния квартал \"Младост\".За инцидента на тел 112 сигнализира жена. Тя съобщила, че е чула продължителен силен плач и намерила бебето, което било в детско столче, с бебешко шише вода и пакет с детски храни. На място веднага са изпратени полицейски патрул и екип на Спешна помощ. Лекарите установили добро общо състояние на детето. По време на разпита майката заявила, че изоставила бебето, защото е с ниски доходи, но след това решила, че отново иска да си го вземе.Сега си искам детето. Трябват ми храна, памперси и дрехи, казва пред БНТ майката Мария Иванова.Тя разказва, че преди да й започне майчинството, останала без работа. \"Преди 3 месеца родих Александър и го гледах сама с майка ми. Издържахме го със 180 лв. на месец и го изоставих за по-добър живот\", разкрива майката.Заради гинекологичен проблем се наложило да влезе в болница преди няколко дни. Изписали я оттам днес около 13:00 часа. Минути по-късно тя оставила детето край блок в столичния квартал \"Младост\" заедно с дрехите, играчките му и храна.Бебето прекарва повече от час само. Майката оставила шише с вода, бебешки дрешки пелени и вода. Бебето е откарано в болница, общото му състояние е добро. Майката е била настанена в Окръжна болница за тежка гинекологична операция. След изписването ѝ изоставя бебето.Въпреки желанието на майката да прибере детето си, то ще остане под грижите на социалните служби, които ще вземат решение за съдбата му.Мислех си, че го оставям като кученце с надеждата да го намери някой и да има по-добър живот. Имам и друго дете - момиче на 12 години. То живее при баща си, уточнява Мария Иванова.Тя обясни, че Александър също е дете от бившия ѝ съпруг. След като оставила детето, тя взела маршрутката до село Габра, където живее с майка си. По-късно видяла съобщението на полицията за намереното бебе и сама се свързала с органите на реда. Те пратили кола, която да я отведе на разпит в 7-мо районно.", "date": "2017.07.30", "title": "Майка изоставя бебето си с надежда за по-добър живот"}
{"url": "https://news.bg/world/v-honolulu-zabranyavat-sms-te-na-peshehodtsite.html", "text": "Властите в Хонолулу приеха закон, който забранява на пешеходците да говорят или да пишат SMS -и по телефона, докато пресичат през улицата, съобщава АП.Причината е да се накарат пешеходците да бъдат отговорни участници в градското движение.При първо нарушение ще се налага глоба от $15-$35, а при повторно тя скача до $99.Все пак жителите на Хонолулу имат гратисен период до 26 октомври, когато новата забрана ще влезе в сила.", "date": "2017.07.30", "title": "В Хонолулу забраняват SMS - те на пешеходците"}
{"url": "https://news.bg/politics/balgarite-s-nay-nisko-doverie-kam-sadebnata-vlast-i-parlamenta.html", "text": "Проучване на АФИС на обществените нагласи сочи, че българите имат най-ниско доверие в съдебната власт у нас.Според проучването на АФИС едва 19% от българите имат доверие в съдебната власт. С лед това на дъното на класацията се нарежда парламентът, който се черпи с 25% доверие от обществото.Най-голямо доверие по отношение на институциите се наблюдава спрямо президентската институция. Доверието на българите към Президентството е почти 60%.На второ място по доверие сред българите се нарежда Европейският съюз - 55% от българите имат доверие в институциите на Общността.Според проучването 40% от българите са на мнение, че сегашното правителство ще изкара мандата си докрай. Едва 12% смятат, че кабинетът \"Борисов 3\" трябва да се оттегли от властта и че в страната трябва да има нови парламентарни избори.Проучването сочи и че при евентуални нови предсрочни избори в България в парламента отново ще влязат същите партии и коалиции.Данните показват и че в страната продължава да се наблюдава тенденцията, че голяма част от обществото няма желание да гласува на избори. 31.3% от анкетираните са обявили, че няма да дадат своя глас при евентуален вот в страната.Проучването на АФИС е направено в края на настоящия месец юли, съобщава Нова телевизия.", "date": "2017.07.30", "title": "Българите с най-ниско доверие към съдебната власт и парламента"}
{"url": "https://news.bg/world/chetirite-arabski-darzhavi-gotovi-na-dialog-s-katar.html", "text": "Четирите арабски държави, които прекратиха връзките си с Катар заявиха, че са готови на разговори, ако в Доха демонстрира желание да се съгласят с техните искания, съобщава Ройтерс.Министрите на външните работи на Бахрейн, Саудитска Арабия, Египет и Обединените арабски емирства (ОАЕ) се срещнаха в Бахрейнската столица Манама, за да обсъдят кризата, която предизвика напрежение в региона.Дипломатическите усилия, водени от Кувейт и подкрепени от западните сили, не успяха да сложат край на спора, в който четирите държави са прекратили пътуванията и комуникациите с Катар.\"Четирите страни са готови за диалог с Катар, при условие, че обявява искрената си готовност да спре финансирането на тероризма и екстремизма, както и ангажимента си да не се намесва във външните работи на други страни и да отговори на 13-те искания\", каза външният министър на Бахрейн Шейх Халид бин Ахмед ал-Халифа, заяви на съвместна пресконференция след срещата.Те не обявиха нови икономически санкции за държавата от Персийския залив.Саудитска Арабия, ОАЕ, Египет и Бахрейн представиха списък с 13 искания за Катар, които включват ограничаване на подкрепата за мюсюлманското братство, закриване на базирания в Доха канал \"Ал Джазира\", затваряне на турската военна база и съкращаване на връзките с Иран, когото считат за враг. ", "date": "2017.07.30", "title": "Четирите арабски държави, готови на диалог с Катар"}
{"url": "https://news.bg/world/svobodnoto-dvizhenie-na-horata-sled-brekzit-razdelya-britanskoto-pravitelstvo.html", "text": "Лиъм Фокс, британски външнотърговски секретар заяви, че министрите в правителството не са постигнали консенсус относно запазването на свободното движение на хора след Брекзит, предложение, очертано от канцлера Филип Хамънд в петък, съобщава Ройтерс.Според Британският министър на финансите Филип Хамънд, не трябва да се правят незабавни промени в правилата за имиграция или търговия, когато Великобритания напусне ЕС през март 2019 г. и статуквото може да издържи до средата на 2022 г.\"Ако е имало дискусии по въпроса, не съм участвал в тях\", коментира Фокс. Допълва, че не е участвал в никакви дискусии по въпроса, нито пък се е подписал или съгласил за нещо подобно. след като министър-председателят Тереза Мей ​​може да загуби след изборите, които бяха през юни.Хамънд подтикна правителството да осигури Брекзит, който е по-приятелски настроен към бизнеса и отношенията между Великобритания и ЕС, който купува почти половината от износа на страната.Фокс преди това заяви, че подкрепя споразумение за преход, за да изглади изхода на Британия от търговския блок, но днес посочи, че свободното движение не трябва да продължава. ", "date": "2017.07.30", "title": "Свободното движение на хората след Брекзит разделя британското правителство"}
{"url": "https://news.bg/world/putin-goni-755-amerikanski-diplomati.html", "text": "Близо 755 американски дипломати трябва да напуснат Русия. Това обяви руският президент Владимир Путин.По този начин посолството на САЩ в Русия ще разполага с щат от 455 бройки, с колкото е представена и Русия в Америка.Решението на Путин идва на фона на ескалацията на напрежението между двете страни от последните дни.То беше провокирано от решението на американския конгрес да наложи нови санкции срещу Кремъл.Освен това Москва отнема от посолството на САЩ склад и вила в Подмосковието.Държавният департамент на САЩ нарече непредизвикано решението на Русия да изгони американски дипломати, предаде АП.", "date": "2017.07.30", "title": "Путин гони 755 американски дипломати"}
{"url": "https://news.bg/bulgaria/poveche-ot-10-institutsii-u-nas-otgovaryat-za-bezopasnostta-na-dvizhenieto.html", "text": "Повече от 10 институции у нас отговарят за безопасността на движението. Това са установили експерти, търсещи отговор на въпроса защо се разминават данните за броя на ранените на пътя.Затова настояват една агенция да контролира работата, разкрива бТВ.Сред държавните институции водеща е Министерството на транспорта, което предлага Закона за движение по пътищата, в момента пише напълно нов. Към министерството е Държавната автомобилна инспекция, която отговаря за шофьорските изпити и за изправността на автомобилите, които се движат по пътищата.Заблуда е, че за безопасността по пътищата отговаря само МВР. Оказва се, че МВР отговаря само за поведението на шофьорите.\"Имаме недостатъчен и неефективен контрол - това е МВР. Имаме недостатъчно добро взаимодействие между Спешната помощ и останалите институции, когато се налага\", заяви експертът и бивш началник на КАТ Богдан Милчев.Министерството на отбраната регистрира военната техника, която се придвижва по пътищата. Земеделското - за земеделската и превозващата храни.Министерството на правосъдието има отношение към законодателството и Закона за административните наказания и нарушения.\"Министерството на финансите, имаме една институция НАП, която отговаря за събирането на глобите\", допълни Богдан Милчев.Разпръснатата отговорност води до грешни изводи и анализи на причините за катастрофите.\"Последният ни пресен пример на магистрала \"Тракия\" - едната институция каза пушекът е проблемът, другата, че е мъглата, след това казаха, че и двете са повлияли. Получава се колективна безотговорност\", коментира още Богдан Милчев.\"Разликата в статистиката, която се получава от ранените при ПТП, която беше подадена от Министерството на здравеопазването, и тази статистика, която беше подадена от КАТ - разминаването е 50%, каза Настимир Ананиев, председател на транспортната комисия в 43-то НС.", "date": "2017.07.30", "title": "Повече от 10 институции у нас отговарят за безопасността на движението"}
{"url": "https://news.bg/world/venetsuelski-ofitsialni-litsa-sa-ubiti-s-nachaloto-na-glasuvaneto.html", "text": "Водещ кандидат на изборите днес и опозиционен активист са убити във Венецуела, съобщава БиБиСи.Убийствата се станали преди началото на гласуването за избор на ново събрание с правомощия да пренапише конституцията.Опозицията твърди, че президентът Мадуро е заграбил властта със сила и бойкотира гласуването. Правителството твърди, че учредителното събрание е единственият начин да се върне мирът в страната след месеци насилие.Също така, Жозе Феликс Пенеда, 39-годишен адвокат, участващ в изборите, бе застрелян в дома си снощи. Рикардо Кампос, младежки секретар на опозиционната партия Acción Democrática, беше застрелян по време на протест, каза ръководителят на националното събрание.Венецуелският вестник El Universal коментира, че и двама други мъже са били убити и в протести.В навечерието на гласуването протестиращите блокираха пътищата в столицата, в нарушение на забраната за демонстрации.Силите за сигурност са използвали бронирани машини, за да разпръснат протестиращите в района Каракас в El Paraíso, чувала се и стрелбата, съобщава AFP, цитирайки местни източници.", "date": "2017.07.30", "title": "Венецуелски официални лица са убити с началото на гласуването"}
{"url": "https://news.bg/bulgaria/v-asenovgrad-otnovo-na-protest-sreshtu-romskoto-nasilie.html", "text": "Жителите на Асеновград подновиха протестите. Недоволството им започна след боя между деца и треньори от отбора по кану-каяк и жители на местната ромска махала, съобщи бТВ.Протестът премина под формата на шествие до сградата на общината. В града има засилено полицейско присъствие. Мотото на протеста е срещу ромското насилие.В ареста за побоя са 11 души от ромски произход. Първите протести бяха многохилядни. Имаше опити и да се атакува ромската махала. Хората искат справедливо наказание. Оттогава протестите са редовни, всяка седмица.По повод на недоволството кметът на града направи изявление, че подкрепя исканията на съгражданите си за спокойствие и сигурност.След това бяха разрушени 16 незаконни постройки. Хората обаче са недоволни и твърдят, че тази намеса на общината срещу незаконните постройки е била минимална и са били разрушени само външни тоалетни.Те ще продължат да протестират, докато исканията им не бъдат изпълнени.", "date": "2017.07.30", "title": "В Асеновград отново на протест срещу ромското насилие"}
{"url": "https://news.bg/world/mvnr-saobshtava-za-postradal-balgarin-pri-intsidenta-v-germaniya.html", "text": "Български гражданин е пострадал при инцидента в клуб \"Грей\" в германския град Констанц, провинция Баден-Вюртемберг. Това съобщиха преди минути от полицията в града на Генералното консулство на Република България в Мюнхен.Германските власти са информирали българското консулство, че българинът не е пострадал при стрелбата, а се е наранил при създалата се ситуация на уплах. Полицията не е пожелала да даде допълнителна информация и данни за пострадалия българин. Съгласно германското законодателство негови лични данни може да бъдат предадени на българските власти само при изразена от нашия сънародник изрична молба.Генералното консулство ще продължи да бъде в контакт с местните органи на реда и ще информира за ситуацията.Дипломатите ни са получили инструкции от София да оказват максимално съдействие на пострадалия и неговите роднини при нужда.Припомняме, че в 4 и 30 часа местно време в нощта срещу неделя в клуб \"Грей\" в Констанц бе открита стрелба, при която загина един човек, а други трима бяха сериозно ранени. Полицията застреля извършителя, като по първоначални данни не става въпрос за терористично нападение.Български граждани, които желаят да получат актуална информация по случая, могат да го направят на телефоните на генералното консулството на България в Мюнхен:Teл.: +49 89 171 176 14; +49 89 171 176 15 Дежурен телефон в извънработно време: +49 172 888 10 56", "date": "2017.07.30", "title": "МВнР съобщава за пострадал българин при инцидента в Германия"}
{"url": "https://news.bg/int-politics/stotitsi-turkini-na-protest-v-istanbul.html", "text": "Стотици жени се включиха вчера в протест в най-големия турски град Истанбул, предаде BBC. Те се обявиха срещу опитите за налагане на по-консервативно облекло от мъжете. Издигнати бяха лозунги против подобна намеса в личния им избор как да се обличат. Скандираха се \"обещания\" да не се мълчи и подминава при подобно вмешателство. Също така като символ на \"неподчинението\" са били носени и къси дънкови панталонки - сред дрехите, които консервативните кръгове не намират за приемливи. Подобни бяха реакциите на турските жени при съветите на управляващите да не се смеят публично, а да се държат по-сдържано, както и да бъдат предимно майки и по-малко да се стремят към кариера. ", "date": "2017.07.30", "title": "Стотици туркини на протест в Истанбул "}
{"url": "https://news.bg/disasters/pozhar-evakuira-22-140-dushi-v-barselona.html", "text": "Повече от 22 140 души са били евакуирани на музикален фестивал в Барселона, Испания, заради бушуващи горски пожари, предаде Fox News. Става въпрос за Tomorrowland Unite electronic music festival. Очевидци споделят, че са видели пламъци на сцената. Според местните власти, пострадали няма. Причините за пожара не са известни. ", "date": "2017.07.30", "title": "Пожар евакуира 22 140 души в Барселона "}
{"url": "https://news.bg/press/ot-buzludzha-ninova-poiska-novo-pravomoshtie-za-prezidenta-namerili-predsmartno-pismo-v-prostrelyaniya-plovdivski-biznesmen.html", "text": "Призив. \"Монитор\":От Бузлуджа Нинова поиска ново правомощие за президента Президентът Румен Радев да назначава ръководителя на бъдещия единен орган за разследване на корупцията по високите етажи на властта, настоя от трибуната на Историческата поляна под връх Бузлуджа председателят на БСП Корнелия Нинова.Тя поиска в структурите на Столетницата да започне бърза дискусия по въпросите със съдебната реформа и през септември в парламента да бъде внесен проект за нов закон. Арест. \"Сега\":Пак задържаха Динко - този път за побой в ПървомайДинко Вълев е бил арестуван след като нападнал човек в хотел в град Първомай, област Пловдив.Сигналът за деянието е бил депозиран на телефон 112 вчера, 28 юли, около 19 часа. Според сигнала Динко е нанесъл побой на 27-годишен мъж в хотел в град Първомай. Нападателят нанесъл няколко удара на жертвата и счупил телефона му. Побоят възникнал вследствие на спор. Пребитият 27-годишен човек е бил търговец, отседнал в хотела, съобщава bTV. Версия. \"Сега\":Намерили предсмъртно писмо в простреляния пловдивски бизнесмен Предсмъртно писмо в джоба на Данаил Божилов е било намерено при повторния оглед на местопрестъплението, научил TrafficNews.bg от ръководител на пловдивската полиция. В него било записано, че основната причина за самоубийството са финансови проблеми и такива с бизнеса.Разследващите обаче все още издирват оръжието на самоубийството.TrafficNews.bg припомня, че в сряда 43-годишният Данаил Божилов бе намерен мъртъв от минувачи в парк Лаута. Той бе с прострелна рана в гърдите, като първоначалната версия бе убийство.Божилов, който има соларни студия, дошъл от Дупница в Пловдив през 2012 г. и започнал дребен бизнес. През 2013 г. му откраднали колата, а през 2015 г. се оплакал в полицията за това, че апартаментът му е бил обран. Бой. \"Монитор\":Затворници се биха в Софийския затвор Конфликт между лишени от свобода в Софийския затвор е прераснал във физическа саморазправа, при която има и пострадали. Сблъсъкът се е случил в петък късно следобяд, ситуацията е овладяна, съобщиха от Главна дирекция \"Изпълнение на наказанията\".Сблъсъкът между затворниците е възникнал по време на техен престой на открито. На трима е била оказана медицинска помощ. Ситуацията е овладяна своевременно, а участниците във физическата саморазправа веднага са предадени на дежурен прокурор, твърдят от държавната институция.  ", "date": "2017.07.30", "title": "От Бузлуджа Нинова поиска ново правомощие за президента; Намерили предсмъртно писмо в простреляния пловдивски бизнесмен"}
{"url": "https://news.bg/world/dvama-zaginali-i-17-raneni-na-mach-v-yuar.html", "text": "Най-малко двама души са загинали, а други 17 са били ранени при сблъсъци на стадиона в Йоханесбург, ЮАР.Един от пострадалите е в критично състояние. Приятелският мач, игран по това време, не е бил отменен. Съобщава се, че причината за сблъсъка са опитите на част от публиката да нахлуе на терена. Полицията и местните власти са потвърдили за трагедията. Съоръжението разполага с 87 000 места.На него покойният лидер Нелсън Мандела произнася първата си реч след освобождаването си от затвора през 1990 година. На същия стадион се игра финалът от Мондиал 2010 между Испания и Холандия.", "date": "2017.07.30", "title": "Двама загинали и 17 ранени на мач в ЮАР"}
{"url": "https://news.bg/world/tramp-skochi-na-kitay-zaradi-kndr.html", "text": "Американският президент Доналд Тръмп критикува остро Китай. Той направи това по познатия вече за него начин - с публикации в профила му в \"Туитър\".По думите му, Пекин не прави нищо, за да повлияе на КНДР във връзка с ракетните и ядрените му изпитания. написа той. Повод за гнева на държавния глава станаха последните провокации на Северна Корея към САЩ. Припомняме, че вчера Северна Корея приветства като успех последния си тест на междуконтинентална балистична ракета и го описва като \"строго предупреждение\" за САЩ.Севернокорейският лидер Ким Чен-ун заяви, че тестът доказва, че цялата територия на САЩ е в зоната за поразяване.Американският президент Доналд Тръмп определя теста, като \"последното безразсъдно и опасно действие на севернокорейския режим\".Китай също осъди теста за ракетите, но призова \"всички заинтересовани страни\" да упражняват сдържаност \"и да избягват засилване на напрежението\".", "date": "2017.07.30", "title": "Тръмп \"скочи\" на Китай заради КНДР"}
{"url": "https://news.bg/int-politics/otstraneniyat-pakistanski-premier-poiska-brat-mu-da-zaeme-posta.html", "text": "Отстраненият пакистански премиер поиска Наваз Шариф брат му Шахбаз да заеме поста му, предаде CNN.Но той не е член на парламента и ще трябва да се оттегли първо от настоящата си позиция. Но като влиятелна фигура в управляващата партия има шансове да я оглави след изборите през април и да наследи брат си като премиер. Припомняме, че Върховният съд на Пакистан отстрани Шариф във връзка с подозрение за корупция.Решението на съда идва след разследване, което разкрива, че семейството му не може да даде отчет за притежаваното богатство. Съдът също заповяда да започне наказателно разследване срещу премиера и семейството му.Също така Шариф е отстранен и като депутат в парламента на страната.67-годишният категорично отрича да е извършил престъпления и твърди, че разследването срещу него е пристрастно.Неговата партия PML-N, която има мнозинство в парламента, се очаква да назначи нов премиер.Това ще бъде настоящият министър на петрола Шахид Хакан. ", "date": "2017.07.30", "title": "Отстраненият пакистански премиер поиска брат му да заеме поста"}
{"url": "https://news.bg/politics/kade-otidoha-sudzhutsite-nedoumyava-mareshki.html", "text": "Лидерът на \"Воля\" се контузил на брега на морето. Това е и причината да изчезне от публичното пространство, което породи редица спекулации.Пред bTV Mарешки коментира, че българите продължават да са отчаяни. \"Живеемдоста скромно\", сподели той в разказ за семейството си.За обвиненията срещу него той бе категоричен, че не е изнудвал аптекари. \"Това е толкова смешно\", подчерта лидерът на Воля. Според него той има много врагове.За отношението към ГЕРБ Веселин Марешки посочи, че ще подкрепя всяка добра инициатива и ще е против лошите инициативи. \"Нямаме нищо общо с ГЕРБ или БСП, нямаме нищо лично\", обяви лидерът на \"Воля\".\"Аз съм свободен човек, никога няма да бъда от някъде, ще бъде от страната на свободните хора\", обясни той защо не е част от някоя партия, а има свой проект. \"Аз преча на всички и затова имам такива проблеми\", отново той коментира своите обвинения.\"Нека да си гледат суджуците\", заяви Марешки. \"Къде са отишли суджуците\", попита той. \"След като не са отишли при Борисов, ами ако са отишли при Цветанов, при Главчев\", недоумява лидерът на Воля.От септември той започва да публикува обвиненията срещу него. Обявява награда за всеки, който намери в обвинението дори една дума за изнудване.Припомняме, на 23 юни, главният прокурор Сотир  - председателят Веселин Марешки и депутатите Кръстина Таскова и Пламен Христов. Исканията на Цацров се основаваха на доказателства за изнудване от разследване на Окръжна прокуратура - Варна, образувано на 12 декември 2014 г. На 28 юни  с думите, че обвинението му е \" и да се опитваш да го шантажираш\".На 13 юли спецзвеното \"Антикорупция\" обвини депутата и бизнесмен Веселин Марешки за нелоялни търговски практики и агресивно раздаване на листовки, като чрез това е упражнил принуда срещу други лица. По-късно по думите на говорителя на главния прокурор Румяна Арнаудова стана ясно, че  е за изнудване, извършено при условията на продължаващо престъпление със седем отделни изпълнителни деяния на територията на няколко града в страната.", "date": "2017.07.30", "title": "Къде отидоха суджуците, недоумява Марешки"}
{"url": "https://news.bg/regions/protest-zatvarya-vhoda-na-sofiya-otkam-vladaya-v-17-ch.html", "text": "В писмо от Инициативния комитет за подобряване на обществения транспорт във Владая и Княжево информираха, че днес, 30 юли, ще се състои протестна демонстрация срещу беззаконието в Столична община и Столичен общински съвет.Организаторите обявиха, че ще затворят входа на София откъм Владая.Протестната демонстрация ще се състои от 17 до 19 часа на булевард \"Цар Борис III\"- в района на \"легналите полицаи\" при улиците \"Мала кория\" и \"10-ти километър\", непосредствено до \"Александровския мост\".Протестиращите настояват за решаването на проблемите с обществения транспорт, който обслужва района, както и за поставяне на светофарна уредба и премахване на \"легналите полицаи\". Искат и по пътя София - Перник да бъде изградена инсталация за улично осветление.Според организаторите на протеста властите на местното самоуправление не се съобразяват с нуждите и предложенията на гражданите за подобряване на обществения транспорт. Не се съобразявали и с мнението на гражданите, живущи в непосредствена близост до \"Александровски мост\", за поставянето на светофарна уредба на кръстовищата на булевард \"Цар Борис II\"I и улиците \"Мала кория\" и \"10-ти километър\" и премахване на изкуствените неравности.Тези предложения били предоставени на СО на 15 юли 2016 година от местната инициатива, но това не дало резултат.Организацията иска оставката на председателя на Постоянната комисия (ПК) по транспорт и туризъм на Столичния общински съвет (СОС) Екатерина Йорданова.Според тях тя не е спазила закона на СОС. \"\", категорични са от ръководството на Инициативния комитет за подобряване на обществения транспорт във Владая и Княжево.В протестната демонстрация недоволстващите ще поискат още оставката на Евгени Крусев - заместник кмет на Столична община по транспорта, на Християн Петров - директор на Центъра за градска мобилност (ЦГМ) и на Димитър Петров - директор на Дирекция Управление на трафика към Столична община.\"\", заплашват протестиращите.", "date": "2017.07.30", "title": "Протест затваря входа на София откъм Владая в 17 ч."}
{"url": "https://news.bg/crime/dinko-napusna-aresta-v-parvomay-v-lineyka.html", "text": "\"\" Динко Вълев беше изнесен от ареста в Първомай с линейка, съобщи bTV.По непотвърдена информация Динко се спънал и паднал. Вълев имал и проблеми с кръвното налягане, което наложило да бъде изведен от ареста в Първомай с линейка.Това станало малко след като Районната прокуратура в Първомай реши Динко да бъде задържан в ареста за срок до 72 часа. Срещу Динко вече има и повдигнато обвинение за причиняване на лека телесна повреда по хулигански подбуди и повреждане на чуждо имущество. Обвинението гласи, че Динко е нанесъл два удара с юмрук на свой бизнес партньор и му счупил телефона.Стана ясно обаче, че подателят на жалбата срещу Динко е оттеглил показанията си. Информацията е потвърдена от адвоката на Вълев.По думите на защитника на Динко ставало въпрос за измама, а клиентът му бил жертвата от цялата ситуация. Въпросният търговец се обадил на Динко и му казал, че иска да продаде камион си. Вълев отишъл до Първомай, изминавайки 400 километра. Когато се срещнал с търговеца обаче той бил пиян и му казал, че се шегува и всъщност няма камион за продаване. Тогава Динко се ядосал и счупил телефона за жалбоподателя. Адвокатът на Динко обясни и че Вълев вече е закупил нов телефон на търговеца.Припомняме, това е поредния път, в който полицията задържа Динко. На 13 юли, четвъртък, стана ясно, че  по сигнал на него служител, който твърдеше, че Динко го е пребил. По-рано тази година имаше и информация, че Динко е ", "date": "2017.07.30", "title": "Динко напусна ареста в Първомай в линейка"}
{"url": "https://news.bg/int-politics/us-bombardirovachi-preletyaha-nad-koreyskiya-poluostrov.html", "text": "Два американски бомбардировача В-1В са прелетели над Корейския полуостров. Военновъздушни сили потвърдиха това в изявление.Южнокорейски изтребители са ги ескортирали при полета им над военна база и по пътя обратно към Гуам. Това е отговор на последните ракетни изпитания на Северна Корея.Припомняме, че Северна Корея приветства като успех последния си тест на междуконтинентална балистична ракета и го описва като \"строго предупреждение\" за САЩ. Севернокорейският лидер Ким Чен-ун заяви, че тестът доказва, че цялата територия на САЩ е в зоната за поразяване.Президентът Доналд Тръмп обвини Китай, че не оказва достатъчно натиск върху Пхенян това да спре. ", "date": "2017.07.30", "title": "US бомбардировачи прелетяха над Корейския полуостров "}
{"url": "https://news.bg/society/horata-iskat-realni-nakazaniya-za-narushitelite-po-patishtata.html", "text": "Социологическо изследване на \"Екзакта\" показва, че над 92% от българите подкрепят , предвиждаща лицата, хванати да шофират след употреба на алкохол или под въздействието на наркотични вещества, да носят наказателна отговорност.Повече от 85% от хората подкрепят и мярката, предвиждаща прекратяването на регистрацията на автомобилите на нарушителите за срок от 1 година е, в случай че те са неправоспособни или са употребили алкохол или наркотични вещества. Припомняме, мярката важи и в случите на отказ от страна на водача да бъде проверен за алкохол или когато човек е предоставил автомобила си на лице, което няма свидетелство за управление.Според проучването обаче последната промяна, предвиждаща да се премахнат табелите и предупредителните знаци за радари и камери на пътя, предизвиква недоволство между българите. Против промяната са се обявили 25% от анкетираните българи. 59% са одобрили промените.Проучването е проведено в периода от 14 до 21 юли, информира БНТ. В него са обобщени обществените нагласи на 1 000 непълнолетни българи в 91 населени места.Проучването е актуално с оглед на данните на Главна дирекция \"Национална полиция\", обявени от министъра на вътрешните работи Валентин Радев и главния секретар на МВР Младен Маринов по време на месечната пресконференция, състояла се в петък, 28 юли.Припомняме, според статистиката . Издадени са 9 633 фиша и 5 943 акта. За целият месец са настъпили 164 ПТП-та, загинали са 10 души, а 231 са пострадали.Според Радев тези факти трябва да са повод за по-засилена кампания срещу нарушителите и войната по пътищата като цяло.", "date": "2017.07.30", "title": "Хората искат реални наказания за нарушителите по пътищата"}
{"url": "https://news.bg/regions/denonoshtna-sinya-zona-i-dvoyni-tseni-v-tsentara-na-vratsa.html", "text": "\"Синята зона\" във Враца ще бъде разширена. Местата около площада \"Христо Ботев\", които са най-предпочитани за паркиране, вече ще се таксуват денонощно и двойно - по 2 лв. за един час престой.Промяната се налага след като видеоматериали от Общината в областния град показаха вандалски постъпки на лица, които се опитват да избегнат плащането за престой в центъра на града, където има \"синя зона\".Промяната се приема положително от гражданите, съобщава БНТ.За да паркират в идеалния център на града шофьорите трябва да преминат през бариера. Видеонаблюдението на бариерата показва, че в района има голям поток от коли. Това съобщават и местни жители във Враца.По думите на местен жител бариерата е поставена, за да внася спокойствие в трафика в центъра на града. \"Виждал съм как преминават през самия парк, бутат бариерата, псуват\", споделя той.Бариерата би трябвало да се вдига само автоматично по технически характеристики. Видеоматериалът от Общината във Враца показва обаче как мъж е намерил начин да повдига бариерата ръчно, за да избегне таксата за престой в идеалния център.Според управителя на ОП \"Паркинги и гаражи\" във Враца Венчо Кръстев записите със заснетите нарушители са предадени на районното управление в града, а вандалите се издирват и санкционират за постъпките си. От Общината във Враца са категорични, че всички нарушители ще понесат съответното наказание за деянията си.", "date": "2017.07.30", "title": "Денонощна \"синя зона\" и двойни цени в центъра на Враца"}
{"url": "https://news.bg/world/34-godishen-irakchanin-e-ubietsat-ot-germanskata-diskoteka.html", "text": "Двама души са загинали, а няколко са били ранени при стрелба в дискотека в град Констанц, Германия, съобщава БиБиСи.Властите в Констанц са информирали, че атаката е станала снощи, около 4.30 часа сутринта.34-годишен иракчанин е убиецът от дискотеката, полицията изключва тероризъм като мотив. \"Мотивите на мъжа, който действа сам, са неясни\", заяви говорителят на полицията в Констанц Фриц Безикофер пред телевизионния оператор NTV.\"Ние все още разследваме, но обстоятелствата около събитията в дискотека вечер са малко по-ясни и това ни накара да изключим терористичен характер\".Полицията съобщава, че стрелецът е живял в Германия от няколко години и не е търсел убежище. Те добавиха, че спор между престъпниците може да доведе до стрелба в промишлена зона на града.По информация на DW убитите са двама. Единият загинал е бил гост на нощното заведение. Другият убит е нападателят, който е бил застрелян от полицията в града.Според разказ на полицейски служител пред ДПА има много ранени. Първоначално не било ясно дали има жертви.По информация на SWR сигналите за нападението пристигнали в 4.30 часа през нощта. Очевидци и присъстващи на атаката са разказали, че портиера на нощното заведение е бил застрелян с автоматичен пистолет докато се опитвал да попречи на нападателя.Гостите на заведението са изпаднали в паника и започнали на бягат в различни посоки - някои се скрили в дискотеката, а други бягали навън. На мястото пристигнала \"внушителна полицейска сила\". На мястото е бил изпратен и хеликоптер на специалните части.На мястото, което се намира в търговска зона в близост до летището на града, продължава да има засилено полицейско присъствие.По първоначална информация извършителите са обезвредени, но към момента няма данни дали става въпроса за един нападател или в стрелбата са участвали повече души, съобщава АФП.", "date": "2017.07.30", "title": "34-годишен иракчанин е убиецът от германската дискотека"}
{"url": "https://news.bg/int-politics/saakashvili-nyama-da-iska-grazhdanstvo-na-druga-darzhava.html", "text": "Бившият президент на Грузия Михаил Саакашвили няма да иска гражданство на друга държава, след като украинското му бе отнето. Няма да търси и статут на бежанец. Той е категоричен, че счита себе си за украински гражданин и обяви решението на Киев за незаконно. Това заяви той, цитиран от ТАСС. Изказването му дойде след предложение на депутат да поиска литовско гражданство. По-рано тази седмица стана ясно, че украинският президент Петро Порошенко е издал указ за отнемане гражданството на Саакашвили, но не се посочи причина за решението.Бившият грузински лидер, който преди беше съюзник на Порошенко, в момента е в чужбина. Той обеща да се бори за правата си.Саакашвили получи украинско гражданство през 2015 г. и беше назначен за губернатор на Одеска област. Миналата година той подаде оставка от поста.В съобщението на имиграционната служба се пояснява, че \"според Конституцията на Украйна президентът взема решения, с които отнема украинско гражданство на базата на заключения на комисията за гражданство\".", "date": "2017.07.30", "title": "Саакашвили няма да иска гражданство на друга държава"}
{"url": "https://news.bg/politics/dogovorat-za-dobrosasedstvo-mozhe-da-izchisti-starite-sporove-s-makedoniya.html", "text": "Договорът за добросъседство с Македония може да изчисти стари спорове. Това заяви пред БНР бившият посланик на България в Скопие проф. Ангел Димитров.Според Димитров  може да създаде възможности за сериозна и упорита работа между двете страни. По думите му това ще \"отвори вратата\" за решаването на спорове, които десетилетия са пречили на двустранното сближаване между България и Македония.\"За мен текстът на договора е добър\", обясни Димитров и допълни, че Договорът се опира и на \"нови моменти\", олицетворяващи съвременната позиция на страната ни.Димитров коментира и разногласията относно формулировката около македонския език. По думите му формулировката, записана за езика на Македония, не означава, че България признава езика. Според него това е чувствителна тема - в политиката не се признават езици, това било работа на лингвистите.Бившият посланик в Скопие уточни и че декларацията, записана в договора за добросъседство, не е била прилагана пълноценно в двустранните отношения между държавите през изминалите години. Това се дължало на политическите рокади в управлението на западната ни съседка.", "date": "2017.07.30", "title": "Договорът за добросъседство може да изчисти старите спорове с Македония"}
{"url": "https://news.bg/world/rusiya-podgotvya-sanktsii-za-provalenata-sreshta-na-rogozin-v-moldova.html", "text": "Русия подготвя санкции срещу лицата, които са взели решение да не допуснат руски самолет да премине през въздушното пространство на страната. Това е обяснил Рогозин пред \"Русия 24\", съобщава ТАСС. В самолета пътуваше вицепремиера на Русия Дмитрий Рогозин, който отиваше към Кишинев за среща с президента на Молдова Игор Додон. Рогозин е обяснил и острата си реакция в социалните мрежи по повод . По думите му реакцията му е била нормална, защото живота на хората на борда на самолета е бил застрашен. На борда на самолета имало жени и деца.В отговор на румънската забрана Рогозин написа в социалните мрежи, че властите в Румъния са застрашили живота на пътниците на S7, между които имало и жени и деца. \"Горивото ни стигна до Минск. Очаквайте отговора ни, гадове\".Според Рогозин към момента руските власти установяват кой седи зад решението, след което срещу лицата ще бъдат наложени целенасочени санкции.Припомняне, на 28 юли, петък, въздушните сили на Румъния отказаха да пропуснат самолет с руския вицепремиер Дмитрий Рогозин, който пътувал за Кишинев за среща с президента на Молдова Игор Додон. Според компанията S7 самолетът на Рогозин не е бил допуснат във въздушното пространство на Румъния от Румънската служба за управление на въздушното движение, защото на борда се намирал \"човек със санкции\".Вчера, 29 юли, министърът на отбраната на Румъния Адриан Тутуяну определи изявлението на руския вицепремиер Дмитрий Рогозин като \"неподходящо\", защото румънските власти направили каквото е било необходимо, за да се защити сигурността на страната.", "date": "2017.07.30", "title": "Русия подготвя санкции за провалената среща на Рогозин в Молдова"}
{"url": "https://news.bg/politics/patriotite-ne-iskat-magistratskite-organizatsii-da-se-finansirat-otvan.html", "text": "Патриотите ще внесат проект, предвиждащ да се забрани външното финансиране на магистратските организации. Това заяви пред БНР депутатът и зам.-председател на парламентарната група на ОП Искрен Веселинов.Според Веселинов предложението за забрана на външното финансиране на магистратските организации е принципно.Припомняме,  първо беше включено в законопроекта на ГЕРБ, а впоследствие беше оттеглено на второ четене в НС. Законопроектът предвиждаше да се преустанови всякакво външно финансиране на магистратските организации.След разисквания предложението на ГЕРБ беше променено - предвиждаше се магистратските организации да получават външно финансиране само от европроекти и програми, идващи от страни членки на Европейското икономическо пространство. обаче ГЕРБ се отказаха да налагат каквито и да е било ограничения на магистратските организации. Тогава зам.-председателят на ГЕРБ Цветан Цветанов коментира, че с текстовете не е правен опит за сплашване на магистратските среди.", "date": "2017.07.30", "title": "Патриотите не искат магистратските организации да се финансират отвън"}
{"url": "https://news.bg/world/v-honolulu-zabranyavat-sms-te-na-peshehodtsite.html", "text": "Властите в Хонолулу приеха закон, който забранява на пешеходците да говорят или да пишат SMS -и по телефона, докато пресичат през улицата, съобщава АП.Причината е да се накарат пешеходците да бъдат отговорни участници в градското движение.При първо нарушение ще се налага глоба от $15-$35, а при повторно тя скача до $99.Все пак жителите на Хонолулу имат гратисен период до 26 октомври, когато новата забрана ще влезе в сила.", "date": "2017.07.30", "title": "В Хонолулу забраняват SMS - те на пешеходците"}
{"url": "https://news.bg/regions/turisti-se-oplakvat-ot-lipsata-na-myasto-po-plazhovete-na-primorsko.html", "text": "Туристи се оплакват от липсата на свободна зона за плаж на Северния плаж на Приморско, съобщава БТВ.Свободните места са оградени за атракциони с джетове и водни колела, изнесени са на повече от половин километър или са отдадени на определени туристически фирми. Чадърът струва 5 лева, а още толкова е и цената на шезлонга.\"Голяма част е отдадена на определена туристическа фирма, като предлагат в туристическите пакети шезлонг и чадър, една част, която трябва да е свободна зона, пък е отдадена на детски лагери\", коментира Стоян Петров, председател на Регионалната туристическа камара в Приморско.Концесионерът обяснява, че дори и да има отдадени чадъри на туристическа фирма, за това има договор. \"Никъде не пише, че е забранено, то е заварено положение\", коментира управителя на Северен плаж - Приморско. По думите му плажът е разпределен равномерно - 50 на 50. Стопанисваната от този концесионер ивица е дълга километър, до плажа на бившата резиденция \"Перла\".\"Пълно е навсякъде, вървим от може би 500 метра нататък и не може да намерим никъде места\", оплаква се турист. По документи свободната зона е повече от заетата с чадъри.Единствено Министерството на туризма може да установи дали е спазено изискването за 50% свободен и равен достъп до плажа за всички граждани.", "date": "2017.07.30", "title": "Туристи се оплакват от липсата на място по плажовете на Приморско"}
{"url": "https://news.bg/crime/nameriha-izostaveno-4-mesechno-momchentse-v-stolichniya-kvartal-mladost.html", "text": "Полицията издирва родителите на бебе, намерено в столичния квартал \"Младост \" 1, Момченцето е на видима възраст 4-5 месеца.Сигнал за оставено без надзор бебе на детската площадка, в близост до бл.20 в столичния квартал \"Младост \" 1 е получен на телефон 112 в 14 и 25 часа.Междувремeнно в полицията е позвънила майката на детето, която заявила, че се намира в село близо до София. В предстоящия разпит ще се изяснят обстоятелствата около случилото се.Гражданка съобщила, че чула продължителен силен плач и намерила бебето, което било в детско столче, с бебешко шише вода и пакет с детски храни. На място веднага са изпратени полицейски патрул и екип на Спешна помощ.Лекарите, установили добро общо състояние на детето. Те ще го настанят в неонатологията на \"Специализирана болница за активно лечение по детски болести - проф. д-р Иван Митев\". Полицейските служители правят оглед на мястото, където е намерено бебето и разпитват свидетели.", "date": "2017.07.30", "title": "Намериха изоставено 4-месечно момченце в столичния квартал \"Младост\""}
{"url": "https://news.bg/world/svobodnoto-dvizhenie-na-horata-sled-brekzit-razdelya-britanskoto-pravitelstvo.html", "text": "Лиъм Фокс, британски външнотърговски секретар заяви, че министрите в правителството не са постигнали консенсус относно запазването на свободното движение на хора след Брекзит, предложение, очертано от канцлера Филип Хамънд в петък, съобщава Ройтерс.Според Британският министър на финансите Филип Хамънд, не трябва да се правят незабавни промени в правилата за имиграция или търговия, когато Великобритания напусне ЕС през март 2019 г. и статуквото може да издържи до средата на 2022 г.\"Ако е имало дискусии по въпроса, не съм участвал в тях\", коментира Фокс. Допълва, че не е участвал в никакви дискусии по въпроса, нито пък се е подписал или съгласил за нещо подобно. след като министър-председателят Тереза Мей ​​може да загуби след изборите, които бяха през юни.Хамънд подтикна правителството да осигури Брекзит, който е по-приятелски настроен към бизнеса и отношенията между Великобритания и ЕС, който купува почти половината от износа на страната.Фокс преди това заяви, че подкрепя споразумение за преход, за да изглади изхода на Британия от търговския блок, но днес посочи, че свободното движение не трябва да продължава. ", "date": "2017.07.30", "title": "Свободното движение на хората след Брекзит разделя британското правителство"}
{"url": "https://news.bg/society/martvo-techenie-v-cherno-more-prez-avgust.html", "text": "Спасители отправят предупреждения към туристите, че през месец август има завишена опасност от мъртво вълнение в Черно море.Спасителите препоръчват тези които не могат да плуват да не влизат във водата, а останалите да бъдат изключително внимателни.Мъртвото течение се наблюдава при силни морски вълнения и често увлича хората навътре в морето с голяма скорост, обясняват пред БНТ спасители. То се забелязвало трудно и сменяло мястото си.По думите на инструктора по водно спасяване Владимир Панев по-голямата част от инцидентите и смъртните случаи в морето са дело на мъртвото вълнение. Според него на местата, на които се получава такова вълнение, хората не трябва да се допускат до водата.Спасителите предупреждават, че ако все пак човек попадне на мъртво вълнение, трябва задължително да запази самообладание и спокойствие.Техниките за излизане са няколко, но най-удачно е да се плува успоредно на брега. Друг ефективен метод е човекът да се отпусне на повърхността на водата и като усети, че вече няма мъртво вълнение и че морето не го дърпа навътре, да започне да се приближава внимателно към брега.", "date": "2017.07.30", "title": "Мъртво течение в Черно море през август"}
{"url": "https://news.bg/regions/vazobnovyavat-protestite-v-asenovgrad.html", "text": "Възобновяват протестите в Асеновград. Жителите на града се събират в парка на улица \"Свобода\", съобщава БТВ.Демонстрациите ще преминат през главната улица \"Шести януари\", която е международен път и ще завършат на площада пред сградата на общината.Мястото за начало на протеста е променено, тъй като паркът, от който започваха демонстрациите е разкопан, а това е най-близкото широко отворено пространство.Припомняме, , цигани нападнаха първо момичета, които тренират кану-каяк в езерото \"40-те извора\", а след това инцидентът прерасна в масово сбиване. По-късно .Събитията предизвикаха бурни реакции в града.  срещу . Протестните действия продължават, като днес се очаква отново да има протест. На 6 юли, четвъртък, Окръжният съд в Пловдив реши да  от деветимата задържани за побоя над гребците в Асеновград. Двама от задържаните бяха освободени срещу парична гаранция от съответно 1 000 и 3 000 лева.", "date": "2017.07.30", "title": "Възобновяват протестите в Асеновград"}
{"url": "https://news.bg/world/gruziya-zapochna-voenni-ucheniya-vodeni-ot-sasht.html", "text": "Грузинската армия започна двуседмични военни учения със САЩ и други страни партньори днес, ден преди вицепрезидентът на САЩ Майк Пенс да посети бившата съветска република, съобщава Ройтерс.Около 2800 войници от Съединените щати, Великобритания, Германия, Турция, Украйна, Словения, Армения и Грузия участват в маневрите. Вашингтон изпраща цяла механизирана бригада, включваща няколко \"Брадли\"- пехотни бойни превозни средства и основните бойни танкове M1A2 Abrams.Премиерът на Грузия Квирикашвили коментира, че ученията са важно събитие за южнокавказката република.\"Тези учения ще помогнат на Грузия да се доближи до стандартите на НАТО и да укрепи стабилността в целия регион\", каза Квирикашвили на церемонията по откриването.Руските представители все още не са коментирали събитието, но през предходните години Москва предупреди, че тренировките могат да дестабилизират региона.\"Това учение не е насочено срещу никоя държава, а ще помогне на Грузия да разшири капацитета си за оперативна съвместимост в международни операции\", каза посланикът на САЩ Иън Кели пред Ройтерс.Русия и Грузия воюваха през 2008 г. по време на войната срещу отцепническия грузински регион Южна Осетия. Москва продължава да разполага с гарнизон там и да подкрепя друг отцепил се регион, Абхазия.", "date": "2017.07.30", "title": "Грузия започна военни учения, водени от САЩ"}
{"url": "https://news.bg/finance/balgariya-otnovo-na-parvo-myasto-po-dobiv-na-lavandulovo-maslo.html", "text": "Страната ни е на първо място в света по производство на лавандулово масло. Тазгодишният добив на маслото е рекорден - над 300 тона.Според производители големият ръст на добива на лавандулово масло се дължи на добрите климатични условия през сезона. Рекордното количество от етеричното масло се дължало и на това, че през последните години насажденията значително са се увеличили в различните краища на страната. През тази година реколтата е най-силна в района на Добрич и Розовата долина, съобщи БНТ.По думите на председателя на асоциацията на етерично-маслените култури у нас Зара Клисурова рекордният добив на лавандулово масло може да се дължи и на това, че голяма част от земеделците започнали да отглеждат лавандула, защото изкупната цена на пшеницата била много ниска. За разлика в момента на чуждия пазар цената на лавандуловото масло варира между 70 и 90 евро за килограм.Според производителя на етеричното масло Стефан Кожин все повече предприятия започват да използват маслото за направата на краен продукт. Силен бил и износът към Китай. Освен Китай засилен интерес към българското масло имало и от Германия, Испания и Турция.Очаква се жътвата на цветята тази година да приключи до две седмици.", "date": "2017.07.30", "title": "България отново на първо място по добив на лавандулово масло"}
{"url": "https://news.bg/world/rusiya-demonstrira-svoite-nay-golemi-voenni-korabi.html", "text": "Четиридесет бойни кораба и подводници, включително два от най-големите атомни кораби, са показани на парад на военноморския флот в Санкт Петербург днес, съобщава The Telegraph.В присъствието на руския президент Владимир Путин парадът е описан от държавните медии като \"първият военен парад в най-новата история на Русия\". Това е най-голямото военно шоу, което Русия прави през последните години.Събитието идва на фона на засиленото напрежение със Запада и американския Сенат, одобряващо нови санкции срещу Русия и вероятно има за цел да напомни на останалата част от света, че Русия все пак морска сила и това трябва да се има предвид.Историята на Русия е белязана от многобройните победи на \"безстрашната флота\" на страната, каза Путин на парада. \"Статусът на страната като силна морска мощ е спечелен от смелостта на моряците и офицерите от флота\", каза той.\"Днес флотата не само се занимава със задачи, които са традиционни за нея, но също така се издига до нови предизвикателства и допринася за борбата срещу тероризма и пиратството\", допълни Путин на парада.Събитието включва флагманският флот на Северния флот на Русия, бойният кораб с атомен двигател Петър Велики и последната от руските ядрени подводници клас \"Тайфун\", носеща името Дмитрий Донский.Преди малко повече от седмица Путин подписа новата военноморска доктрина, която очертава правителствените политики по отношение на флота на страната до 2030 г. Правителството понастоящем работи по следващата фаза на държавната програма за въоръжение, обхващаща 2018-2025, но за флота може да не останат много средства, които може да бъдат преразпределени в полза на авиацията и сухопътните сили.", "date": "2017.07.30", "title": "Русия демонстрира своите най-големи военни кораби "}
{"url": "https://news.bg/regions/5-kilometrova-kolona-na-gkpp-makaza-na-balgaro-gratskata-granitsa.html", "text": "Трафикът на българо-гръцката граница на ГКПП-Маказа е изключително натоварен. Информация към 16 и 30 часа, съобщава МВР.На вход за страната ни на ГКПП-Маказа има образувала се 5-километрова колона от автомобили. На изход от страната ни колоната е 2 км. Трасетата работят на максимален капацитет.ГД \"Гранична полиция\" препоръчва , да се използват и ГКПП-Ивайловград и ГКПП-Златоград, където към момента преминаването на държавната граница става нормално.", "date": "2017.07.30", "title": "5-километрова колона на ГКПП-Маказа на българо-гръцката граница    "}
{"url": "https://news.bg/world/kitay-demonstrira-novi-vidove-orazhiya.html", "text": "Китай демонстрира нови видове оръжия в парада в чест на 90-годишнината от от основаването на Народно освободителната армия на Китай - НОАК, съобщава ТАСС. На събитието присъстваха 12 хиляди войници и 600 броя оборудване, включително и повече от 100 самолета. Както е съобщено от Централната китайска телевизия, около 40% от видовете оръжия са показани за първи път.Властите доскоро крили факта заа подготовката на това събитие. Присъствието на чуждестранна преса на парада не е разрешена. Сред сухопътните машини е демонстриран основният боен танк, самоходни противотанкови ракетни системи, самоходна артилерия, както и реактивна система за залпов огън с калибър 300 мм.По време на парада, Китай показва за първи път и най-новата си междуконтинентална балистична ракета, максималният ѝ обхват е повече от 10 хиляди км.За първи път пред публиката е демонстриран и най-новият боен самолет.След приключване на парада, Си Дзинпин съобщи пред войниците, че както никога преди в своята история, Китай трябва да създаде мощни въоръжени сили за да защитава суверенитета и интересите на страната.\"Днес ние сме по-близо от всякога до постигане на целта за възраждане на китайската нация и  както никога досега в историята, е необходимо да се изгради силна армия.\" - каза той.\"Войници и офицери, трябва да се придържате стриктно към принципите и системата за абсолютното лидерство на партията над армията, винаги слушайте и се подчинявайте на заповедите партията и следвайте всички цели, които тя ще ви покаже\", допълни Си Дзинпин, обръщайки се към войниците, участващи в парада.", "date": "2017.07.30", "title": "Китай демонстрира нови видове оръжия"}
{"url": "https://news.bg/world/sasht-testvaha-sistemata-si-za-prihvashtane-na-balistichni-raketi.html", "text": "САЩ съобщиха, че са изстреляли и уцелели тренировъчна цел (балистични ракета) със среден обсег в последния си тест на програмата на страната за противоракетна отбрана THAAD, съобщава Ройтерс.Програмата е предназначена да предпази страната от потенциални заплахи от страни като Северна Корея и Иран.Изпитанието, проведено в Тихия океан, идва в резултат на засиленото напрежение със Северна Корея, която заяви, че е провела успешен тест на междуконтинентална балистична ракета, твърдейки, че има капацитет да удари континенталната част на Америка.Последният тест на американската (THAAD) е планиран много преди последното изстрелване на ракетата от Северна Корея, но идва във време на нарастващо напрежение в страната, откакто Пхенян стартира първия си тест за ICBM през юли 4.Агенцията за противоракетна отбрана (MDA) заяви днес, че САЩ успешно са обезвредили 15 пъти тестовите цели със своята оръжейна система, въпреки че последният тест включвал ракети със среден обсег, а не на далечни разстояния, изпробвани от Северна Корея.По-рано през юли САЩ извършиха първия си тест THAAD срещу балистична ракета с междинен диапазон на дълги разстояния, подобна на видовете, тествани в Северна Корея.\"В допълнение към успешното прихващане на целта, събраните данни ще позволят на MDA да подобри оръжейната система THAAD, нашите възможности за моделиране и симулация и способността ни да останем начело на развиващата се заплаха\", коментира директорът на MDA генерал Сам Грийвс.", "date": "2017.07.30", "title": "САЩ тестваха системата си за прихващане на балистични ракети"}
{"url": "https://news.bg/bulgaria/mayka-izostavya-bebeto-si-s-nadezhda-za-po-dobar-zhivot.html", "text": "Майка изоставила бебето си с надежда някой да му даде по-добър живот, съобщава БНТ.Изоставено бебе в детска количка в столичния квартал \"Младост\" вдигна полицията на крак. Установена е майката на бебето. Преди около час приключи разпитът й в столичното 7-мо районно управление. Бебето беше намерено в следобедните часове в детска количка в столичния квартал \"Младост\".За инцидента на тел 112 сигнализира жена. Тя съобщила, че е чула продължителен силен плач и намерила бебето, което било в детско столче, с бебешко шише вода и пакет с детски храни. На място веднага са изпратени полицейски патрул и екип на Спешна помощ. Лекарите установили добро общо състояние на детето. По време на разпита майката заявила, че изоставила бебето, защото е с ниски доходи, но след това решила, че отново иска да си го вземе.Сега си искам детето. Трябват ми храна, памперси и дрехи, казва пред БНТ майката Мария Иванова.Тя разказва, че преди да й започне майчинството, останала без работа. \"Преди 3 месеца родих Александър и го гледах сама с майка ми. Издържахме го със 180 лв. на месец и го изоставих за по-добър живот\", разкрива майката.Заради гинекологичен проблем се наложило да влезе в болница преди няколко дни. Изписали я оттам днес около 13:00 часа. Минути по-късно тя оставила детето край блок в столичния квартал \"Младост\" заедно с дрехите, играчките му и храна.Бебето прекарва повече от час само. Майката оставила шише с вода, бебешки дрешки пелени и вода. Бебето е откарано в болница, общото му състояние е добро. Майката е била настанена в Окръжна болница за тежка гинекологична операция. След изписването ѝ изоставя бебето.Въпреки желанието на майката да прибере детето си, то ще остане под грижите на социалните служби, които ще вземат решение за съдбата му.Мислех си, че го оставям като кученце с надеждата да го намери някой и да има по-добър живот. Имам и друго дете - момиче на 12 години. То живее при баща си, уточнява Мария Иванова.Тя обясни, че Александър също е дете от бившия ѝ съпруг. След като оставила детето, тя взела маршрутката до село Габра, където живее с майка си. По-късно видяла съобщението на полицията за намереното бебе и сама се свързала с органите на реда. Те пратили кола, която да я отведе на разпит в 7-мо районно.", "date": "2017.07.30", "title": "Майка изоставя бебето си с надежда за по-добър живот"}
{"url": "https://news.bg/bulgaria/v-asenovgrad-otnovo-na-protest-sreshtu-romskoto-nasilie.html", "text": "Жителите на Асеновград подновиха протестите. Недоволството им започна след боя между деца и треньори от отбора по кану-каяк и жители на местната ромска махала, съобщи бТВ.Протестът премина под формата на шествие до сградата на общината. В града има засилено полицейско присъствие. Мотото на протеста е срещу ромското насилие.В ареста за побоя са 11 души от ромски произход. Първите протести бяха многохилядни. Имаше опити и да се атакува ромската махала. Хората искат справедливо наказание. Оттогава протестите са редовни, всяка седмица.По повод на недоволството кметът на града направи изявление, че подкрепя исканията на съгражданите си за спокойствие и сигурност.След това бяха разрушени 16 незаконни постройки. Хората обаче са недоволни и твърдят, че тази намеса на общината срещу незаконните постройки е била минимална и са били разрушени само външни тоалетни.Те ще продължат да протестират, докато исканията им не бъдат изпълнени.", "date": "2017.07.30", "title": "В Асеновград отново на протест срещу ромското насилие"}
{"url": "https://news.bg/world/putin-goni-755-amerikanski-diplomati.html", "text": "Близо 755 американски дипломати трябва да напуснат Русия. Това обяви руският президент Владимир Путин.По този начин посолството на САЩ в Русия ще разполага с щат от 455 бройки, с колкото е представена и Русия в Америка.Решението на Путин идва на фона на ескалацията на напрежението между двете страни от последните дни.То беше провокирано от решението на американския конгрес да наложи нови санкции срещу Кремъл.Освен това Москва отнема от посолството на САЩ склад и вила в Подмосковието.Държавният департамент на САЩ нарече непредизвикано решението на Русия да изгони американски дипломати, предаде АП.", "date": "2017.07.30", "title": "Путин гони 755 американски дипломати"}
{"url": "https://news.bg/politics/balgarite-s-nay-nisko-doverie-kam-sadebnata-vlast-i-parlamenta.html", "text": "Проучване на АФИС на обществените нагласи сочи, че българите имат най-ниско доверие в съдебната власт у нас.Според проучването на АФИС едва 19% от българите имат доверие в съдебната власт. С лед това на дъното на класацията се нарежда парламентът, който се черпи с 25% доверие от обществото.Най-голямо доверие по отношение на институциите се наблюдава спрямо президентската институция. Доверието на българите към Президентството е почти 60%.На второ място по доверие сред българите се нарежда Европейският съюз - 55% от българите имат доверие в институциите на Общността.Според проучването 40% от българите са на мнение, че сегашното правителство ще изкара мандата си докрай. Едва 12% смятат, че кабинетът \"Борисов 3\" трябва да се оттегли от властта и че в страната трябва да има нови парламентарни избори.Проучването сочи и че при евентуални нови предсрочни избори в България в парламента отново ще влязат същите партии и коалиции.Данните показват и че в страната продължава да се наблюдава тенденцията, че голяма част от обществото няма желание да гласува на избори. 31.3% от анкетираните са обявили, че няма да дадат своя глас при евентуален вот в страната.Проучването на АФИС е направено в края на настоящия месец юли, съобщава Нова телевизия.", "date": "2017.07.30", "title": "Българите с най-ниско доверие към съдебната власт и парламента"}
{"url": "https://news.bg/world/mvnr-saobshtava-za-postradal-balgarin-pri-intsidenta-v-germaniya.html", "text": "Български гражданин е пострадал при инцидента в клуб \"Грей\" в германския град Констанц, провинция Баден-Вюртемберг. Това съобщиха преди минути от полицията в града на Генералното консулство на Република България в Мюнхен.Германските власти са информирали българското консулство, че българинът не е пострадал при стрелбата, а се е наранил при създалата се ситуация на уплах. Полицията не е пожелала да даде допълнителна информация и данни за пострадалия българин. Съгласно германското законодателство негови лични данни може да бъдат предадени на българските власти само при изразена от нашия сънародник изрична молба.Генералното консулство ще продължи да бъде в контакт с местните органи на реда и ще информира за ситуацията.Дипломатите ни са получили инструкции от София да оказват максимално съдействие на пострадалия и неговите роднини при нужда.Припомняме, че в 4 и 30 часа местно време в нощта срещу неделя в клуб \"Грей\" в Констанц бе открита стрелба, при която загина един човек, а други трима бяха сериозно ранени. Полицията застреля извършителя, като по първоначални данни не става въпрос за терористично нападение.Български граждани, които желаят да получат актуална информация по случая, могат да го направят на телефоните на генералното консулството на България в Мюнхен:Teл.: +49 89 171 176 14; +49 89 171 176 15 Дежурен телефон в извънработно време: +49 172 888 10 56", "date": "2017.07.30", "title": "МВнР съобщава за пострадал българин при инцидента в Германия"}
{"url": "https://news.bg/world/chetirite-arabski-darzhavi-gotovi-na-dialog-s-katar.html", "text": "Четирите арабски държави, които прекратиха връзките си с Катар заявиха, че са готови на разговори, ако в Доха демонстрира желание да се съгласят с техните искания, съобщава Ройтерс.Министрите на външните работи на Бахрейн, Саудитска Арабия, Египет и Обединените арабски емирства (ОАЕ) се срещнаха в Бахрейнската столица Манама, за да обсъдят кризата, която предизвика напрежение в региона.Дипломатическите усилия, водени от Кувейт и подкрепени от западните сили, не успяха да сложат край на спора, в който четирите държави са прекратили пътуванията и комуникациите с Катар.\"Четирите страни са готови за диалог с Катар, при условие, че обявява искрената си готовност да спре финансирането на тероризма и екстремизма, както и ангажимента си да не се намесва във външните работи на други страни и да отговори на 13-те искания\", каза външният министър на Бахрейн Шейх Халид бин Ахмед ал-Халифа, заяви на съвместна пресконференция след срещата.Те не обявиха нови икономически санкции за държавата от Персийския залив.Саудитска Арабия, ОАЕ, Египет и Бахрейн представиха списък с 13 искания за Катар, които включват ограничаване на подкрепата за мюсюлманското братство, закриване на базирания в Доха канал \"Ал Джазира\", затваряне на турската военна база и съкращаване на връзките с Иран, когото считат за враг. ", "date": "2017.07.30", "title": "Четирите арабски държави, готови на диалог с Катар"}
{"url": "https://news.bg/disasters/pozhar-evakuira-22-140-dushi-v-barselona.html", "text": "Повече от 22 140 души са били евакуирани на музикален фестивал в Барселона, Испания, заради бушуващи горски пожари, предаде Fox News. Става въпрос за Tomorrowland Unite electronic music festival. Очевидци споделят, че са видели пламъци на сцената. Според местните власти, пострадали няма. Причините за пожара не са известни. ", "date": "2017.07.30", "title": "Пожар евакуира 22 140 души в Барселона "}
{"url": "https://news.bg/world/tramp-skochi-na-kitay-zaradi-kndr.html", "text": "Американският президент Доналд Тръмп критикува остро Китай. Той направи това по познатия вече за него начин - с публикации в профила му в \"Туитър\".По думите му, Пекин не прави нищо, за да повлияе на КНДР във връзка с ракетните и ядрените му изпитания. написа той. Повод за гнева на държавния глава станаха последните провокации на Северна Корея към САЩ. Припомняме, че вчера Северна Корея приветства като успех последния си тест на междуконтинентална балистична ракета и го описва като \"строго предупреждение\" за САЩ.Севернокорейският лидер Ким Чен-ун заяви, че тестът доказва, че цялата територия на САЩ е в зоната за поразяване.Американският президент Доналд Тръмп определя теста, като \"последното безразсъдно и опасно действие на севернокорейския режим\".Китай също осъди теста за ракетите, но призова \"всички заинтересовани страни\" да упражняват сдържаност \"и да избягват засилване на напрежението\".", "date": "2017.07.30", "title": "Тръмп \"скочи\" на Китай заради КНДР"}
{"url": "https://news.bg/int-politics/stotitsi-turkini-na-protest-v-istanbul.html", "text": "Стотици жени се включиха вчера в протест в най-големия турски град Истанбул, предаде BBC. Те се обявиха срещу опитите за налагане на по-консервативно облекло от мъжете. Издигнати бяха лозунги против подобна намеса в личния им избор как да се обличат. Скандираха се \"обещания\" да не се мълчи и подминава при подобно вмешателство. Също така като символ на \"неподчинението\" са били носени и къси дънкови панталонки - сред дрехите, които консервативните кръгове не намират за приемливи. Подобни бяха реакциите на турските жени при съветите на управляващите да не се смеят публично, а да се държат по-сдържано, както и да бъдат предимно майки и по-малко да се стремят към кариера. ", "date": "2017.07.30", "title": "Стотици туркини на протест в Истанбул "}
{"url": "https://news.bg/int-politics/saakashvili-nyama-da-iska-grazhdanstvo-na-druga-darzhava.html", "text": "Бившият президент на Грузия Михаил Саакашвили няма да иска гражданство на друга държава, след като украинското му бе отнето. Няма да търси и статут на бежанец. Той е категоричен, че счита себе си за украински гражданин и обяви решението на Киев за незаконно. Това заяви той, цитиран от ТАСС. Изказването му дойде след предложение на депутат да поиска литовско гражданство. По-рано тази седмица стана ясно, че украинският президент Петро Порошенко е издал указ за отнемане гражданството на Саакашвили, но не се посочи причина за решението.Бившият грузински лидер, който преди беше съюзник на Порошенко, в момента е в чужбина. Той обеща да се бори за правата си.Саакашвили получи украинско гражданство през 2015 г. и беше назначен за губернатор на Одеска област. Миналата година той подаде оставка от поста.В съобщението на имиграционната служба се пояснява, че \"според Конституцията на Украйна президентът взема решения, с които отнема украинско гражданство на базата на заключения на комисията за гражданство\".", "date": "2017.07.30", "title": "Саакашвили няма да иска гражданство на друга държава"}
{"url": "https://news.bg/int-politics/us-bombardirovachi-preletyaha-nad-koreyskiya-poluostrov.html", "text": "Два американски бомбардировача В-1В са прелетели над Корейския полуостров. Военновъздушни сили потвърдиха това в изявление.Южнокорейски изтребители са ги ескортирали при полета им над военна база и по пътя обратно към Гуам. Това е отговор на последните ракетни изпитания на Северна Корея.Припомняме, че Северна Корея приветства като успех последния си тест на междуконтинентална балистична ракета и го описва като \"строго предупреждение\" за САЩ. Севернокорейският лидер Ким Чен-ун заяви, че тестът доказва, че цялата територия на САЩ е в зоната за поразяване.Президентът Доналд Тръмп обвини Китай, че не оказва достатъчно натиск върху Пхенян това да спре. ", "date": "2017.07.30", "title": "US бомбардировачи прелетяха над Корейския полуостров "}
{"url": "https://news.bg/world/rusiya-podgotvya-sanktsii-za-provalenata-sreshta-na-rogozin-v-moldova.html", "text": "Русия подготвя санкции срещу лицата, които са взели решение да не допуснат руски самолет да премине през въздушното пространство на страната. Това е обяснил Рогозин пред \"Русия 24\", съобщава ТАСС. В самолета пътуваше вицепремиера на Русия Дмитрий Рогозин, който отиваше към Кишинев за среща с президента на Молдова Игор Додон. Рогозин е обяснил и острата си реакция в социалните мрежи по повод . По думите му реакцията му е била нормална, защото живота на хората на борда на самолета е бил застрашен. На борда на самолета имало жени и деца.В отговор на румънската забрана Рогозин написа в социалните мрежи, че властите в Румъния са застрашили живота на пътниците на S7, между които имало и жени и деца. \"Горивото ни стигна до Минск. Очаквайте отговора ни, гадове\".Според Рогозин към момента руските власти установяват кой седи зад решението, след което срещу лицата ще бъдат наложени целенасочени санкции.Припомняне, на 28 юли, петък, въздушните сили на Румъния отказаха да пропуснат самолет с руския вицепремиер Дмитрий Рогозин, който пътувал за Кишинев за среща с президента на Молдова Игор Додон. Според компанията S7 самолетът на Рогозин не е бил допуснат във въздушното пространство на Румъния от Румънската служба за управление на въздушното движение, защото на борда се намирал \"човек със санкции\".Вчера, 29 юли, министърът на отбраната на Румъния Адриан Тутуяну определи изявлението на руския вицепремиер Дмитрий Рогозин като \"неподходящо\", защото румънските власти направили каквото е било необходимо, за да се защити сигурността на страната.", "date": "2017.07.30", "title": "Русия подготвя санкции за провалената среща на Рогозин в Молдова"}
{"url": "https://news.bg/politics/kade-otidoha-sudzhutsite-nedoumyava-mareshki.html", "text": "Лидерът на \"Воля\" се контузил на брега на морето. Това е и причината да изчезне от публичното пространство, което породи редица спекулации.Пред bTV Mарешки коментира, че българите продължават да са отчаяни. \"Живеемдоста скромно\", сподели той в разказ за семейството си.За обвиненията срещу него той бе категоричен, че не е изнудвал аптекари. \"Това е толкова смешно\", подчерта лидерът на Воля. Според него той има много врагове.За отношението към ГЕРБ Веселин Марешки посочи, че ще подкрепя всяка добра инициатива и ще е против лошите инициативи. \"Нямаме нищо общо с ГЕРБ или БСП, нямаме нищо лично\", обяви лидерът на \"Воля\".\"Аз съм свободен човек, никога няма да бъда от някъде, ще бъде от страната на свободните хора\", обясни той защо не е част от някоя партия, а има свой проект. \"Аз преча на всички и затова имам такива проблеми\", отново той коментира своите обвинения.\"Нека да си гледат суджуците\", заяви Марешки. \"Къде са отишли суджуците\", попита той. \"След като не са отишли при Борисов, ами ако са отишли при Цветанов, при Главчев\", недоумява лидерът на Воля.От септември той започва да публикува обвиненията срещу него. Обявява награда за всеки, който намери в обвинението дори една дума за изнудване.Припомняме, на 23 юни, главният прокурор Сотир  - председателят Веселин Марешки и депутатите Кръстина Таскова и Пламен Христов. Исканията на Цацров се основаваха на доказателства за изнудване от разследване на Окръжна прокуратура - Варна, образувано на 12 декември 2014 г. На 28 юни  с думите, че обвинението му е \" и да се опитваш да го шантажираш\".На 13 юли спецзвеното \"Антикорупция\" обвини депутата и бизнесмен Веселин Марешки за нелоялни търговски практики и агресивно раздаване на листовки, като чрез това е упражнил принуда срещу други лица. По-късно по думите на говорителя на главния прокурор Румяна Арнаудова стана ясно, че  е за изнудване, извършено при условията на продължаващо престъпление със седем отделни изпълнителни деяния на територията на няколко града в страната.", "date": "2017.07.30", "title": "Къде отидоха суджуците, недоумява Марешки"}
{"url": "https://news.bg/crime/dinko-napusna-aresta-v-parvomay-v-lineyka.html", "text": "\"\" Динко Вълев беше изнесен от ареста в Първомай с линейка, съобщи bTV.По непотвърдена информация Динко се спънал и паднал. Вълев имал и проблеми с кръвното налягане, което наложило да бъде изведен от ареста в Първомай с линейка.Това станало малко след като Районната прокуратура в Първомай реши Динко да бъде задържан в ареста за срок до 72 часа. Срещу Динко вече има и повдигнато обвинение за причиняване на лека телесна повреда по хулигански подбуди и повреждане на чуждо имущество. Обвинението гласи, че Динко е нанесъл два удара с юмрук на свой бизнес партньор и му счупил телефона.Стана ясно обаче, че подателят на жалбата срещу Динко е оттеглил показанията си. Информацията е потвърдена от адвоката на Вълев.По думите на защитника на Динко ставало въпрос за измама, а клиентът му бил жертвата от цялата ситуация. Въпросният търговец се обадил на Динко и му казал, че иска да продаде камион си. Вълев отишъл до Първомай, изминавайки 400 километра. Когато се срещнал с търговеца обаче той бил пиян и му казал, че се шегува и всъщност няма камион за продаване. Тогава Динко се ядосал и счупил телефона за жалбоподателя. Адвокатът на Динко обясни и че Вълев вече е закупил нов телефон на търговеца.Припомняме, това е поредния път, в който полицията задържа Динко. На 13 юли, четвъртък, стана ясно, че  по сигнал на него служител, който твърдеше, че Динко го е пребил. По-рано тази година имаше и информация, че Динко е ", "date": "2017.07.30", "title": "Динко напусна ареста в Първомай в линейка"}
{"url": "https://news.bg/bulgaria/radan-kanev-borisov-natrupa-slanina-ot-sudzhutsi.html", "text": "В състоянието на летаргия, в което се намира кабинетът \"Борисов 3\", трудно би умрял. Мечките много рядко умират по време на зимния си сън, каза Радан Кънев.С препратка към актуалната тема за \"Суджукгейт\" той допълни, че натрупаната сланина е от суджуци.\"Случаят със суджука в Добрич се развива всеки ден във всеки български град. Но в общия случай става въпрос за кеш, а не за суджуци\", каза още Кънев.Мечките издържат особено, ако са се нахранили добре преди това със сланина. \"Бойко Борисов и управлението му са натрупали много сланина - и политическа, и материална. Правителството ще стои на власт точно толкова, колкото иска\", заяви Кънев пред Нова телевизия.\"Тежката политическа загуба на цялото демократично пространство през март месец беше загуба за стотици хиляди българи, които или гласуваха за партии, които не влязоха в парламента, или бяха принудени да направят нетърпим компромис, гласувайки за ГЕРБ, за да спрат антиевропейската логорея на БСП, която истински ги стресна\", смята Радан Кънев.\"Когато поемаш големи рискове и гониш цели, които са непосилни, много често е възможно да загубиш тежко. Не бих се самобичувал. Очевидно е, че имах много грешна преценка за \"Да, България\". Имаше прекалено голям залог за една карта. Аз заложих всичко, както и голяма част от ръководството на ДСБ\", призна Радан Кънев.\"Бих посъветвал хората, които ще обединяват дясното оттук нататък, да си поставят същите високи цели и може би по-ясно да виждат риска от неуспех, защото имаме опит\", допълни той.", "date": "2017.07.30", "title": "Радан Кънев: Борисов натрупа сланина от суджуци"}
{"url": "https://news.bg/press/ot-buzludzha-ninova-poiska-novo-pravomoshtie-za-prezidenta-namerili-predsmartno-pismo-v-prostrelyaniya-plovdivski-biznesmen.html", "text": "Призив. \"Монитор\":От Бузлуджа Нинова поиска ново правомощие за президента Президентът Румен Радев да назначава ръководителя на бъдещия единен орган за разследване на корупцията по високите етажи на властта, настоя от трибуната на Историческата поляна под връх Бузлуджа председателят на БСП Корнелия Нинова.Тя поиска в структурите на Столетницата да започне бърза дискусия по въпросите със съдебната реформа и през септември в парламента да бъде внесен проект за нов закон. Арест. \"Сега\":Пак задържаха Динко - този път за побой в ПървомайДинко Вълев е бил арестуван след като нападнал човек в хотел в град Първомай, област Пловдив.Сигналът за деянието е бил депозиран на телефон 112 вчера, 28 юли, около 19 часа. Според сигнала Динко е нанесъл побой на 27-годишен мъж в хотел в град Първомай. Нападателят нанесъл няколко удара на жертвата и счупил телефона му. Побоят възникнал вследствие на спор. Пребитият 27-годишен човек е бил търговец, отседнал в хотела, съобщава bTV. Версия. \"Сега\":Намерили предсмъртно писмо в простреляния пловдивски бизнесмен Предсмъртно писмо в джоба на Данаил Божилов е било намерено при повторния оглед на местопрестъплението, научил TrafficNews.bg от ръководител на пловдивската полиция. В него било записано, че основната причина за самоубийството са финансови проблеми и такива с бизнеса.Разследващите обаче все още издирват оръжието на самоубийството.TrafficNews.bg припомня, че в сряда 43-годишният Данаил Божилов бе намерен мъртъв от минувачи в парк Лаута. Той бе с прострелна рана в гърдите, като първоначалната версия бе убийство.Божилов, който има соларни студия, дошъл от Дупница в Пловдив през 2012 г. и започнал дребен бизнес. През 2013 г. му откраднали колата, а през 2015 г. се оплакал в полицията за това, че апартаментът му е бил обран. Бой. \"Монитор\":Затворници се биха в Софийския затвор Конфликт между лишени от свобода в Софийския затвор е прераснал във физическа саморазправа, при която има и пострадали. Сблъсъкът се е случил в петък късно следобяд, ситуацията е овладяна, съобщиха от Главна дирекция \"Изпълнение на наказанията\".Сблъсъкът между затворниците е възникнал по време на техен престой на открито. На трима е била оказана медицинска помощ. Ситуацията е овладяна своевременно, а участниците във физическата саморазправа веднага са предадени на дежурен прокурор, твърдят от държавната институция.  ", "date": "2017.07.30", "title": "От Бузлуджа Нинова поиска ново правомощие за президента; Намерили предсмъртно писмо в простреляния пловдивски бизнесмен"}
{"url": "https://news.bg/bulgaria/poveche-ot-10-institutsii-u-nas-otgovaryat-za-bezopasnostta-na-dvizhenieto.html", "text": "Повече от 10 институции у нас отговарят за безопасността на движението. Това са установили експерти, търсещи отговор на въпроса защо се разминават данните за броя на ранените на пътя.Затова настояват една агенция да контролира работата, разкрива бТВ.Сред държавните институции водеща е Министерството на транспорта, което предлага Закона за движение по пътищата, в момента пише напълно нов. Към министерството е Държавната автомобилна инспекция, която отговаря за шофьорските изпити и за изправността на автомобилите, които се движат по пътищата.Заблуда е, че за безопасността по пътищата отговаря само МВР. Оказва се, че МВР отговаря само за поведението на шофьорите.\"Имаме недостатъчен и неефективен контрол - това е МВР. Имаме недостатъчно добро взаимодействие между Спешната помощ и останалите институции, когато се налага\", заяви експертът и бивш началник на КАТ Богдан Милчев.Министерството на отбраната регистрира военната техника, която се придвижва по пътищата. Земеделското - за земеделската и превозващата храни.Министерството на правосъдието има отношение към законодателството и Закона за административните наказания и нарушения.\"Министерството на финансите, имаме една институция НАП, която отговаря за събирането на глобите\", допълни Богдан Милчев.Разпръснатата отговорност води до грешни изводи и анализи на причините за катастрофите.\"Последният ни пресен пример на магистрала \"Тракия\" - едната институция каза пушекът е проблемът, другата, че е мъглата, след това казаха, че и двете са повлияли. Получава се колективна безотговорност\", коментира още Богдан Милчев.\"Разликата в статистиката, която се получава от ранените при ПТП, която беше подадена от Министерството на здравеопазването, и тази статистика, която беше подадена от КАТ - разминаването е 50%, каза Настимир Ананиев, председател на транспортната комисия в 43-то НС.", "date": "2017.07.30", "title": "Повече от 10 институции у нас отговарят за безопасността на движението"}
{"url": "https://news.bg/world/venetsuelski-ofitsialni-litsa-sa-ubiti-s-nachaloto-na-glasuvaneto.html", "text": "Водещ кандидат на изборите днес и опозиционен активист са убити във Венецуела, съобщава БиБиСи.Убийствата се станали преди началото на гласуването за избор на ново събрание с правомощия да пренапише конституцията.Опозицията твърди, че президентът Мадуро е заграбил властта със сила и бойкотира гласуването. Правителството твърди, че учредителното събрание е единственият начин да се върне мирът в страната след месеци насилие.Също така, Жозе Феликс Пенеда, 39-годишен адвокат, участващ в изборите, бе застрелян в дома си снощи. Рикардо Кампос, младежки секретар на опозиционната партия Acción Democrática, беше застрелян по време на протест, каза ръководителят на националното събрание.Венецуелският вестник El Universal коментира, че и двама други мъже са били убити и в протести.В навечерието на гласуването протестиращите блокираха пътищата в столицата, в нарушение на забраната за демонстрации.Силите за сигурност са използвали бронирани машини, за да разпръснат протестиращите в района Каракас в El Paraíso, чувала се и стрелбата, съобщава AFP, цитирайки местни източници.", "date": "2017.07.30", "title": "Венецуелски официални лица са убити с началото на гласуването"}
{"url": "https://news.bg/world/34-godishen-irakchanin-e-ubietsat-ot-germanskata-diskoteka.html", "text": "Двама души са загинали, а няколко са били ранени при стрелба в дискотека в град Констанц, Германия, съобщава БиБиСи.Властите в Констанц са информирали, че атаката е станала снощи, около 4.30 часа сутринта.34-годишен иракчанин е убиецът от дискотеката, полицията изключва тероризъм като мотив. \"Мотивите на мъжа, който действа сам, са неясни\", заяви говорителят на полицията в Констанц Фриц Безикофер пред телевизионния оператор NTV.\"Ние все още разследваме, но обстоятелствата около събитията в дискотека вечер са малко по-ясни и това ни накара да изключим терористичен характер\".Полицията съобщава, че стрелецът е живял в Германия от няколко години и не е търсел убежище. Те добавиха, че спор между престъпниците може да доведе до стрелба в промишлена зона на града.По информация на DW убитите са двама. Единият загинал е бил гост на нощното заведение. Другият убит е нападателят, който е бил застрелян от полицията в града.Според разказ на полицейски служител пред ДПА има много ранени. Първоначално не било ясно дали има жертви.По информация на SWR сигналите за нападението пристигнали в 4.30 часа през нощта. Очевидци и присъстващи на атаката са разказали, че портиера на нощното заведение е бил застрелян с автоматичен пистолет докато се опитвал да попречи на нападателя.Гостите на заведението са изпаднали в паника и започнали на бягат в различни посоки - някои се скрили в дискотеката, а други бягали навън. На мястото пристигнала \"внушителна полицейска сила\". На мястото е бил изпратен и хеликоптер на специалните части.На мястото, което се намира в търговска зона в близост до летището на града, продължава да има засилено полицейско присъствие.По първоначална информация извършителите са обезвредени, но към момента няма данни дали става въпроса за един нападател или в стрелбата са участвали повече души, съобщава АФП.", "date": "2017.07.30", "title": "34-годишен иракчанин е убиецът от германската дискотека"}
{"url": "https://news.bg/politics/dogovorat-za-dobrosasedstvo-mozhe-da-izchisti-starite-sporove-s-makedoniya.html", "text": "Договорът за добросъседство с Македония може да изчисти стари спорове. Това заяви пред БНР бившият посланик на България в Скопие проф. Ангел Димитров.Според Димитров  може да създаде възможности за сериозна и упорита работа между двете страни. По думите му това ще \"отвори вратата\" за решаването на спорове, които десетилетия са пречили на двустранното сближаване между България и Македония.\"За мен текстът на договора е добър\", обясни Димитров и допълни, че Договорът се опира и на \"нови моменти\", олицетворяващи съвременната позиция на страната ни.Димитров коментира и разногласията относно формулировката около македонския език. По думите му формулировката, записана за езика на Македония, не означава, че България признава езика. Според него това е чувствителна тема - в политиката не се признават езици, това било работа на лингвистите.Бившият посланик в Скопие уточни и че декларацията, записана в договора за добросъседство, не е била прилагана пълноценно в двустранните отношения между държавите през изминалите години. Това се дължало на политическите рокади в управлението на западната ни съседка.", "date": "2017.07.30", "title": "Договорът за добросъседство може да изчисти старите спорове с Македония"}
{"url": "https://news.bg/regions/protest-zatvarya-vhoda-na-sofiya-otkam-vladaya-v-17-ch.html", "text": "В писмо от Инициативния комитет за подобряване на обществения транспорт във Владая и Княжево информираха, че днес, 30 юли, ще се състои протестна демонстрация срещу беззаконието в Столична община и Столичен общински съвет.Организаторите обявиха, че ще затворят входа на София откъм Владая.Протестната демонстрация ще се състои от 17 до 19 часа на булевард \"Цар Борис III\"- в района на \"легналите полицаи\" при улиците \"Мала кория\" и \"10-ти километър\", непосредствено до \"Александровския мост\".Протестиращите настояват за решаването на проблемите с обществения транспорт, който обслужва района, както и за поставяне на светофарна уредба и премахване на \"легналите полицаи\". Искат и по пътя София - Перник да бъде изградена инсталация за улично осветление.Според организаторите на протеста властите на местното самоуправление не се съобразяват с нуждите и предложенията на гражданите за подобряване на обществения транспорт. Не се съобразявали и с мнението на гражданите, живущи в непосредствена близост до \"Александровски мост\", за поставянето на светофарна уредба на кръстовищата на булевард \"Цар Борис II\"I и улиците \"Мала кория\" и \"10-ти километър\" и премахване на изкуствените неравности.Тези предложения били предоставени на СО на 15 юли 2016 година от местната инициатива, но това не дало резултат.Организацията иска оставката на председателя на Постоянната комисия (ПК) по транспорт и туризъм на Столичния общински съвет (СОС) Екатерина Йорданова.Според тях тя не е спазила закона на СОС. \"\", категорични са от ръководството на Инициативния комитет за подобряване на обществения транспорт във Владая и Княжево.В протестната демонстрация недоволстващите ще поискат още оставката на Евгени Крусев - заместник кмет на Столична община по транспорта, на Християн Петров - директор на Центъра за градска мобилност (ЦГМ) и на Димитър Петров - директор на Дирекция Управление на трафика към Столична община.\"\", заплашват протестиращите.", "date": "2017.07.30", "title": "Протест затваря входа на София откъм Владая в 17 ч."}
{"url": "https://news.bg/world/dvama-zaginali-i-17-raneni-na-mach-v-yuar.html", "text": "Най-малко двама души са загинали, а други 17 са били ранени при сблъсъци на стадиона в Йоханесбург, ЮАР.Един от пострадалите е в критично състояние. Приятелският мач, игран по това време, не е бил отменен. Съобщава се, че причината за сблъсъка са опитите на част от публиката да нахлуе на терена. Полицията и местните власти са потвърдили за трагедията. Съоръжението разполага с 87 000 места.На него покойният лидер Нелсън Мандела произнася първата си реч след освобождаването си от затвора през 1990 година. На същия стадион се игра финалът от Мондиал 2010 между Испания и Холандия.", "date": "2017.07.30", "title": "Двама загинали и 17 ранени на мач в ЮАР"}
{"url": "https://news.bg/int-politics/otstraneniyat-pakistanski-premier-poiska-brat-mu-da-zaeme-posta.html", "text": "Отстраненият пакистански премиер поиска Наваз Шариф брат му Шахбаз да заеме поста му, предаде CNN.Но той не е член на парламента и ще трябва да се оттегли първо от настоящата си позиция. Но като влиятелна фигура в управляващата партия има шансове да я оглави след изборите през април и да наследи брат си като премиер. Припомняме, че Върховният съд на Пакистан отстрани Шариф във връзка с подозрение за корупция.Решението на съда идва след разследване, което разкрива, че семейството му не може да даде отчет за притежаваното богатство. Съдът също заповяда да започне наказателно разследване срещу премиера и семейството му.Също така Шариф е отстранен и като депутат в парламента на страната.67-годишният категорично отрича да е извършил престъпления и твърди, че разследването срещу него е пристрастно.Неговата партия PML-N, която има мнозинство в парламента, се очаква да назначи нов премиер.Това ще бъде настоящият министър на петрола Шахид Хакан. ", "date": "2017.07.30", "title": "Отстраненият пакистански премиер поиска брат му да заеме поста"}
{"url": "https://news.bg/regions/denonoshtna-sinya-zona-i-dvoyni-tseni-v-tsentara-na-vratsa.html", "text": "\"Синята зона\" във Враца ще бъде разширена. Местата около площада \"Христо Ботев\", които са най-предпочитани за паркиране, вече ще се таксуват денонощно и двойно - по 2 лв. за един час престой.Промяната се налага след като видеоматериали от Общината в областния град показаха вандалски постъпки на лица, които се опитват да избегнат плащането за престой в центъра на града, където има \"синя зона\".Промяната се приема положително от гражданите, съобщава БНТ.За да паркират в идеалния център на града шофьорите трябва да преминат през бариера. Видеонаблюдението на бариерата показва, че в района има голям поток от коли. Това съобщават и местни жители във Враца.По думите на местен жител бариерата е поставена, за да внася спокойствие в трафика в центъра на града. \"Виждал съм как преминават през самия парк, бутат бариерата, псуват\", споделя той.Бариерата би трябвало да се вдига само автоматично по технически характеристики. Видеоматериалът от Общината във Враца показва обаче как мъж е намерил начин да повдига бариерата ръчно, за да избегне таксата за престой в идеалния център.Според управителя на ОП \"Паркинги и гаражи\" във Враца Венчо Кръстев записите със заснетите нарушители са предадени на районното управление в града, а вандалите се издирват и санкционират за постъпките си. От Общината във Враца са категорични, че всички нарушители ще понесат съответното наказание за деянията си.", "date": "2017.07.30", "title": "Денонощна \"синя зона\" и двойни цени в центъра на Враца"}
{"url": "https://news.bg/society/horata-iskat-realni-nakazaniya-za-narushitelite-po-patishtata.html", "text": "Социологическо изследване на \"Екзакта\" показва, че над 92% от българите подкрепят , предвиждаща лицата, хванати да шофират след употреба на алкохол или под въздействието на наркотични вещества, да носят наказателна отговорност.Повече от 85% от хората подкрепят и мярката, предвиждаща прекратяването на регистрацията на автомобилите на нарушителите за срок от 1 година е, в случай че те са неправоспособни или са употребили алкохол или наркотични вещества. Припомняме, мярката важи и в случите на отказ от страна на водача да бъде проверен за алкохол или когато човек е предоставил автомобила си на лице, което няма свидетелство за управление.Според проучването обаче последната промяна, предвиждаща да се премахнат табелите и предупредителните знаци за радари и камери на пътя, предизвиква недоволство между българите. Против промяната са се обявили 25% от анкетираните българи. 59% са одобрили промените.Проучването е проведено в периода от 14 до 21 юли, информира БНТ. В него са обобщени обществените нагласи на 1 000 непълнолетни българи в 91 населени места.Проучването е актуално с оглед на данните на Главна дирекция \"Национална полиция\", обявени от министъра на вътрешните работи Валентин Радев и главния секретар на МВР Младен Маринов по време на месечната пресконференция, състояла се в петък, 28 юли.Припомняме, според статистиката . Издадени са 9 633 фиша и 5 943 акта. За целият месец са настъпили 164 ПТП-та, загинали са 10 души, а 231 са пострадали.Според Радев тези факти трябва да са повод за по-засилена кампания срещу нарушителите и войната по пътищата като цяло.", "date": "2017.07.30", "title": "Хората искат реални наказания за нарушителите по пътищата"}
{"url": "https://news.bg/politics/patriotite-ne-iskat-magistratskite-organizatsii-da-se-finansirat-otvan.html", "text": "Патриотите ще внесат проект, предвиждащ да се забрани външното финансиране на магистратските организации. Това заяви пред БНР депутатът и зам.-председател на парламентарната група на ОП Искрен Веселинов.Според Веселинов предложението за забрана на външното финансиране на магистратските организации е принципно.Припомняме,  първо беше включено в законопроекта на ГЕРБ, а впоследствие беше оттеглено на второ четене в НС. Законопроектът предвиждаше да се преустанови всякакво външно финансиране на магистратските организации.След разисквания предложението на ГЕРБ беше променено - предвиждаше се магистратските организации да получават външно финансиране само от европроекти и програми, идващи от страни членки на Европейското икономическо пространство. обаче ГЕРБ се отказаха да налагат каквито и да е било ограничения на магистратските организации. Тогава зам.-председателят на ГЕРБ Цветан Цветанов коментира, че с текстовете не е правен опит за сплашване на магистратските среди.", "date": "2017.07.30", "title": "Патриотите не искат магистратските организации да се финансират отвън"}
