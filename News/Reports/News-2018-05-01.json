{"url": "https://news.bg/weather/goreshta-sryada-ni-ochakva.html", "text": "В сряда ни очаква предимно слънчево и топло време. Ще е почти тихо. В сутрешните часове се очаква мъгла и ниска облачност. След обяд над планинските райони в Западна България се очаква да превали и прегърми. Максималните температури между 24 и 29 градуса.Атмосферното налягане ще бъде близко до средното за месеца. В следващите дни се очаква затопляне. ", "date": "2018.05.01", "title": "Гореща сряда ни очаква "}
{"url": "https://news.bg/crime/nankov-investirame-100-mln-lv-v-burgaskite-patishta.html", "text": "Почти 100 млн. лв. са осигурени от държавния бюджет през последните две години и половина за ремонт и строителство на нови пътища и за повишаването на пътната безопасност в Бургас и региона. Това заяви министърът на регионалното развитие и благоустройството Николай Нанков по време на инспекция на изпълнението на инфраструктурни обекти в морския град.На инспекцията заедно с мин. Нанков присъства и кметът на община Бургас Димитър Николов.Планира се до началото на юни да приключи започналия днес ремонт на участъка Бургас- кв. Ветрен. Пътната артерия, с дължина 8 км, е входа на града от АМ \"Тракия\" и трябва да е завършена до 5 юни, заяви мин. Нанков.До началото на активния летен туристически сезон ще е напълно обновена, защото бе в лошо състояние, посочи при проверката министър Нанков.Той акцентира, че за нормалното осигуряване на трафика по Южното Черноморие е нужно да се изведе транзитния трафик за курортите, които се намират северно от Бургас.Държавата ще финансира изграждането на северната дъга на Бургас, за да реализира тази цел. Нанков обясни, че към момента се довършва изготвянето на подробен-устройствен план за обекта.До 18 юни ще е готов и обходът на Ахелой и строителството на скоростната отсечка с четири ленти между Ахелой и Поморие, стана ясно при инспекцията на министър Нанков.Срещу обходния път на Поморие, част от проекта за скоростен път Бургас- Слънчев бряг, има 22 жалби срещу отчуждаването на имоти за изграждане на трасето.\"Чакаме съдебно решение или споразумение със собственици на имоти по казуса. Колкото по-бързо приключим с отчужденията, толкова по-бързо ще започнем строителството, защото имаме избран изпълнител от 2016 г.\", увери регионалният министър.", "date": "2018.05.01", "title": "Нанков: Инвестираме 100 млн. лв. в бургаските пътища"}
{"url": "https://news.bg/bulgaria/vmro-kupuvayte-balgarski-stoki.html", "text": "Да купуваме български стоки, за да преборим двойните стандарти и да защитим българското производство. Това призоваха патриотите от ВМРО в съобщение до медиите.Според тях това ще доведе до откриване на повече работни места в България, ръст на икономиката, повече ДДС в хазната, а не пари, които ще изтичат от държавата през трети фирми., подчертават патриотите и допълват, че това е позицията им за скандала с двойните стандарти при храните и услугите по отношение на страните от т.нар. Западен и Източен блок в ЕС., пояснява се в съобщението.Патриотите отбелязват, че винаги са заставали зад българските производители. Те се заканват да направят законодателна инициатива за подкрепа на българските производители.а, поясняват патриотите и заключават: \"Това са нашите пари - нашата България\".", "date": "2018.05.01", "title": "ВМРО: Купувайте български стоки"}
{"url": "https://news.bg/world/nachalnikat-na-kabineta-dzhon-keli-otreche-che-e-narichal-tramp-idiot.html", "text": "Джон Кели, началник на кабинета на президента на САЩ Доналд Тръмп, отрече да е наричал американския лидер \"идиот\" миналата година, съобщава АП.По-рано се появи информация за разрив в Белия дом между Кели и държавния глава. През последните месеци на няколко пъти се появиха спекулации, че генералът от запаса може да подаде оставка, което впоследствие беше отричано.Бивш служител на американската администрация разкри, че по време на лична среща Кели е нарекъл Доналд Тръмп \"идиот\" през 2017 г.Първи разпространи информацията NBC News в понеделник. В съобщение обаче Кели нарече информацията \"пълна глупост\" и определи отношенията си с Тръмп като \"невероятно откровени и здрави\". Той добави, че президентът \"винаги знае позицията ми\" и че \"той и аз знаем, че тази история е пълна глупост\".Топ съветник на началника на кабинета също оспори информацията, заявявайки, че никога не е чувал Кели да нарича президента по такъв начин.Тръмп реагира със съобщение в \"Туитър\" в понеделник вечерта, в което отбелязва, че \"фалшивите новинарски медии полудяват с измислените истории и само използват анонимни източници, които не съществуват\".Междувременно СиЕнЕн разпространи информация, че Тръмп е поискал от германския канцлер Ангела Меркел съвет как по-добре да комуникира с руския лидер Владимир Путин. Държавният глава на САЩ е поискал съвета по време на срещата с Меркел в Белия дом през миналата седмица.Според източници разговорът на моменти е бил напрегнат. Не е ясно какъв съвет е дал канцлерът на американския президент. В материала се отбелязва, че официални лица са установили, че понякога президентът изглежда не слуша внимателно отговорите.", "date": "2018.05.01", "title": "Началникът на кабинета Джон Кели отрече, че е наричал Тръмп „идиот”"}
{"url": "https://news.bg/world/belgrad-ne-sme-kato-harvatiya-sarbiya-ne-beshe-na-stranata-na-hitler.html", "text": "Истина е, че Сърбия и Хърватия не са едни и същи, защото Белград не беше на страната на Адолф Хитлер и не извърши геноцид срещу евреите.Това заяви външният министър на Сърбия Ивица Дачич, цитиран от ТАНЮГ. Той направи коментара в отговор на изказване на премиера на Хърватия Андрей Пленкович.По-рано днес Пленкович заяви, че \"не е добре да се използва думата \"война\" в дипломацията или във всеки друг смисъл\". Той поясни, че Сърбия и Хърватия \"не са еднакви, не са били и няма да бъдат и в бъдеще\".Вчера Дачич предупреди, че ако хърватите искат дипломатическа война, те ще я получат.Преди десетина дни Хърватия забрани на сръбския военен министър Александър Вулин да присъства на възпоменателна церемония в Ясеновац във връзка с жертвите в концентрационния лагер през Втората световна война. Белград предприе реципрочна мярка и обяви хърватския военен министър за персона нон грата.", "date": "2018.05.01", "title": "Белград: Не сме като Хърватия, Сърбия не беше на страната на Хитлер"}
{"url": "https://news.bg/world/velikobritaniya-vse-oshte-ne-znae-koi-sa-litsata-otrovili-skripal.html", "text": "Великобритания не е установила заподозрените, които са отровили бившия руски двоен агент Сергей Скрипал, но засили охраната на други бивши агенти, които също може да са под заплаха.Това заяви съветникът на британския съвет за национална сигурност Марк Седуил, цитиран от \"Ройтерс\".Сергей Скрипал и дъщеря му Юлия бяха открити на пейка в английския град Солсбъри на 4 март. Обединеното кралство обвинява Русия, че е използвала химически агент новичок, но Москва отрича информацията. Случаят доведе до най-голямото експулсиране на руски дипломати от западни държави от Студената война.Запитан от депутати във военната комисия в британския парламент дали е установена самоличността на заподозрените за отравянето, Седуил отговори, че все още не са установили самоличността им.През миналия месец 33-годишната Юлия Скрипал напусна болницата, но баща й все още е хоспитализиран.В писмо до генералния секретар на НАТО Йенс Столтенберг Седуил пише през март, че руските служби са шпионирали Скрипал и дъщеря му най-малко пет години и са ги разглеждали като \"легитимни цели за убийство\".Той добави пред британските депутати, че сега се предприемат превантивни стъпки, които включват охрана на всички хора, които могат да бъдат нападнати по същия начин като Скрипал.", "date": "2018.05.01", "title": "Великобритания все още не знае кои са лицата, отровили Скрипал"}
{"url": "https://news.bg/bulgaria/mazh-strelya-po-avtomat-za-velosipedi-v-burgas.html", "text": "Мъж стреля по автомат за велосипеди в Бургас, съобщава bTV.В неделя неизвестен мъж се приближава до съоръжението и стреля. Няма пострадали минувачи. Съоръжението в квартал \"Славейков\" обаче е със счупено стъкло. Точно срещу него е входът на спортния център, а мястото е изключително оживено.По време на стрелбата спортният център е бил пълен с хора.От община Бургас разпространиха видеозапис с призив, който разпознае мъжа, да сигнализира. От общината се надяват извършителят да бъде разпознат от записите.Щетата се оценява на над 2000 лева. Това е вторият пробит апарат за последните десет дни. В Бургас има 14 велостанции.", "date": "2018.05.01", "title": "Мъж стреля по автомат за велосипеди в Бургас"}
{"url": "https://news.bg/bulgaria/postradalite-v-sarbiya-balgari-otpatuvaha-za-rodinata.html", "text": "Българските граждани, пострадали при пътния инцидент край сръбския град Чуприя, отпътуваха за родината, съобщиха от външното ни министерство.Днес от болницата в сръбския град Чуприя бяха изписани тримата по-тежко пострадали, останали за наблюдение след катастрофата на 27 април. Двама от тях отпътуваха с транспорт на фирмата \"Евелин-Р\" за България, а третата българска гражданка бе транспортирана със специално пристигнала линейка до болнично заведение в България.На 27 април на магистралата между Белград и Ниш, в близост до гр. Чуприя, катастрофира български микробус на фирмата \"Евелин-Р\". От 19-те пътуващи, включително двама шофьори, 13 бяха откарани в болницата в град Чуприя. След направени медицински прегледи и изследвания, трима от тях останаха в ортопедичното отделение на болницата. Останалите пътници продължиха екскурзията си до Босна и Херцеговина.Българският посланик в Сърбия Радко Влайков изпрати благодарствено писмо до министъра на здравеопазването на Сърбия Златибор Лончар, в което изказва специална благодарност към доктор Иван Милойевич и неговите колеги от болницата в Чуприя за професионализма и грижите за пострадалите при катастрофата български граждани.В писмото Влайков напомня как по време на наводненията в Сърбия през май 2014 г. България е една от първите държави, която изпраща помощ. Тогава в района на град Чуприя от България веднага пристигат спасителни екипи, отводнителна техника и хуманитарна помощ.", "date": "2018.05.01", "title": "Пострадалите в Сърбия българи отпътуваха за родината"}
{"url": "https://news.bg/world/teheran-kam-izrael-gotvete-se-za-iznenada.html", "text": "Военният министър на Иран Амир Хатами отговори със заплаха на речта на премиера на Израел Бенямин Нетаняху за ядрената програма на Ислямската република, пише \"Аарец\".Вчера министър-председателят разкри, че \"Мосад\" се е сдобил с повече от 100 000 документа от склад в Техеран, които изглежда, че доказват секретна програма за придобиване на ядрено оръжие. Високопоставен служител на израелското разузнаване каза, че Израел никога не се е сдобивал с толкова разузнавателна информация наведнъж, както е станало през февруари, когато агенти на \"Мосад\" са успели да проникнат в склад в южната част на Техеран и са отмъкнали половин тон документи за Израел.Според Хатами това са \"провокативни действия на Израел\".\"\", предупреди той.Държавната медия на Иран IRNA осмя последните обвинения на Нетаняху.Новинарската агенция заяви, че Нетаняху е \"известен с нелепите си представления\". Полуофициалната новинарска агенция \"Фарс\", която се смята, че е близка до Революционната гвардия, отхвърли речта на премиера на Израел като \"пропагандно шоу\".Вчера иранският външен министър Мохамед Джавад Зариф написа в \"Туитър\", че Нетаняху просто използва времето преди срока 12 май, за да \"преразкаже стари твърдения\".До 12 май администрацията на САЩ ще реши дали да остане в ядрената сделка с Иран.Днес Нетаняху покани Великобритания, Франция и Германия да разгледат материалите. Той съобщи, че европейските страни ще изпратят делегации от експерти в Израел през уикенда.Междувременно източници съобщиха, че Нетаняху е съобщил на президента на САЩ Доналд Тръмп за материалите още през март.", "date": "2018.05.01", "title": "Техеран към Израел: Гответе се за изненада"}
{"url": "https://news.bg/world/ruski-su-27-preletya-na-6-metra-ot-razuznavach-na-sasht-v-baltiysko-more.html", "text": "Руски изтребител е прелетял до шпионски самолет на въоръжените сили на САЩ в Балтийско море във вторник сутринта.Информацията съобщава \"Фокс нюз\", позовавайки се на двама военни източници.Руски Су-27 е извършил \"безопасно\", но \"непрофесионално\" засичане на американски разузнавателен самолет P-8 Poseidon, докато е летял в международното въздушно пространство над акваторията.Изтребителят е прелетял на около 6 метра от разузнавача, но американските пилоти са съобщили, че не са се почувствали заплашени или в някаква опасност.Това е първият инцидент между руски и американски самолети от януари, когато руски изтребител прелетя до шпионски EP-3 над Черно море. ", "date": "2018.05.01", "title": "Руски Су-27 прелетя на 6 метра от разузнавач на САЩ в Балтийско море"}
{"url": "https://news.bg/world/golyam-pozhar-v-zavod-za-baterii-v-gartsiya.html", "text": "Голям пожар избухна в завод за батерии в Ксанти, Северна Гърция, предаде Еkathimerini. Един служител е бил приет в болница, но състоянието му не е тежко. Пламъците са тръгнали от основната сграда на съоръжението. Тя е била разрушена от стихията. Пожарникари се борят с овладяването на стихията. Усилията им са затруднени от силния вятър. Изпратени са 76-ма огнеборци и 23 пожарни коли. Висок е рискът от експлозии, тъй като заводът работи със силно запалими материли. Евакуирани са намиращи се в близост селища. ", "date": "2018.05.01", "title": "Голям пожар в завод за батерии в Гърция "}
{"url": "https://news.bg/world/bezreditsi-v-parizh-kraynolevi-anarhisti-chupyat-i-palyat.html", "text": "Стотици маскирани протестиращи участваха в демонстрация в Източен Париж за Деня на труда. Някои от тях счупиха прозорците на заведение за бързо хранене на \"Макдоналдс\" и хвърлиха коктейли \"Молотов\", съобщава \"Ройтерс\".Вчера френската полиция предупреди за възможни сблъсъци с крайнолеви анархистки групи, известни като Black Blocs, след като в социалната мрежа се появиха призиви за \"Ден на революцията\".Властите обявиха, че 1 200 маскирани протестиращи са се появили на заплануваната за днес демонстрация на синдикатите.Кадри показаха счупени прозорци на гараж на Renault на път в близост до станция \"Аустерлиц\", а също така подпалена строителна техника.Протестиращите се насочиха към служителите на полицията за борба с безредиците, скандирайки антифашистки лозунги. Те също така развяваха съветски знамена, носеха антиправителствени банери и хвърляха пиротехнически средства. Някои от тях изградиха барикади. Полицията беше принудена да използва водни оръдия срещу протестиращите.Междувременно РИА Новости съобщава, че техен кореспондент е пострадал, след като полицията е използвала сълзотворен газ по демонстрантите.Руската агенция отбелязва, че първомайската демонстрация е започнала от Площада на Бастилията във френската столица. Допълва се, че провокатори са счупили витрини на ресторанти и кафенета.Според кореспондента полицията в началото не предприела действия, но впоследствие използвала сълзотворен газ и водни оръдия.Най-малко 10 души са пострадали.", "date": "2018.05.01", "title": "Безредици в Париж, крайнолеви анархисти чупят и палят"}
{"url": "https://news.bg/world/maroko-prekasva-diplomaticheskite-otnosheniya-s-iran.html", "text": "Мароко ще прекъсне дипломатическите си отношения с Иран заради подкрепата на Техеран за Фронта Полисарио - военна и политическа организация в Западна Сахара, която търси независимост.Информацията съобщи външният министър на северноафриканската държава Насер Бурита, цитиран от \"Ройтерс\".Мароко претендира за Западна Сахара, след като Испания се изтегли. Фронтът предприе партизанска война за независимост на местните хора, но с помощта на ООН беше договорено спиране на огъня.Мароко ще затвори посолството си в Техеран и ще експулсира иранския посланик в Рабат, поясни Бурита.Той добави, че Иран и ливанската групировка \"Хизбула\" подкрепят Полисарио с обучаване и въоръжаване на бойците.", "date": "2018.05.01", "title": "Мароко прекъсва дипломатическите отношения с Иран"}
{"url": "https://news.bg/world/poveche-ot-20-zhertvi-na-atentat-v-nigeriya.html", "text": "Най-малко 24-ма са загинали при атентат в североизточната част на Нигерия, предадоха световните информационни агенции. Терористичният акт е бил извършен в град Муби, на около 200 км от столицата на щата Адамауа, Йола. Полицията е потвърдила. Кървавият акт на насилие е бил извършен на оживени места - край джамия и пазар от атентатори-самоубийци.Според полицията, жертвите са 24, но други източници твърдят, че са повече. Подозренията веднага падат върху групировката \"Боко Харам\", дала клетва за вярност на \"Ислямска държава\" и отговорна за серия отвличания и атентати. ", "date": "2018.05.01", "title": "Повече от 20 жертви на атентат в Нигерия"}
{"url": "https://news.bg/world/iztrebiteli-na-izrael-bombardirali-iranski-raketi-v-siriya.html", "text": "Израелски изтребители Ф-15 са бомбардирали военна база в Хама, Сирия, в неделя, след като Иран е доставил ракети за противовъздушна отбрана. Това съобщиха трима американски източници пред NBC News, предаде \"Аарец\".Представителите заявиха, че изглежда еврейската държава се подготвя за война с Иран и търси подкрепата на САЩ.В понеделник сутринта сирийската армия съобщи, че . Според няколко медии ударите са били насочени към база \"47-ма Бригада\" в южната част на Хама, военен обект в северозападната част на Хама и обект северно от Международното летище в Алепо.Според американски източници Иран е доставил оръжия във военната база, включително ракети земя-въздух. Допълва се, че през последните две седмици Иран е увеличил товарните полети до Сирия, доставяйки леки оръжия и ракети за противовъздушната отбрана. Според двама американски представители доставките са били предназначени за иранските сухопътни сили за атака на Израел.Източник от регионален алианс, в който влизат Иран, \"Хизбула\" и Сирия, съобщи, че при бомбардировките са загинали 16 души, включително 11 иранци. Унищожени и са 200 ракети.От списъка с потенциалите за най-вероятен конфликт в света битката между Израел и Иран в Сирия е на първо място...в момента, каза високопоставен американски източник пред NBC News.Междувременно военният министър на Израел Авигдор Либерман заяви, че страната му има четири проблема: \"Иран, Иран, Иран и лицемерие\".По-рано днес премиерът на Израел Бенямин Нетаняху обяви, че не се стремят към война с Иран.Вчера министър-председателят разкри, че \"Мосад\" се е сдобил с повече от 100 000 документа от склад в Техеран, които изглежда, че доказват секретна програма за придобиване на ядрено оръжие. Високопоставен служител на израелското разузнаване каза, че Израел никога не се е сдобивал с толкова разузнавателна информация наведнъж, както е станало през февруари, когато агенти на \"Мосад\" са успели да проникнат в склад в южната част на Техеран и са отмъкнали половин тон документи за Израел.Иран заклейми разкритията и нарече Нетаняху \"долен лъжец\".", "date": "2018.05.01", "title": "Изтребители на Израел бомбардирали ирански ракети в Сирия "}
{"url": "https://news.bg/world/upravlyavashtite-v-armeniya-nyama-da-podkrepyat-pashinyan.html", "text": "Управляващата в Армения Републиканска партия обяви, че няма да гласува за опозиционния лидер Никол Пашинян, съобщиха местни медии. Преди това беше съобщено, че ще го подкрепи. По-рано Пашинян предупреди депутатите, че в страната ще възникнат големи безредици, ако не бъде избран. Той се нуждае от 53 гласа в 105-местния парламент. Хиляди арменци се събраха в столицата Ереван преди гласуването.Днес парламентът трябва да избере нов премиер, след като предишният Серж Саркисян подаде оставка, принуден да се оттегли от многохилядни протести.Недоволните излязоха по улиците, разгневени от опитите му да се задържи на власт - след като бе президент, Серж бе назначен премиер от настоящия държавен глава Армен Саркисян.", "date": "2018.05.01", "title": "Управляващите в Армения няма да подкрепят Пашинян "}
{"url": "https://news.bg/world/oon-nastoyava-mianmar-da-razsledva-nasiliyata-sreshtu-rohingite.html", "text": "Специалният пратеник на Съвета за сигурност на ООН заяви, че Мианмар трябва да проведе истинско разследване на предполагаеми зверства срещу малцинството рохингя, изповядващо исляма. Посланикът на Обединеното кралство в ООН Карен Пиърс направи изявленията, след като делегатите на ООН посетиха бежанските лагери Рохингия в щата Ракхайн и Бангладеш.\"\", каза Пиърс пред репортери в Нейпидо, столицата на Мианмар.Екипът на Съвета за сигурност на ООН се състои от 15-членна делегация, от всяка страна. Припомняме, че при последните сблъсъци между властите и рохингите повече от 700 000 души бяха принудени да търсят спасение в Бангладеш, а няколко хиляди души загинаха. Въпреки постигнатото споразумение между двете държави за връщането им, много от бежанците са споделили, че се страхуват да се завърнат по домовете си.Мианмар бе подложен на международен натиск и обвинения в етническо прочистване.По време на пътуването в Мианмар в понеделник пратените на ООН се срещнаха с лидер Аун Сан Су Чжи и старши генерал Мин Аун Хлаинг, който оглавява армията, обвинена от ООН за \"етническо прочистване\".", "date": "2018.05.01", "title": "ООН настоява Мианмар да разследва насилията срещу рохингите "}
{"url": "https://news.bg/society/ninova-povede-parvomayski-marsh-sreshtu-bednostta.html", "text": "Хиляди социалисти се събраха пред храм паметник \"Св. Александър Невски\" на първомайски митинг срещу бедността. Дрон развяваше трансперант с надпис \"Оставка\".Лидерът на БСП Корнелия Нинова даде официално начало на шествието. Хилядите червени избухнаха във възторжени викове - \"БСП\". Някой от протестиращите носиха плакати с надписи \"Болниците не трябва да бъдат търговски дружества\", \"Не ни превръщайте в нация от обслужващ персонал\", \"Качественото образование е право на всеки българин\", \"Не искам да съм телефонист\".Други пък призоваваха: \"Не на модерното робство\", \"Искам бъдеще тук\", \"Държавна подкрепа за българското производство\". Протестиращите развяваха трибагреника както и червения флаг на партията.Шестващите, скандирайки \"Оставка\", продължиха по бул. \"Раковски\" и бул. \"Дондуков\".С викове \"Мафия\" червеното шествие стигна до Министерски съвет. Лидерът на столичните социалисти Калоян Паргов даде старт на митинга. Бедност и корупция бележели трите правителства на ГЕРБ.Именно ГЕРБ ни превърнали в най-бедната страна в ЕС, по думите му. Ликвидират се болници, ликвидират се училища, заяви Паргов. България трябва да се промени, по мнението му.Той се обяви за повече държава в икономиката. Днес всички ние искаме достоен живот, настоя Паргов. Според него изборите чукали на вратата. Вярвам, че бъдещето на България не е обречено, сподели той и настоя за промяна. С аплаузи лидерът Корнелия Нинова бе посрещната на сцената. Днес тук сме млади и възрастни, работници и служители, подчерта тя. Води ни една идея-искаме справедливост, настоя червеният водач. Светът се е променил, по думите й.Корпорациите трупат богатства, а хората обедняват, смята Нинова. Корпорациите купуват политици, предупреди лидерът на социалистите. Властта крепяла управлението с репресия и страх.Нека днес да изпълним призива на президента Радев и да пуснем прожекторите, поиска Корнелия Нинова. Да осветим паралелната държава, подчерта тя и се обърна към държавния глава: \"С вас сме, господин Радев\".Прожекторите светнаха отвън, защото държавният департамент казал на Бойко Борисов, че управлението му е пропито от корупция. Светнете прожекторите във вашите градове и села, призова хората Нинова. Тази светлина трябвало да тръгне по цялата страна, за да се види истината. 4 милиона души живеят с под средната заплата. Но за година има нови 60 милионера. Депутатите пък не искали да се разделят с благините си.Ние имаме нова енергия, за да продължим тази борба, подчерта Корнелия Нинова и призова : \"Оставка\". Българи умират по улиците, защото няма болници, опасява се тя. И в болниците умирали хора, защото нямат пари. Децата излизали неграмотни от училище. Сега властта се събуждала.Според Нинова Бойко Борисов вече е уморен от властта. Управлението е нестабилно заради вътрешните скандали за обществени поръчки. Бойко Борисов отворил война на всичко и всички. Те ви отвориха война на вас, изтъкна соцлидерът. Управляващите виждат в народа си враг, по думите й. Искаме сигурност, високи доходи и достоен живот, настоя Нинова.Тя е убедена, че може да бъде различно. Можем да се храним от българската земя, можем да се лекуваме, без да доплащаме, подчерта лидерът на БСП.Те ни искат разделени и на колене, но ние сме изправени, отчете Нинова. Горди българи сме, смели българи сме и сме тук да ви кажем :\"Оставка\", обърна се тя към премиера. Отивайте си заедно със задкулисието, настоя лидерът на червените. Отивайте си, за да я има България, призова още соцводачът. Митингът на столетницата продължава с концерт.", "date": "2018.05.01", "title": "Нинова поведе първомайски марш срещу бедността"}
{"url": "https://news.bg/crime/sryazaha-gumite-na-pensioner-v-blagoevgrad.html", "text": "Неизвестни извършители срязаха гумите на автомобил на пенсионер в Благоевград, съобщи bTV. Бандитите нарязали гумите на колата и счупили с бухалка стъклото на превозното средство.Собственикът на автомобила - пенсионер от Благоевград - заварил гледката сутринта.Той коментира, че не е получавал никакви заплахи.Ножът, с който били срязани гумите, е оставен до автомобила.Пострадалият мъж е подал сигнал в полицията. Предстои властите да направят оглед на местопрестъплението.Няма информация кои са извършителите на престъплението.", "date": "2018.05.01", "title": "Срязаха гумите на пенсионер в Благоевград"}
{"url": "https://news.bg/crime/hvanaha-nad-26-hil-narushiteli-na-patya-za-sedmitsa.html", "text": "По време на последната операция на Пътна полиция за контрол на скоростта са установени над 26 хил. нарушения.Операцията се проведе по линия на Европейската мрежа на службите на Пътна полиция (TISPOL) в периода между 16 и 22 април на територията на цялата страна. Общо 26 325 са констатираните нарушения.Нарушенията при последната акция значително надвишават броя от предхождаща я. По време на предишната операция за контрол на разрешената скорост, проведена през месец август 2017 г., са констатирани общо 18 955 нарушения.От констатираните през април общо 26 325 нарушения, 15 240 са установени от служители, осъществяващи контрол с мобилни технически средства. 4959 са констатирани със стационарни камери, а с новите камери на триноги са установени 6126 нарушения.Освен нарушенията на пътя по време на операцията са установени и редица криминални престъпления - 14 случая на притежание на наркотични вещества и са открити 5 издирвани лица.", "date": "2018.05.01", "title": "Хванаха над 26 хил. нарушители на пътя за седмица "}
{"url": "https://news.bg/world/kndr-i-republika-koreya-demontirat-visokogovoritelite-za-propaganda.html", "text": "КНДР и Южна Корея започнаха да демонтират високоговорителите за пропаганда по общата им граница, съобщават \"Йонхап\" и \"Синхуа\".Това са първите действия на Сеул след историческата среща през миналата седмица.Източник от военното министерство на Южна Корея заяви, че КНДР също е започнала да демонтира високоговорителите по-рано днес.Република Корея започна да използва високоговорители за анти-Пхенян пропаганда по границата още през 1963 г., като Сеул имаше мобилни и фиксирани говорители на около 40 местоположения. Програмата включваше критични към тоталитарния режим на КНДР послания, новини от Южна Корея и дори K-pop музика преди да бъдат изключени от Юга заради срещата между Ким Чен-ун и Мун Дже-ин.КНДР също използваше по границата около 40 високоговорителя.", "date": "2018.05.01", "title": "КНДР и Република Корея демонтират високоговорителите за пропаганда"}
{"url": "https://news.bg/world/sruti-se-goryashta-sgrada-v-tsentara-na-brazilskiya-grad-sao-paulo.html", "text": "Срути се горяща сграда в центъра на бразилския град Сао Пауло, докато пожарникари се опитваха да овладеят пожара, който възникна в средата на нощта.От пожарната служба смятат, че има жертви, но към момента броят им е неизвестен.Globo TV, която отразяваше пожара, улови и срутването на сградата.Местни медии съобщават, че преди сградата е била централа на федералната полиция, но от много години е изоставена. Често в нея е имало хора, които незаконно са се настанили.Не е ясно колко хора е имало в сградата преди да възникне пожарът около 01,30 часа.\"Ройтерс\" съобщава, позовавайки се на Globo TV, че най-малко един човек е загинал, а други трима са изчезнали.Според информацията пожарът е възникнал на шестия етаж на 26-етажна сграда, като причината все още не е известна.По информация на Globo TV около 150 души са живеели на първите 10 етажа.", "date": "2018.05.01", "title": "Срути се горяща сграда в центъра на бразилския град Сао Пауло"}
{"url": "https://news.bg/world/netanyahu-e-dolen-lazhets-napadna-iran.html", "text": "Иран нарече премиера на Израел Бенямин Нетаняху \"долен лъжец\" след разкриването на секретна информация, че Ислямската република тайно поддържа програмата си за разработване на ядрени оръжия, информира АФП.Вчера Нетаняху обвини Иран в укриване на разработки на ядрено оръжие. Нетаняху заяви, че израелските спецслужби разполагат с \"половин тон материали\", включващи 55 хиляди документа и 183 компакт диска от ядрените архиви на Иран.Коментарите идват от \"\", каза говорителят на иранското външно министерство Бахрам Гасеми.Нетаняху и прословутият ционистки режим, който е убиец на деца, трябва да разберат, че хората по света са достатъчно осъзнати и информирани, добави той.Междувременно френското външно министерство съобщи, цитирано от \"Ройтерс\", че предоставената от Израел информация частично потвърждава това, което европейците са разкрили през 2002 г.Ведомството допълва, че израелската информация потвърждава важността да продължи поддържането на иранската ядрена сделка, тъй като е от съществена важност МААЕ да продължи инспекциите в Иран.Информацията също така може да потвърди необходимостта от дългосрочни гаранции за иранската ядрена програма, пояснява министерството.", "date": "2018.05.01", "title": "Нетаняху е долен лъжец, нападна Иран"}
{"url": "https://news.bg/world/ochakvayte-politichesko-tsunami-ako-ne-stana-premier-na-armeniya-predupredi-pashinyan.html", "text": "Лидерът на протестите в Армения Никол Пашинян предупреди депутатите, че в страната ще възникнат големи безредици, ако не бъде избран за премиер по време на запланувания днес парламентарен вот.\"\", каза Пашинян по време на специално заседание на парламента.Той предупреди за \"истинско политическо цунами\", ако не бъде избран за министър-председател.Хиляди арменци се събраха в столицата Ереван преди гласуването.Пашинян, лидерът на протестното движение, което свали Серж Саркисян от премиерския пост през миналата седмица, е единственият кандидат за министър-председател. Той твърди, че е единственият, който може да се справи с корупцията, бедността и непотизма в страната.Но той се нуждае от подкрепата на управляващата Републиканска партия, която има мнозинство в парламента, за да бъде избран на гласуване в законодателния орган.Пашинян е номиниран от коалиция \"Елк\" (\"Изход\").Източник, запознат с преговорите между Пашинян и Републиканската партия, каза пред АФП, че те са сключили споразумение преди няколко дни, управляващата партия се е съгласила да го подкрепи.Но изглежда, че споразумението вече не е в сила, което означава, че на опозиционера му липсват няколко гласа.\"\", каза Пашинян във видеопослание в ранните часове на днешния ден, призовавайки стотици хиляди да излязат на улицата.", "date": "2018.05.01", "title": "Очаквайте политическо цунами, ако не стана премиер на Армения, предупреди Пашинян"}
{"url": "https://news.bg/bulgaria/vremenniyat-kmet-na-rayon-mladost-podade-ostavka.html", "text": "Владимир Клисуров - временно изпълняващият длъжността кмет на столичния район \"Младост\" подаде оставка. В социалната мрежа Фейсбук той публикува пост, в които обясни, че вече е информирал столичния кмет Йорданка Фандъкова за решението си.Клисуров подава оставка дни след като Столичният общински съвет реши той да поеме поста на Десислава Иванчева.\"В тази политическа игра аз не желая да съм пионката, която като член на \"Зелен Младост\" да пусне строежите, които г-жа Иванчева успя да стопира\", пише Клисуров в поста си.Клисуров иформира още, че възнамерява да подаде документи до Столичен общински съвет с предложение за провеждане на референдум срещу презастрояването. ", "date": "2018.05.01", "title": "Временният кмет на район \"Младост\" подаде оставка"}
{"url": "https://news.bg/world/robart-malar-vrachi-na-tramp-spisak-s-poveche-ot-40-vaprosa-za-ruskata-saga.html", "text": "Специалният прокурор на САЩ Робърт Мълър е дал списък с повече от 40 въпроса на адвокати на президента Доналд Тръмп като част разследването дали Русия се е намесила на президентските избори през 2016 г. и дали американският лидер е възпрепятствал правосъдието.Информацията съобщава вестник \"Ню Йорк таймс\", цитиран от АП., които варират от мотивите на Тръмп да уволни директора на ФБР Джеймс Коми преди година до контактите на кампанията на американския лидер с руснаците.Въпреки че екипът на Мълър е подчертал пред адвокатите на Доналд Тръмп, че президентът не е мишена, разследващите са заинтересовани да разберат дали действията на държавния глава представляват възпрепятстване на правосъдието и искат да го разпитат за няколко епизода от управлението му. Адвокатите искат да се разреши разследването възможно най-скоро, но няма споразумение как да се постигне.Много от въпросите са около казуса дали е възпрепятствано правосъдието, включително реакцията на Тръмп относно решението на главния прокурор Джеф Сешънс да не участва в разследването на Русия, което вбеси американския президент.Въпросите също засягат казуса за руската намеса и дали кампанията на Тръмп е координирала действия с Кремъл по някакъв начин. Мълър пита държавния глава дали е бил наясно, че служители в предизборния му щаб, включително Пол Манафорт, са били в контакт с Москва.Мълър повдигна няколко обвинения срещу Манафорт, бившият шеф на предизборната кампания на Тръмп, но нито едно от тях не е свързано с руската намеса.", "date": "2018.05.01", "title": "Робърт Мълър връчи на Тръмп списък с повече от 40 въпроса за руската сага"}
{"url": "https://news.bg/crime/proveryavat-firma-izostavila-turisti-v-avtobus-na-am-struma.html", "text": "Министерство на туризма проверява фирма изоставила туристи в автобус на автомагистрала \"Струма\". Проверката на ведомството е по подаден от гражданите сигнал до медиите.Министерство на туризма започна проверка на туристическата агенция \"Глобал тур\".За фирмата бе съобщено, че изоставила 38 туристи за няколко часа през нощта в автобус на магистрала \"Струма\".Проверката на ведомството сочи, че фирмата е регистрирана в Националния туристически регистър и има валидна застраховка до 6 юли 2018 г.Туристическата група посетила Гърция, но по пътя на връщане автобусът внезапно спрял след разклона за Дупница останал на място без светлини, информират от туристи.Причината за спирането, която им била обяснена, е че горивото на автомобила е свършило.Пътниците звъннали на тел. 112 и от спешния телефон били посъветвани да обезопасят мястото със светлоотразителен триъгълник, но не го открили.Автобусът е на фирмата превозвач \"Еделвайс 0707\".От Министерство на туризма припомнят, че при проблеми туристите могат да подават сигнали на горещия телефон на ведомството - 02 90 46 895.", "date": "2018.05.01", "title": "Проверяват фирма, изоставила туристи в автобус на АМ \"Струма\""}
{"url": "https://news.bg/world/s-reshenieto-za-mitata-sasht-udalzhiha-pazarnata-nesigurnost-obyavi-es.html", "text": "Европейският съюз обвини САЩ, че удължават \"пазарната несигурност\" с решението за отсрочка на митата за стомана и алуминий, съобщава АФП.САЩ взеха решение да отложат въвеждането на новите мита върху вноса на стомана и алуминий от ЕС, Канада и Мексико до 1 юни. През месец март Тръмп постанови вносът на изделия от стомана да се облага с мито от 25%, а от алуминий - с 10%. Митата трябваше да влязат в сила за посочените държави във вторник.Но след опасенията, че може да започне търговска война, американският лидер обяви, че удължава отсрочката с 30 дни.Европейската комисия и Германия призовават Вашингтон да не налага мита на ЕС.\"Решението на САЩ удължава пазарната несигурност, която вече засегна бизнес решения\", обяви Европейската комисия в съобщение. Брюксел е склонен да продължи диалога, но предупреди: \"Ние няма да преговаряме под заплаха\".\"\", допълва се в съобщението.През миналата година ЕС е изнесъл за американския пазар стомана и алуминий за 7,7 милиарда долара.Говорител на германското правителство в Берлин заяви, че Германия си е \"взела бележка\" за решението на Тръмп, но подчерта, че все още чака за постоянно изключване от тарифите.Брюксел е подготвил списък с американски стоки, които ще бъдат обложени с мита, ако САЩ наложат тарифите, но за момента преговорите продължават.Великобритания приветства \"положителното\" решение на САЩ, но се обяви против допълнителни протекционистки мерки на Вашингтон.", "date": "2018.05.01", "title": "С решението за митата САЩ удължиха пазарната несигурност, обяви ЕС"}
{"url": "https://news.bg/crime/katastrofa-mezhdu-dva-tira-rani-shofyor-na-patya-ruse-byala.html", "text": "Шофьор на тир пострада при катастрофа на пътя Русе - Бяла, съобщи bTV. Два тира са се сблъскали на пътя.Пострадалият мъж е откаран за преглед и настанен в болница в Русе.Движението в района беше затруднено заради произшествието.Двата тира са се блъснали тази сутрин близо до изхода от село Волово, в участък със завои.Турски камион удря странично в ремаркето български тир. Българският тежкотоварен автомобил е превозвал санитарен фаянс и е пътувал към Петрич.Има предположения, че шофьорът на турския камион е заспал зад волана. Властите информират, че е имало опасност камионът да се запали. Ситуацията обаче била овладяна на място.Турският шофьор е получил гръдна травма при катастрофата.Полицията изяснява причините за инцидента.", "date": "2018.05.01", "title": "Катастрофа между два тира рани шофьор на пътя Русе - Бяла"}
{"url": "https://news.bg/world/balgarka-e-sred-zaginalite-alpinisti-v-shveytsariya.html", "text": "Български гражданин е сред загиналите алпинисти в швейцарските Алпи, съобщи местната полиция, цитирана от \"Ройтерс\".Загиналата българка е на 52 г.Припомняме, вчера властите обявиха, че четирима души са загинали в швейцарските Алпи и други петима са в тежко състояние, след като лошо метеорологично време ги принуди да прекарат нощта на открито в района на Pigne d'Arolla.Но днес полицията информира, че броят на загиналите е достигнал шест. Три жени остават под лекарско наблюдение, тъй като са в тежко състояние.Спасители са открили общо 14 души да бедстват в Алпите, докато са се опитвали да се придвижат със ски от Шамони във Франция до Цермат в Швейцария.В съобщение на полицията се отбелязва, че сред загиналите са италианска двойка, италиански водач, 59-годишен, който е паднал от пропаст, както и българка, която днес е починала в болницата.Три жени остават в болница - швейцарка, французойка и италианка. Едната от пострадалите е с опасност за живота.Други петима са с измръзване, включително трима французи, германка и италианец.В друго съобщение полицията в кантона Берн обяви, че са открити телата на двама алпинисти в Алпите. Те са на възраст 21 и 22 г.", "date": "2018.05.01", "title": "Българка е сред загиналите алпинисти в Швейцария"}
{"url": "https://news.bg/health/patsientski-organizatsii-s-vot-na-nedoverie-kam-shefa-na-nzok.html", "text": "Пациентски организации \"Заедно с теб\" заявиха Вот на недоверие към управителя на НЗОК проф. Камен Плочев и към зам.-министъра на здравеопазването Жени Начева. Вотът на недоверие е провокиран от необходимостта от доплащането на животоспасяващи медицински изделия.Според пациентската организация проф. Плочев и зам.-мин. Начева бягат от отговорност за доплащане на медицински изделия. Всичко това провокирало напрежение у пациентите и искане за организиране на протести, вместо те да се грижат за здравето си.\"Заедно с теб\" изтъква, че винаги са били готови за диалог.\"Служителите на НЗОК са цинични към пациентите, внушавайки им, че и без този казус умират (миналата година от 105 оперирани пациенти, 7 били починали) и влизат в излишни обяснения по етапите по ценообразуването, които са дълги, като допълват, че в две страни от ЕС - Словакия и Франция има други медицински изделия, които се плащат по-ниско отколкото от нашата НЗОК\", пише в официалното становище на организацията.Техните искания са да има регулация в цените и да се изразходват по-малко и разумно публични средства, но не с цената на човешки живот. ", "date": "2018.05.01", "title": "Пациентски организации с вот на недоверие към шефа на НЗОК"}
{"url": "https://news.bg/politics/karakachanov-kani-ninova-na-bira-da-se-razberat-kato-balgari.html", "text": "Лидерът на ВМРО кани Корнелия Нинова на бира да се разберат като българи.Той коментира днешните критики на столетницата. Военният министър поздрави социалистите, които са избрали днес вместо на чаша бира да са на жълтите павета.Хубаво е да протестираш, но не и да рушиш държавността, захапа той червените. Да спрем с типично байганьовските си поведения, апелира Каракачанов. Има много проблеми, които трябва да се решават, по думите му. Опитваме се да правим нещо, сподели той и е засегнат от думите на левицата, че държавата едва ли не се управлява от \"някакви изроди\". Военният министър кани Корнелия Нинова на бира да седнат и да си поговорят като българи.", "date": "2018.05.01", "title": "Каракачанов кани Нинова на бира да се разберат като българи"}
{"url": "https://news.bg/world/desetki-zadarzhani-na-protesti-na-denya-na-truda-v-istanbul.html", "text": "Полицията в Истанбул е задържала 50 души и е затегнала мерките за сигурност в града заради напрежение на Деня на труда, информира АФП.Традиционно на празника има сблъсъци между полицията и протестиращи, но през последните години властите не оставят нищо на случайността, вземайки допълнителни мерки, включително забрана за достъп до ключови зони за протести.Централният площад \"Таксим\" е изцяло блокиран от полицията. Властите също забраниха достъпа до основната търговска улица в града - булевард \"Истиклял\", който в миналото беше използван за протестни маршове.Според разпространявана информация почти всички магазини по улицата са затворени и търговците ще трябва да изчакат до вечерта, когато булевардът ще бъде отворен.Протестиращи пренебрегнаха забраната за демонстрации на \"Таксим\", насочвайки се към площада, където бяха извършени арести. Фотограф на АФП съобщава, че задържаните от полицията са били проснати на земята.Анадолската агенция информира, че полицията е арестувала 52-ма души. Те са откарани за разпит с автобуси.Междувременно хиляди хора участват на официално организирани събития за 1 май в Истанбул. Подобни събития се провеждат и в други части на страната, включително Анкара и Измир.Според Анадолската агенция повече от 26 000 полицаи са мобилизирани в Истанбул, включително три хеликоптера, 85 водни оръдия и 67 бронирани автомобили.", "date": "2018.05.01", "title": "Десетки задържани на протести на Деня на труда в Истанбул"}
{"url": "https://news.bg/world/dnes-levite-dvizheniya-chestvat-denya-na-truda.html", "text": "Днес е Международният ден на труда, който се чества предимно от левите движения и партии в някои страни.Историята на празника се свързва с работническото движение през 19 век и работническите протести за зачитане на социалните права.Началото е поставено на 1 май 1886 г. в САЩ, когато профсъюзите провеждат мащабна национална стачка, в която вземат участие над 300 000 работници с искане за въвеждане на официален 8-часов работен ден. След тридневни протести в Чикаго полицията и частните охранители разпръсват протестиращите, раняват около 200 души и убиват поне четирима души.На 4 май по време на последвалия протест срещу полицейското насилие сред полицията е хвърлена бомба, при която загива полицай, шестима други са ранени.През 1889 г. учредителният конгрес на Втория интернационал, проведен в Париж, призовава за международни демонстрации в знак на солидарност към протестите в Чикаго. През 1904 г. Международната конференция на социалистите в Амстердам призовава \"всички социалдемократически партии и профсъюзи от всички страни да демонстрират енергично на Първи май за официалното признаване на 8-часовия работен ден, за световен мир\". Тъй като най-ефективният начин за демонстрации е стачката, конгресът решава, че е \"задължително за всички пролетарски организации от всички страни да спрат да работят на 1 май, навсякъде, където е възможно без негативни последици за работниците\". ()Впоследствие в страните от бившия социалистически блок празникът е натоварен с пропагандни послания и е използван за противопоставяне на западния модел на развитие.У нас след 1944 г. той се чества ежегодно, като работниците са принуждавани да маршируват на официални манифестации по площадите.След падането на тоталитарния режим Първи май продължава да е официален празник и неработен ден, но държавата не се ангажира с него и не организира масови прояви. Той се чества основно от социалисти и комунисти.", "date": "2018.05.01", "title": "Днес левите движения честват Деня на труда"}
{"url": "https://news.bg/weather/predimno-slanchevo-na-otdelni-mesta-dazhdove-i-gramotevitsi.html", "text": "И днес времето ще бъде предимно слънчево, температурите остават по-високи от обичайните за сезона, само на отделни места са възможни превалявания.Над източните райони в сутрешните часове ще се образува мъгла или ниска облачност, като до обяд ще се проясни.В следобедните часове ще се развие купеста облачност, която ще бъде по-значителна над планинските райони на Западна България. На отделни места може да се очакват краткотрайни валежи с гръмотевици.Вятърът ще бъде слаб до умерен, ориентиран от изток-североизток.Температурите в източните райони ще са по-ниски. Като цяло в страната максималните температури ще достигат 25-30 градуса, по Черноморието 20-21.Минималните температури са между 7 и 13 градуса.", "date": "2018.05.01", "title": "Предимно слънчево, на отделни места – дъждове и гръмотевици"}
{"url": "https://news.bg/press/borisov-se-yadosa-na-dvoyniya-standart-pri-hranite-komisar-yurova-obyasni-istanbulskata-konventsiya-komisiyata-po-hazarta-ne-vidya-narushenie.html", "text": "Двойният стандарт при храните е основна тема за вестниците във вторник.\"Кой умник каза, че бебето обича по-малко мляко или, че обича палмово масло. Кой умник? И постави 100 милиона души да се чувстват като аборигени. Сигурно аборигените живеят по-добре от нас. Това каза министър-председателят Бойко Борисов по време на международен форум на високо равнище, посветен на двойния стандарт при храните в ЕС на тема \"Двойни стандарти при храните в ЕС: къде сме и как да решим проблема на Европейско ниво\", който се провежда в рамките на Българското председателство на Съвета на ЕС. \"Бих се срамувал много, ако бях на мястото на тези вериги и производители. Страшно обидно звучи. Всички, които ме познават знаят, че съм един от най-големите защитници на европейската перспектива. Не ми е минавало през ума, че е възможно такива големи авторитетни компании да си позволят да правят подобно нещо. Отнасяли сме се с голямо уважение, помагали сме си за навлизането на веригите в България, за свободния пазар. Не ви ли се струва безобразно? Кой умник в Европа изследва едно бебе за вкуса му и че обича палмово масло? Постави 100 млн. души да се чувстват като аборигени. Сигурно вече аборигените се чувстват доста по-добре. Нацията вече е болна\", заяви Борисов...\" - в. \"Стандарт\".\"Всички, които ме познават знаят, че съм един от най-големите защитници на европейската перспектива. Не ми е минавало през ума, че е възможно такива големи авторитетни компании да си позволят да правят подобно нещо. Отнасяли сме се с голямо уважение, помагали сме си за навлизането на веригите в България, за свободния пазар. Не ви ли се струва безобразно? Кой умник в Европа изследва едно бебе за вкуса му и че обича палмово масло? Постави 100 млн. души да се чувстват като аборигени. Сигурно вече аборигените се чувстват доста по-добре. Едно време в казармата пишеше: \"Службата е тежка, но за сметка на това продължителна\". Сега можем да сложим - \"Храните са вредни, но за сметка на това по-скъпи\", заяви Борисов... Премиерът подчерта, че преди години се отделяли по 1 млрд. за здравеопазване, сега бюджетът е близо 5 млрд. лв. Въпреки това обаче нацията е болна и хората умират, защото консумират некачествена храна. \"Да даваш на бебетата по-лоша храна? Дали е нормално да търсиш като през комунизма връзки да си направиш от истинския ЕС храни за децата. Както Вера (Вера Йоурова, европейски комисар по въпросите на правосъдието, потребителите и равнопоставеността между половете) каза, че е баба, така и аз съм дядо. Не очаквах, че до там могат да са се развили нещата във времето\", каза още Борисов...\" - в. \"Сега\".\"Щастлива съм, че България днес е център на дискусията за двойните стандарти в храните. Изумена съм от въпросите на премиера Борисов: кой умник казва,че българското бебе харесва палмово масло и защо се държат така големите търговски вериги в България. Кой мислите, че е умникът, господин премиер? Ами Вие. Проверете колко пъти ГЕРБ гласуваха против закона за търговските вериги от 2012 г. досега. С него видите ли сме гонели чуждите инвеститори. А ние просто искахме да не увреждат здравето на българския народ с некачествени храни и да не убиват българското производство\". Това написа във фейсбук председателят на НС на БСП Корнелия Нинова по повод думите на премиера. Тя призова премиера да провери дали президентът Плевнелиев не е наложил вето. \"Наложи. Заради лобизъм в полза на големите. А кой нарочи БСП за антиевропейска партия, защото произнесох изречението: българският народ не е втора ръка в Европа, за да ни продавате втора ръка храна...\" - в. \"24 часа\".\"...Тук става въпрос и за перилните препарати, и за козметиката, за много неща, каза още Борисов, като все пак уточни, че мерцедесите са мерцедеси и в София, и в Германия, а медицинската техника, която купуваме, е най-скъпата и най-хубавата в Европа, но \"като човека го храниш и напитките са вредни, каквото и да влагаме в здравеопазването, ефектът ще е никакъв\". Единството на ЕС значи един стандарт. Ние не сме виновни, че сме по-изостанали. Когато са седнали Сталин, Рузвелт и Чърчил и са разпределили света, ние сме от тази страна на бариерата, но не сме виновни, а сега бързаме и искаме да наваксаме, допълни Борисов, като подчерта, че темата ще продължи да стои, докато не бъде решена...\" - в. \"Дневник\".Скандалът с рекламата на хазарт отново е сред актуалните теми.\"Рекламният клип на \"Национална лотария\" с момичетата от националния отбор по художествена гимнастика донесе глоба на организатора на играта \"Ню геймс\" и двете медии, които са излъчили рекламата - Би Ти Ви и Нова телевизия. Тя е заради нарушение на Закона за хазарта в частта пряка реклама на хазарт, включително на игри, насочени към непълнолетни, информира Комисията по хазарта в отговор на запитване на \"Капитал\". Срещу клипа с националния отбор по художествена гимнастика и техния треньор граждани и Националната мрежа за децата подадоха жалби до Националния съвет по саморегулация (НСС). Аргументът им беше че рекламата, която промотираше нов билет от лотарията с формата на шоколад и печалби до 500 хил. лв., създава риск от насърчаване на деца и млади хора към хазартни игри като използва лицата на спортистките. Наложените имуществени санкции на \"Ню геймс\", в която участие има Васил Божков, и двете телевизии заради клипа с гимнастичките са в максимален размер, тоест 5 хил. лв. за организатора на лотарийната игра и по 30 хил. лв. за двете медии. Комисията уточнява, че не е открила нарушения при започналата проверка на трите национални телевизии и на организаторите на лотарии заради излъчвани реклами на хазартна дейност. Заключението идва на фона на поредица телевизионни репортажи, показващи хора, спечелили от игри на късмета...\" - в. \"Дневник\".\"Държавната комисия по хазарта (ДКХ) не вижда проблем в бума на рекламите на игри на щастието, които заливат тв ефира и които донесоха на хазартната индустрия двойно по-големи приходи за период от само няколко години. Това става ясно от отговори на комисията до в. \"Сега\" във връзка с проверка на трите най-големи телевизии в страната - Нова телевизия, bTV и БНТ, за излъчени клипове на фирми, които се занимават с организация на хазартни лотарии, томболи, игри с талончета и т.н. Единственото нарушение на Закона за хазарта, което комисията е установила за период повече от година, е на рекламата \"Шоколад\", в която участваха шефът на федерацията по художествена гимнастика Илияна Раева и състезателките от бившия ансамбъл. Около видеото \"Шоколадът само го миришем\" на \"Национална лотария\" избухна скандал през февруари, след като \"Национална мрежа за децата\" сезира осем институции, че клипът, в който участват любими на подрастващите лица от спорта, насърчава деца и млади хора към участие в хазартни игри, \"което е грубо нарушение на законовите и етичните норми\". От ДКХ съобщиха, че на компанията \"Ню Геймс\", която е един от собствениците на \"Националната лотария\", както и на Нова телевизия и на bTV, които излъчваха клипа, ще бъде наложена максимално разрешената по закон глоба от по 30 000 лв. Неспособността на ДКХ да открие други нарушения на закона, в който на теория пряката реклама на игри на щастието е абсолютно забранена, а е разрешено само обявяването на търговските марки и резултатите от тиражите, има своето обяснение. Комисията има интерес хазартният бизнес да процъфтява, което зависи и от телевизионните реклами, тъй като това означава повече лицензионни такси от участниците в него. Неотдавна Центърът за изследване на демокрацията съобщи, че за 2017 г. \"Ню геймс\" АД и \"Национална лотария\" АД, които са собственост на бизнесмена Васил Божков, са обявили оборот от 88.5 млн. евро и 15.3 млн. евро, а общият оборот от най-големите хазартни компании на бизнесмена е достигнал 296 млн. евро. След данъчното облагане печалбата на неговите фирми е около 76 млн. евро. Общо за целия бранш приходите от хазартни игри през м.г. са достигнали над 3 млрд. лв., като след всички данъчни облечения, които индустрията получава, платените данъци за 2016 г. са само 177 млн. лв. Най-голяма печалба е регистрирана от игрите с търкане на билетчета. В същото време българските народни представители коментират боязливо заявките за законови ограничения на рекламата на хазарт, които направи вицепремиерът Валери Симеонов...\" - в. \"Сега\".Домашното насилие и казусът с Истанбулската конвенция също са във фокуса на всекидневниците.\"Истанбулската конвенция не предлага някакви рискови мерки за обществото и ще бъде добре, ако бъде ратифицирана, коментира европейският комисар по правосъдие, потребители и равнопоставеност между половете Вера Йоурова по време на дискусията по \"Насилието над жените: отговорът на ЕС\" в Дома на Европа в София, предава БТА. Според нея конвенцията е много практически ориентирана, насочена срещу насилието. Тя реагира срещу определението джендър идеология и заяви, че целта на конвенцията е да елиминира насилието срещу по-слабите в обществото - жените и децата. Прочетете добър превод на конвенцията, няма трети пол, няма бракове между един и същи пол в конвенцията, няма смяна на правовия ред, текстът е достатъчно ясен, заяви тя. Според нея част от проблема е лингвистичен. Трябва да съчетаем различни мерки как да намалим насилието, как да помогнем на жените и на децата, коментира еврокомисарят. За мъжете е важно да си представят следното - какво ще стане, ако това насилие е упражнено срещу техните дъщери, никой не желае дъщеря му да бъде обект на насилие, допълни тя. Йоурова подчерта необходимостта от по-ясна комуникация и по-ясно обясняване на политиките на Европа на гражданите на Европа. Не оказваме натиск, а се опитваме да убедим държавите да приемат конвенцията, защото вярвам, че тя може да промени нещата, свързани с насилието, посочи тя. По повод твърдения, че конвенцията застрашава семейните традиции, Йоурова заяви, че тя винаги е била твърдо за спазването на традициите. Традициите в семейството не могат да се защитават, когато в тях има насилие, можем да защитим традиционното семейство, в което хората живеят в мир, това е моето послание, заяви еврокомисарят. Става дума за равенство, искаме справедлива конкуренция с мъжете, не искаме привилегии, посочи тя. На въпрос от залата как ще бъдат защитени мъжете, тъй като понякога се злоупотребява с темата, например при бракоразводни дела, Йоурова отбеляза, че например подслоните за жертви на домашно насилие могат да се ползват и от мъже. Нещата не са черно-бели, ние всички сме равни пред закона, отбеляза тя. Еврокомисарят коментира, че по темата за насилието трябва да се говори и посочи, че една от всеки три жени в Европа е била жертва на някаква форма на насилие. Йоурова отбеляза, че насилието срещу жените е тясно свързано с икономическото положение, защото например бедни жени не могат да си позволят да напуснат мъжа насилник. Еврокомисарят даде като пример също, че само 15 -20 процента от изнасилванията се съобщават, защото жертвите се чувстват виновни, вместо извършителите.\" - в. \"24 часа\".\"Със заповед днес главният прокурор Сотир Цацаров утвърди указание за работа на Прокуратурата на Република България по преписки и досъдебни производства, образувани за осъществено домашно насилие и за закана с убийство. Целта на указанието е да бъде създаден унифициран механизъм за своевременна реакция на прокурорските органи в такива случаи, както и да се защитят ефективно правата на пострадалите лица. Указанието въвежда задължителни единни процедури при подаване на сигнали /жалби/ за домашно насилие, за закана с убийство и за нарушена заповед за защита от домашно насилие. Предвижда се незабавно започване на действия от страна на дежурните прокурори веднага след приемането на сигнала. При лично явяване на пострадалия в районната прокуратура задължително му се снемат писмени обяснения от дежурен прокурор, като му се предоставя и възможност да попълни формуляр, съдържащ и информация за неговите права. Предвидено е, че когато прокурорът установи данни за непосредствена опасност за живота и здравето на пострадалото лице, той незабавно уведомява съответното полицейско управление за предприемане на мерки съобразно ЗМВР и ЗЗДН. Въвежда се задължително установяване на определени обстоятелства още в началото на проверката, сред които дали деецът се води на отчет в психиатрично заведение, дали притежава оръжие, дали са постъпвали други сигнали срещу него, дали на мястото на произшествието е присъствало дете и др. Указанието съдържа и конкретни разпоредби относно своевременното разследване при досъдебно производство и необходимостта от мерки за защита на пострадалия по реда на НПК. Предвидено е задължение за незабавно уведомяване и взаимодействие със съответната териториална Дирекция \"Социално подпомагане\" при данни за осъществено домашно насилие над дете или в присъствието на дете, както и на лице с увреждания...\" - в. \"Стандарт\".Вестниците съобщават също, че е отказана регистрация на движението на Божидар Димитров.\"Агенция по вписванията е отказала да регистрира движението на Божидар Димитров \"Български надпартиен съюз Кан Кубрат\". Това заяви историкът пред \"Фокус\". Той беше избран за председател на движението в началото на март, като даде заявка, че ще се бори за президентска република. По думите на Димитров, който е бивш директор на Националния исторически музей, искането за регистрация не е било за партия, а за \"най-обикновена неправителствена организация, независимо от това, че тя ще се занимава с решаване и на политически проблеми\". Той посочи и какви са мотивите на Агенцията по вписванията, за да постанови отказа... Той подчерта, че решението за отказ от регистрация ще бъде обжалвано в 7-дневен срок пред Софийския градски съд, както изисква законът. \"Съзнателно ни тласкат, дявол да го вземе, към нещо, което се нарича политическа партия, избори и т.н.\", завърши историкът.\" - в. \"Дневник\".\"Основната ни цел беше да сменим формата на управление на България от парламентарна на президентска република, смятайки нея за по-добра по ред показатели... Най-неочаквано получихме отказ. Аргументите за това са от няколко изречения, за които, честна дума, се чудех дали да се смея, или да плача. Аргументите са, че ние желаем да променим конституционния ред в България, а това е незаконно и едва ли не ще извършим държавен преврат или държавна измяна\", подчерта историкът... \"Очевидно сме уплашили част от сегашния политически елит, който знае, че няма да има място в това, което сме предвидили като втора точка - съставени от президента \"професорски правителства\"...\" - в. \"Труд\".", "date": "2018.05.01", "title": "Борисов се ядоса на двойния стандарт при храните, комисар Юрова обясни Истанбулската конвенция, комисията по хазарта не видя нарушение…"}
{"url": "https://news.bg/int-politics/vazelat-s-imeto-na-makedoniya-spor-mezhdu-sebepodobni.html", "text": "На срещата на правителствените ръководители от страните на Западните Балкани в Скопие миналата седмица присъства и председателят на Съвета на Европа Доналд Туск. В контекста на обтегнатите отношения с Русия, страните от бивша Югославия стават все по-интересни за Брюксел. Става дума за приобщаването на тези страни към Запада и за стабилността на региона. Спомените за Студената война се смесват със силната обвързаност на Балканите с втората голяма трудна тема за ЕС - Турция.Доналд Туск похвали страната-домакин Македония за това, че след избора на новия премиер Зоран Заев полага усилия за решаване на дълготрайния конфликт с южната си съседка Гърция. За Скопие залогът е голям - страната се надява на членство в ЕС и НАТО, което може да даде така желания тласък на икономическия растеж. Но полза от това може да има и ЕС, който иска да спечели на своя страна бившите социалистически страни от региона, ухажвани силно и от Москва. Гърция пък блокира членството на Македония в ЕС и НАТО заради .Повече прилики отколкото различияГръцкият професор по антропология Йоанис Манос казва, че много гърци възприемат сюжета с името като присвояване на гръцката култура и история от македонските националисти, имащи териториални претенции към днешна Гърция. Според него спорът в медиите почива преди всичко на идеологическа основа и не се обръща никакво внимание на нещата, които свързват двата народа в културно и историческо отношение. И точно в тези прилики се крие огромен потенциал за разрешаването на конфликта.\"Нашият опит показва, че много повече неща ни свързват, отколкото ни разделят. И ако ние се фокусираме върху приликите, можем по-лесно да преодолеем проблемите, пречещи на \", казва антропологът.Македонците искат стабилностИзглежда обаче, че малцина се интересуват от това. И Йоанис Манос не вярва, че спорът за името може да бъде разрешен до края на годината. Има твърде много препятствия и пред двете страни, които затрудняват намирането на приемлив компромис. Последните анкети потвърждават това: 63 процента от македонците искат скорошно решаване на спора, а 61 процента от гърците отхвърлят категорично използването на името \"Македония\".\"Те нямат никакво право да се наричат с това име или да използват производни, като например Нова или Северна Македония\", възмущава се един 27-годишен фризьор от Солун. \"Все ми е едно дали трябва да променяме името си или не\", казва пък един 42-годишен шофьор на такси от Скопие. Много по-важно за него е бъдещото членство на страната в ЕС да подобри положението на трудовия пазар, и семейството му да има бъдеще.Проблемът е политическиПрофесорът по антропология в скопския университет Люпчо Ристески смята, че са политически препятствията пред сближаването - не само между гърците и македонците, но и между всички балкански страни. Антропологията е трън в очите на политиците, казва той: \"Нашата наука не случайно бива маргинализирана в балканските общества. Дори по държавната македонска телевизия отправиха съвет към младите да не следват антропология. Ние изследваме възникването на идентичностите и сме особено критични, когато правителствата използват този процес на развитие за своя полза\", казва той.Затова не е чудно, че антропологичните познания за културните прилики между двете страни почти не намират място в дебата. А именно тези общи неща могат да внесат раздвижване в зациклилия спор за името.", "date": "2018.05.01", "title": "Възелът с името на Македония – спор между себеподобни"}
{"url": "https://news.bg/int-politics/tramp-predlaga-sreshtata-s-kim-da-bade-na-granitsata-mezhdu-dvete-korei.html", "text": "Президентът на САЩ Доналд Тръмп предлага срещата му със севернокорейския лидер Ким Чен Ун да се проведе в демилитаризираната зона Пханмунджом на границата между двете Кореи, предадоха информационните агенции.Предложението беше огласено на пресконференция във Вашингтон.Преди това Тръмп намекна за такава възможност в профила си в Twitter под формата на въпрос, като уточни, че просто пита.Па-късно Тръмп коментира пред журналистите, че този избор на място за срещата е \"възхитителна идея\", защото при успех на преговорите, може да последва \"голям празник\" - на самото място, а не в \"трета страна\".Той уточни пред репортерите, че се разглежда и вариант срещата да се състои в Сингапур.Припомняме, на 27 април при срещата между лидерите на Северна и Южна Корея - Ким Чен Ун и Мун Дже Ин, беше постигнато съгласие за ядрено разоръжаване на Корейския полуостров и официална отмяна на състоянието на война, в което двете страни се намират от 50-те години на миналия век.", "date": "2018.05.01", "title": "Тръмп предлага срещата с Ким да бъде на границата между двете Кореи"}
{"url": "https://news.bg/int-politics/vashington-otlaga-vavezhdaneto-na-mitata-varhu-stomanata-i-aluminiya.html", "text": "САЩ отлагат въвеждането на новите мита върху стоманата и алуминия. Отсрочката важи за ЕС, Канада и Мексико предаде Дойче веле. Според обявения по-рано срок таксите трябваше да влязат в сила от днес.Припомняме, германският канцлер Ангела Меркел и френският президент Еманюел Макрон при разговорите си в САЩ с президента Доналд Тръмп настояха за Европейския съюз да бъде направено изключение при въвеждането на митническите такси. Двамата предложиха изделията от стомана и алуминий, внасяни от ЕС, да бъдат освободени от мита.През месец март Тръмп постанови вносът на изделия от стомана да се облага с мито от 25%, а от алуминий - с 10%. ", "date": "2018.05.01", "title": "Вашингтон отлага въвеждането на митата върху стоманата и алуминия"}
{"url": "https://news.bg/bulgaria/preklanyame-se-pred-geroite-na-aprilskoto-vastanie.html", "text": "България почита героите от Априлското въстание от 1876 г. - днес се навършват 142 години от героичната епопея, в която най-достойните синове и дъщери на народа ни проляха кръвта си в името на свободата.Традиционно център на честването ще бъде Панагюрище.В 10:30 часа започва общоградско литийно шествие, което ще пренесе светините на въстанието от Историческия музей до площад \"20 април\". Там ще бъде извършен ритуалът по издигането на националното знаме.В 11:00 часа в храма \"Св. Въведение Богородично\" ще бъде отслужена заупокойна панихида за загиналите български герои.По-късно жителите и гостите на Панагюрище ще могат да видят военно-историческата възстановка \"Мъжество и саможертва\".Кулминацията на честванията ще бъде тази вечер в 20:30 часа, когато ще се проведе национален митинг-заря. Официално слово ще произнесе председателят на Народното събрание Цвета Караянчева.Снощи годишнината беше отбелязана в Клисура, където се събраха стотици хора от цялата страна.Почетните роти на 61 Стрямска механизирана бригада бяха приети от председателя на Народното събрание Цвета Караянчева.\"Не случайно след Освобождението благодарна България 30 години събира дарения, за да може да издигне тук най-достойния паметник на саможертвата на клисурци и, разбира се, този паметник е читалище, защото читалището е символ на духа, просвещението, културата, и нашите деди са знаели, че точно такъв символ заслужава Клусира.\" - посочи Цвета Караянчева, която беше сред гостите на събитието .", "date": "2018.05.01", "title": "Прекланяме се пред героите на Априлското въстание"}
{"url": "https://news.bg/int-politics/peti-zhurnalist-na-bi-bi-si-e-ubit-v-afganistan.html", "text": "Пети журналист на Би Би Си загина в Афганистан за периода от началото на гражданската война през 90-те години досега.29-годишният Ахмад Шах е работил за афганистанската служба на Би Би Си от малко повече от година. Той е прострелян в източната част на арабската страна, в провинция Хост.Припомняме, при поредица от терористични актове вчера там загинаха около 40 души, сред които и журналисти. Първоначално се съобщаваше за 30 жертви.По думите на шефа на полицията в Хост - Абдул Ханан, репортерът е бил застрелян от мъж с неустановена самоличност. Води се разследване.\"Това е огромна загуба и аз изразявам дълбоките си съболезнования на приятелите и семейството на Ахмад Шах, на целия екип на афганистанската служба на Би Би Си. Правим всичко възможно, за да окажем подкрепа на семейството му.\" - заяви директорът на международната служба на Би Би Си Джейми Ангъс.Според местни жители, Шах се е придвижвал с велосипед, когато е бил прострелян. Той е бил приет в болница, където е починал от раните си.При нападението журналистът се е намирал в позната за него местност, която по принцип е смятана за безопасна, предаде Би Би Си.През миналата година организацията \"Репортери без граници\" определи Афганистан като третата най-опасна страна за журналистите. През 2017 г. там загинаха 9 служители на медиите.", "date": "2018.05.01", "title": "Пети журналист на Би Би Си е убит в Афганистан"}
{"url": "https://news.bg/crime/grazhdanski-natisk-tryabva-za-da-se-reshi-problemat-s-dvoyniya-standart-pri-hranite.html", "text": "Проблемът с двойните стандарти може да се реши с граждански натиск и обединение на всички институции у нас и в ЕС. Това заяви омбудсманът Мая Манолова в ефира на БНТ.Припомняме, еврокомисарят Вера Йоурова увери, че до края на годината ще бъде въведена забрана за двойния стандарт на храните, произвеждани за различните държави в ЕС.\"Многобройните изследвания, които се правят и в България, и в други европейски страни от различни институции, включително и омбудсмана, имахме собствено изследване, показват нещо, което българите много добре знаят. А именно - стоки с една и съща марка, под един и същи бранд в една и съща опаковка се продават с различни съставки и с различен вкус\", обясни Манолова. Тя намира това за недопустимо.По думите й в Европа, където свободното движение на граждани, стоки и капитали е базисна ценност, на практика се оказва, че хората си купуват едни и същи продукти с различно съдържание в зависимост от това дали са в собствената си страна или пътуват из съюза.Омбудсманът даде за пример как български майки поръчват от зад граница, от други европейски страни адаптирани млека, детски пюрета и бебешка козметика. Те предпочитат това, вместо да ги купят от кварталния магазин, където са с различно съдържание. Манолова намира подобна ситуация за абсурдна.", "date": "2018.05.01", "title": "Граждански натиск трябва, за да се реши проблемът с двойния стандарт при храните"}
{"url": "https://news.bg/society/bolnata-teodora-leti-za-balgariya-v-petak.html", "text": "Тежко болната българка Теодора Маджарова ще лети от Бразилия в петък, съобщи \"\". Прибирането на Теодора в България е възможно, след като турската болница \"Анадолу\" заедно с турските авиолинии е осигурила самолет и медицински екип. Така жената ще може да бъде транспортирана.Припомняме, Теодора замина за Бразилия, за да търси алтернативно лечение на онкозаболяването си.Приятел на семейството коментира, че не знае какво е предизвикало Теодора и Александър да търсят алтернативно лечение.\"Не знам каква е причината да потърсят подобна помощ. Теодора и Александър още от самото начало се опитваха да се справят сами с лечението. Аз също бях изненадан\", разказа Тихомир Тодоров и допълни, че е научил за случая от медиите. Семейството не коментирало много проблема. \"Явно състоянието ѝ се е влошило. Тя правеше химиотерапии, които не са дали резултат\", обясни Тодоров.", "date": "2018.05.01", "title": "Болната Теодора лети за България в петък"}
{"url": "https://news.bg/society/plamen-dimitrov-ne-poluchavame-tolkova-kolkoto-zarabotvame.html", "text": "В България не получаваме толкова, колкото изработваме, заяви президентът на КНСБ Пламен Димитров в ефира на Нова.\"Истинският проблем на пазара на труда у нас е, че не получаваме толкова, колкото заработваме\", отсече той. По думите му много притеснително е, че независимо, че средната заплата се е увеличила, голяма част от българи работят за по-ниско възнаграждение.Димитров изтъкна и сериозната разлика в доходите в различните сектори. Възнагражденията на заетите в отделни сектори могат драстично да се различават. Пламен Димитров се позова на проучването на КНСБ, според което работещите в IT индустрията, получават възнаграждения пет пъти по-високи от работещите в ресторантьорството.\"За някои има две пилета, а за други няма и зеле\", акцентира Димитров.Неговата хипотеза е, че ниските заплати в туризма най-вероятно се дължат на това, че много от заетите работят в сивия сектор.Негативната статистика се повишава, обясни Димитров. Расте броят на хората, които живеят под линията на бедността.Прогнозите на синдикалиста са, че до 2-3 години предстои да има съществен скок в заплатите. За София се очаквало средното възнаграждение да стане 1000 евро", "date": "2018.05.01", "title": "Пламен Димитров: Не получаваме толкова, колкото заработваме"}
{"url": "https://news.bg/world/sadyat-kovchezhnika-na-vatikana-za-seksualen-tormoz.html", "text": "Австралийският кардинал Джордж Пел, най-старшият служител от Ватикана, беше обвинен в сексуалeн тормоз, съобщи \"Индепендънт\". Кардиналът ще бъде съден в Австралия.76-годишният Пил е ковчежник на Ватикана и е приближен до Папа Франциск. Австралийският кардинал ще се изправи в съда като срещу него са повдигнати обвинения за сексуално малтретиране от преди десетилетия.Магистрат Белинда Уолингтън отхвърли около половината от обвиненията, които бяха изслушани по време на четириседмичното предварително изслушване в Мелбърн, но реши, че обвинението на прокуратурата е достатъчно силно, за да оправдае съдебен процес.76-годишният свещеник бе невъзмутим на изслушването днес в Мелбърн. На въпрос относно далис е намира виновен кардинал Пел категорично отговори, че е невинен.", "date": "2018.05.01", "title": "Съдят ковчежника на Ватикана за сексуален тормоз"}
{"url": "https://news.bg/politics/goranov-vazbuzhdal-patriotite-za-poveche-harchove.html", "text": "Качеството на управлението се мери през избори, а не през социологията \"Кънчо и Андрей\".Така коментира протеста на БСП министър Владислав Горанов. Финансовият министър е категоричен, че страната върви в правилната посока. Успяхме да убедим българските гражданите, че заслужаваме управлението, изтъкна финансист номер едно.Кабинетът не се притеснява от вокалните изпълнения на опозицията и атакува Нинова за лидерския проблем в опозицията. Иначе заради добрата фискална политика възбуждал патриотите за харчове в отбраната. Затова и не обръщал внимание на фалцетите на левицата.", "date": "2018.05.01", "title": "Горанов възбуждал патриотите за повече харчове"}
{"url": "https://news.bg/politics/donchev-razgromi-chervenite-dzhedai.html", "text": "Да няма разделение в обществото. За това призова вицепремиерът Томислав Дончев, който не искал да пада ниско с коментар на нивото на червените.Влизането в МС не става със засилване през Дондуков, захапа той. Оставката за нас никога не е била проблем, подчерта Дончев. Ако целта е за площадна демокрация, ние и за това имаме ресурс, посочи той.Вицепремиерът пое ангажимент към днес \"дефилиращите\" да се довършат всички транспортни коридори, за да се придвижват по-лесно за митинга на БСП. Томислав Дончев анализира и джедайската терминология на левицата. Трябвало да е ясно кои са тъмните и кои са светлите зони, както и кой е от светлата и тъмната страна.Припомняме, на конференцията присъстваха и министърът на отбраната Красимир Каракачанов и финансовият министър Владислав Горанов.Каракачанов отправи покана към соцлидера Корнелия Нинова да се разберат на по чаша бира като българи. Той призова социалистите да не се държат като байганьовци.Финансист номер едно пък изтъкна, че заради добрата фискална политика възбуждал патриотите за харчове в отбраната. Затова и не обръщал внимание на фалцетите на левицата.", "date": "2018.05.01", "title": "Дончев разгроми червените джедаи"}
{"url": "https://news.bg/world/netanyahu-ne-iskame-voyna-s-iran.html", "text": "Премиерът на Израел Бенямин Нетаняху обяви, че не се стремят към война с Иран, информира \"Ройтерс\".Запитан дали Израел е подготвен за война с Иран, Нетаняху заяви в интервю за СиЕнЕн: \"Никой не се стреми към подобно развитие. Иран е този, който променя правилата в региона\".Пред журналисти в Йерусалим министърът-председателят каза още, цитиран от \"Таймс оф Израел\", че Великобритания, Франция и Германия искат да проверят материала.\"Те са заинтересовани да видят какво сме открили\", поясни той.Вчера министър-председателят разкри, че \"Мосад\" се е сдобил с повече от 100 000 документа от склад в Техеран, които изглежда, че доказват секретна програма за придобиване на ядрено оръжие.Нетаняху поясни, че разузнавачи от Лондон, Париж и Берлин ще пристигнат в Йерусалим по-късно тази седмица, за да проверят материала.В понеделник вечерта Нетаняху разговаря с френския президент Еманюел Макрон, руския президент Владимир Путин и германския канцлер Ангела Меркел за откритията на \"Мосад\".Нетаняху разкри още, че е поканил руснаците, китайците и Международната агенция за атомна енергия (МААЕ) да разгледат документите.Междувременно високопоставен служител на израелското разузнаване каза, че Израел никога не се е сдобивал с толкова разузнавателна информация наведнъж, както е станало през февруари, когато агенти на \"Мосад\" са успели да проникнат в склад в южната част на Техеран и са отмъкнали половин тон документи за Израел.В същото време МААЕ отказа директен коментар за обвиненията на Нетаняху, че Ислямската република е нарушила ядрената сделка със световните сили, информира \"Ройтерс\".Говорител на агенцията заяви, че ще проверят информацията, но не е в практиката им публично да обсъждат такава информация.В доклад от декември 2015 г., малко преди да влезе в сила ядреното споразумение, МААЕ отбелязва, че в Иран преди 2003 г. са извършвани дейности за разработване на ядрени експлозиви. Тези действия са продължили и след 2003 г., макар и при по-малко координиран начин, но няма надеждна информация след 2009 г., че са работи по създаване на ядрени оръжия, се пояснява в доклада. Днес говорителят на МААЕ повтори откритията от 2015 г.Според анализатори и поддръжници на ядреното споразумение Нетаняху е представил известни подробности и не е доказал, че Иран не спазва сделката.\"\", обяви шефът за външната политика на ЕС Федерика Могерини.Иран заклейми разкритията и нарече Нетаняху \"долен лъжец\".", "date": "2018.05.01", "title": "Нетаняху: Не искаме война с Иран"}
{"url": "https://news.bg/politics/kupvame-nova-suhopatna-mashina-i-iztrebiteli.html", "text": "Военното ведомство внася предложенията за нова бронирана машина и изтребители.Това обяви министър Красимир Кракачанов на брифинг в МФ заедно с Владислав Горанов и Томислав Дончев. Проектът за авиацията е за минимум осем самолета. Ще продължим да поддържаме съществуващата авиационна техника, изтъкна министър Каракачанов. Най-вероятно другата седмица проектите влизат в дневния ред на кабинета.\"Грипен\" ще могат да участват в новата оферта. Иначе военният министър захапа лидера на опозицията, че казала, че е против увеличаване на средствата за отбрана. Ще питаме за втора и нова ръка самолети. Приоритет ни е нова машина, както обясни Красимир Каракачанов.Иначе стана ясно, че тук ще ремонтираме старите си бойни машини. Ще се използват всички възможности на родната военна индустрия. Въоръжението ще е родно, за да се влеят пари в българската икономика. Поддръжката ще се осъществява тук.Военните предпочитат нови играчки, посочи и финансовият министър Владислав Горанов.Съгласен е, че трябва да си купуваме нови играчки, но трябвало напълно да се изчерпа ресурсът на старата техника само заради лоялност към партньорите ни от НАТО.Той защити руската ни техника. Това пък предизвика усмивката на Каракачанов, който го приветства с думите: \"Добре дошъл в клуба. Сега и ти ще излезеш руски агент\". Въпрос на национална сигурност е оборудването да е родно, подчерта и вицепремиерът Томислав Дончев.", "date": "2018.05.01", "title": "Купваме нова сухопътна машина и изтребители"}
{"url": "https://news.bg/world/tramp-besen-sled-iztichaneto-na-vaprosite-na-malar-v-mediite.html", "text": "Президентът на САЩ Доналд Тръмп определи като \"безобразно\" изтичането на въпросите в публичното пространство.Вчера \"Ню Йорк таймс\" публикува повече от 40 въпроса, които специалният прокурор на САЩ Робърт Мълър е изпратил на държавния глава, за да го разпита във връзка с разследването на Русия за намеса на изборите през 2016 г. и дали е възпрепятствал правосъдието.Тръмп също изглежда, че потвърждава твърденията си, че бившият директор на ФБР Джеймс Коми незаконно е предал засекретените си меморандуми на медиите, което доведе до назначението на Мълър през 2017 г.\"\", написа Тръмп в \"Туитър\".", "date": "2018.05.01", "title": "Тръмп бесен след изтичането на въпросите на Мълър в медиите"}
{"url": "https://news.bg/world/vazdushni-udari-v-iztochna-siriya-ubiha-23-ma-tsivilni.html", "text": "При въздушни удари днес в Сирия са били убити най-малко 23-ма цивилни. Ударите са били извършени в провинция Хасака. Това твърдят сирийските държавни медии и група за наблюдение, свързана с опозицията. подкрепените от САЩ сили в региона обявиха, че са възобновили кампанията си срещу екстремистите.Сирийската обсерватория за човешки права, базирана във Великоритания заяви, че не е ясно дали ударите са били извършени от водената от САЩ коалиция или иракските военновъздушни сили. Според нея стачките са убили 10 деца, шест жени и седем възрастни хора. Държавната сирийска информационна агенция съобщи, че 25 цивилни бяха убити при въздушните удари на юг от град Шадади, обвинявайки коалицията, ръководена от САЩ.Това се случва в район, където подкрепяните от Кюрди и кюрдските сирийски демократични сили се борят с \"Ислямска държава\".В имейл до Асошиейтед прес коалицията, ръководена от САЩ, каза, че първоначалните данни показват, че няма коалиционни въздушни удари в района, в който се казва, че са се случили смъртоносните въздушни удари.Във вторник бе обявена заключителната фаза на мащабната операция срещу ДАЕШ в Източна Сирия.  ", "date": "2018.05.01", "title": "Въздушни удари в Източна Сирия убиха 23-ма цивилни "}
{"url": "https://news.bg/world/pashinyan-ne-e-izbran-za-premier.html", "text": "Армения все още няма избран премиер.Опозиционният лидер Никол Пашинян не получи необходимия брой гласове от депутатите при гласуването в парламента тази вечер. Подкрепиха го 45, вместо нужните 53-ма в 105-местния парламент. По-рано стана ясно, че управляващата Революционна партия няма да гласува за него, въпреки уговорките преди това. Пашинян заплаши управляващите с \"цунами\", ако не получи поста. Междувременно, протестите в страната продължават. Самият опозиционен лидер призова на митинг съмишлениците си да не спират с демонстрациите. Припомняме, че протестиращите свалиха от власт премиера и бивш президент Серж Саркисян, гневни от опитите му да се задържи в управлението. ", "date": "2018.05.01", "title": "Пашинян не е избран за премиер "}
{"url": "https://news.bg/world/do-dni-yasni-detaylite-okolo-sreshtata-tramp-kim.html", "text": "Очаква се скоро да бъдат оповестени детайли около срещата между американския президент Доналд Тръмп и севернокорейския лидер Ким Чен Ун. Това съобщи самият Тръмп, предадоха световните информационни агенции. По думите му, това ще се случи \"до дни\". Тръмп предложи по-рано срещата да се проведе в демилитаризираната зона Пханмунджом на границата между двете Кореи, предадоха информационните агенции.Предложението беше огласено на пресконференция във Вашингтон.Преди това Тръмп намекна за такава възможност в профила си в Twitter под формата на въпрос, като уточни, че просто пита.Той уточни пред репортерите, че се разглежда и вариант срещата да се състои в Сингапур.Припомняме, на 27 април при срещата между лидерите на Северна и Южна Корея - Ким Чен Ун и Мун Дже Ин, беше постигнато съгласие за ядрено разоръжаване на Корейския полуостров и официална отмяна на състоянието на война, в което двете страни се намират от 50-те години на миналия век.", "date": "2018.05.01", "title": "До дни ясни детайлите около срещата Тръмп-Ким "}
{"url": "https://news.bg/crime/izdirvat-obirdzhiite-na-kazinoto-v-stolitsata.html", "text": "Продължава издирването на извършилите въоръжения грабеж в столично казино в нощта срещу вторник, предаде bTV.Откраднати бяха повече от 30 000 лева. При обира бе пребит охранител, а персоналът на игралната зала - заплашен с пистолет.Разследващи подозират вътрешен човек, вероятно бивш служител.Преди няколко седмици е бил извършен още един въоръжен грабеж на казино в \"Люлин\". Проверява се дали има връзка между двата случая.", "date": "2018.05.01", "title": "Издирват обирджиите на казиното в столицата"}
