{"url": "https://news.bg/world/sauditska-arabiya-voenniyat-stsenariy-e-posledna-vazmozhnost.html", "text": "Саудитска Арабия за да защити територията си от Иран, като същевременно посочи, че военният сценарий е последна възможност за разрешаване на конфликта. Това заяви в интервю за британския телевизионен канал Sky News държавният министър на външните работи на Саудитска Арабия Адел ал Джубайр.\"Наша отговорност е да защитим нашата страна и да гарантираме, че нито на нея, нито на нашите хора ще бъдат нанесени на вреда. Така че ще направим всичко необходимо, за да предотвратим щетите\", каза той. Ал Джубайр бе запитан дали Рияд се подготвя за война и той отговори: \"Войната винаги е последната възможност\".След това министърът слезе с жестока критика към Техеран. \"Иран е агресивен през последните 40 години. Те унищожиха Ливан през шиитската \"Хизбула\", изпратиха въоръжени войски, за да унищожат Сирия, имат въоръжени войски в Ирак, в Йемен и \", твърди Ал Джубайр.Двете най-големи рафинерии на националната петролна компания Saudi Aramco (Saudi Aramco) - в Абкаик и Хураис) бяха нападнати в нощта на 14 септември. Хутитските бунтовници от движението \"Ансар Аллах Йемени\" поеха отговорност за нападението. В резултат на експлозии и пожари производството на най-големия износител на петрол в света падна с 5,7 милиона барела на ден от 9,8 милиона барела.В сряда официален представител на министерството на отбраната на Саудитска Република Турки ал-Малики представи фрагменти от дронове и крилати ракети на пресконференция в Рияд, потвърждавайки, според него, участието в атаките на Иран. По думите му в саботаж са използвани 18 безпилотни летателни апарата от типа Delta Wing с усъвършенствана система за позициониране и седем крилати ракети Ya Ali.", "date": "2019.09.21", "title": "Саудитска Арабия: Военният сценарий е последна възможност"}
{"url": "https://news.bg/politics/obshtinskite-savetnitsi-na-gerb-v-sos-obviniha-manolova-v-nekompetentnost.html", "text": "В битката на Мая Манолова за София жертва са гражданите. Тя е опитен политик и е учудваща некомпетентността, която проявява по елементарни въпроси. С , г-жа Манолова показва пълна липса на компетентност за европейските проекти, тяхната защита и изпълнение.Това пишат в позиция до медиите общинските съветници на ГЕРБ в Столичния общински съвет (СОС) по повод изказването на Мая Манолова за обществените поръчки в Столична община.Те определят нейното поведение като заплаха за спечелени проекти и осъществяването на конкретни мерки за подобряване чистота на атмосферния въздух.До края на 2019 г. София има възможност да защити проекти за екологичен транспорт - 82 електробуса, 30 тролейбуса и 25 трамвая, уточняват общинските съветници на ГЕРБ.Те припомнят, че по времето на кабинета \"Орешарски\" с гласа на Манолова се е създало Министерство на инвестиционното проектиране, чиято цел била да отклони финансови средства от София и да блокира развитието на града.Общинските съветници са категорични, че нито една от обществените поръчки, за които Манолова говори, няма да приключат преди изборите.\"В битката на Манолова за София и лакомията ѝ за власт жертва са гражданите\", смятат групата на ГЕРБ в СОС.", "date": "2019.09.21", "title": "Общинските съветници на ГЕРБ в СОС обвиниха Манолова в некомпетентност"}
{"url": "https://news.bg/int-politics/iran-shte-se-stremi-kam-unishtozhavane-na-vseki-agresor.html", "text": "Иран ще преследва всеки агресор и ще се стреми да го унищожи, дори в случай на ограничено нападение. Това предупреди началникът на Иранската революционна гвардия, съобщава \"Ройтерс\".\"Бъдете внимателни, ограничена агресия няма да остане ограничена. Ние ще преследваме наказание и ще продължим до пълното унищожаване на всеки агресор\", подчерта началникът на гвардията ген.-майор Хосеин Салами, като изказването му беше излъчено по държавната телевизия.Изявлението му беше направено във връзка с атаките срещу саудитски петролни съоръжения, за които  и .Иран отрича участие в нападенията, , които са подкрепяни от Техеран, и които се сражават с оглавяваната от Саудитска Арабия коалиция в гражданската война в Йемен.Вчера президентът на САЩ Доналд  за укрепване на противовъздушната и противоракетната отбрана на Саудитска Арабия след , за което Вашингтон категорично обвини Иран.Амирали Хаджизадех, който ръководи аерокосмическите сили на Революционната гвардия, изтъква, че каквито и да е атаки срещу Иран щели да получат \"смазващ отговор\".", "date": "2019.09.21", "title": "Иран ще се стреми към \"унищожаване на всеки агресор\""}
{"url": "https://news.bg/crime/razkriha-balgaro-frenska-prestapna-grupa-za-trafik-na-rabotnitsi.html", "text": "Специализираната прокуратура, ГДБОП и френските полицейски и съдебни власти неутрализираха една от най-големите до момента международни организирани престъпни групи за трафик на хора с цел трудова експлоатация и пране на пари, съобщиха от прокуратурата и МВР. Групата е заловена на 17 септември.Във Франция са задържани 4 лица, от които трима бълагри и един французин. Събраните доказателства сочат, че българите организирали трафика на работници от страната в района на град Лион. Там, при четирима различни работодатели, са установени общо 167 работници, наети за сезонна селскостопанска работа - гроздобер.Задържаният французин осигурявал логистиката за престъпната дейност- отговарял за намирането на френски работодатели, както и за настаняването на работниците. Групата действала под прикритието на легален бизнес - наемане на работници по трудови договори от българско търговско дружество, което от своя страна ги командировало във Франция. Така френският работодател трябвало да плаща възнагражденията на работниците на българската фирма по банков път, а тя от своя страна - на работниците. В случая огромна част от полагащото се на работниците било присвоявано от дружеството на престъпната група. За да узаконят придобитите средства, участниците ги инвестирали в търговска дейност и недвижими имоти във Франция.Българските работници - предимно малоимотни и малограмотни хора, били набирани главно в Североизточна България. Те подписвали трудови договори с българското дружество на чужд език, без да разбират съдържанието, но с обещанието да получават по 60 евро на ден.Във Франция били транспортирани с нелицензиран превоз, където били настанявали в палаткови лагери. Там получавали авансово средства за храна, които впоследствие им били удържани, както и разходите за транспорт. \"Заплатите\" се плащали накуп в края на работния сезон и след удръжките. Полученото не стигало на някои от работниците дори да се приберат в България.Разследването на българска територия установява, че офисът на българското дружество, изпращащо работници във Франция, е регистриран на адрес, на който се намира празен незастроен парцел.В дома на участник в групата са намерени и иззети множество документи, доказващи престъпната дейност, и в частност - за големи парични суми за дарения между участниците в групата (от порядъка на 40 000 евро), декларации за значителни лични спестявания, фактури, касови бележки от бензиностанции, документи за купуване на големи количества алкохол и цигари.От офиса на счетоводна къща, обслужвала дружеството на престъпната група, е иззета цялата му налична документация - разписки, фактури, фишове за заплати, банкови преводи и др.Разследването във Франция се води за нелегална трудова дейност, трафик на хора, организирана престъпна група и изпиране на пари. Българското разследване е за изпиране на пари в резултат на трафик на хора с цел трудова експлоатация.", "date": "2019.09.21", "title": "Разкриха българо-френска престъпна група за трафик на работници"}
{"url": "https://news.bg/int-politics/siriya-hvana-dron-s-kasetachni-bombi-kray-granitsata-s-izrael.html", "text": "Сирийската държавна новинарска агенция САНА обяви, че сирийските военни са прехванали и разглобили безпилотен самолет, въоръжен с касетъчни бомби близо до границата с окупираните от Израел Голански възвишения.САНА не предоставя повече подробности за дрона, но публикува няколко снимки.Инцидентът стана два дни след като друг безпилотен самолет беше унищожен над предградието Акраба на сирийската столица Дамаск.Засега никой не е поел отговорност за дроновете.Израел често провежда въздушни удари и ракетни нападения на територията на разкъсаната от война Сирия, но рядко ги потвърждава. Израел изтъква, че удря най-вече бази на иранските сили и на \"Хизбула\" в Сирия.В съседен Ливан разследване на правителството заключи в четвъртък, че два израелски безпилотни самолета са били на нападателна мисия, когато те се разбиха в столицата Бейрут през миналия месец, като единият беше въоръжен с 4,5 кг експлозиви.", "date": "2019.09.21", "title": "Сирия хвана дрон с касетъчни бомби край границата с Израел"}
{"url": "https://news.bg/politics/fandakova-uspokoyava-manolova-che-obshtestvenite-porachki-shte-priklyuchat-pri-noviya-kmet.html", "text": "Притеснявам се, че в последните седмици г-жа Манолова говори само за обществени поръчки и се притеснява, че те се правят сега. Това заяви столичният кмет Йорданка Фандъкова в отговор на изявлението на Мая Манолова , тролеите и трамваите. Фандъкова поясни, че обществените поръчки са средството, с което може да се реализират обектите на града. Аз друг законов начин не знам, но ако г-жа Манолова знае друг, нека да го каже, подчерта столичният кмет.Очевидно не е информирана за условията и сроковете по оперативните програми, защото ако се съобразяваме с изборите, това означава да лишим града от тази огромна възможност. Това са 217 млн. лв., които ние успяхме да защитим по оперативната програма, изтъкна още Фандъкова.Тя е категорична, че лобира за софиянци и за по-чист въздух.Искам да успокоя г-жа Манолова, че протоколите и приключването на тези поръчки, за които говори ще бъдат със срокове по времето на новоизбрания кмет.Фандъкова е притеснена от факта, че с подобни приоритети може да се блокира развитието на града и да се загубят европейски средства.Столичният кмет уточни, че за някои обществени поръчки все още няма кандидати, затова тя няма как да знае кой ще участва, а още по-малко и кой ще спечели.Тя заяви, че за някои от поръчките, за които има отворени документи влизат и представители на БСП, с които Манолова работи. Затова Фандъкова посъветва те да я информират.\"Ако наистина искаш да развиваш града трябва да имаш и информация и знания за това как се прави\", завърши тя.", "date": "2019.09.21", "title": "Фандъкова успокоява Манолова, че обществените поръчки ще приключат при новия кмет"}
{"url": "https://news.bg/int-politics/politsiyata-v-parizh-machka-protestite-na-zhaltite-zhiletki.html", "text": "Полицията във френската столица Париж арестува повече от 100 души в хода на протестите на жълтите жилетки, съобщават френските медии.Полицаите са спрели за проверка още над 1200 души и са глобили 104 души за опит за организиране на протести на неразрешени за това места.Полицията е използвала сълзотворен газ, за да разпръсне \"жълти жилетки\", които са се опитали да стигнат до бул. \"Шанз-Елизе\".\"Какво правим? Ние се събираме само за да кажем, че не можем да сближаваме краищата. Протестът не е само срещу президента, а срещу системата\", заяви протестираща жена, цитирана от \"Франс прес\".Полицейски части са разположени днес в няколко района на Париж, където се провежда също така шествие във връзка с климатичните промени, както и протест срещу пенсионната реформа.По-късно \"жълтите жилетки\" се присъединиха към протеста на протестиращите срещу климатичните промени.Мобилизирани са 7500 полицейски служители, водни оръдия и бронирани жандармерийски автомобили. Цели участъци от центъра на столицата са отцепени още от вчера следобед.От съображения за сигурност няколко емблематични за Париж места са затворени, включително Триумфалната арка, музеите Пти и Гран Пале, а Елисейският дворец е бъде достъпен само с предварителна резервация.", "date": "2019.09.21", "title": "Полицията в Париж мачка протестите на жълтите жилетки"}
{"url": "https://news.bg/society/sanarodnitsite-ni-v-tsaribrod-i-bosilegrad-praznuvat.html", "text": "Населените с българи градове Цариброд и Босилеград, които остават на територията на Сърбия след сключването на Ньойския мирен договор през 1919 г., честват своя празник.За празника в Цариброд, който продължава и утре, пристигнаха и много гости от България, съобщава БНР.Празникът на община Цариброд започна с литургия по повод Рождество на Пресвета Богородица - Малка Богородица - на 21-ви септември в църквата \"Рождество на Пресвета Богородица\".Вицепремиерът на Република Сърбия Зорана Михайловч и кметът на община Цариброд д-р Владица Димитров откриха ремонтирания площад. Сред гостите на празника са кметове на общини в България, посланици и общественици.Имаше и тържествено заседание на Общинския съвет на Цариброд. Открита бе и изложба София-Белград, археологически бисери на Националния археологически институт с музей при Българската академия на науките.", "date": "2019.09.21", "title": "Сънародниците ни в Цариброд и Босилеград празнуват"}
{"url": "https://news.bg/int-politics/nay-malko-57-arestuvani-pri-antipravitelstveni-protesti-v-kazahstan.html", "text": "Властите в Казахстан са арестували 57 протестиращи, участващи в неразрешени от властта протестни демонстрации, организирани от забранено от правителството опозиционно движение, съобщава \"Асошиейтед прес\".Видеоклипове, публикувани в социалните мрежи, показват малко на брой хора - вероятно няколкостотин демонстранти - и полиция, която значително превъзхожда броя на участващите в протеста.Арестите изглежда са били безразборни. Един от видеоклиповете показва полицаи да задържат майка и трите ѝ деца, докато отиват към магазин.Най-малко 50 души са били арестувани при подготовката на днешния протест, тъй като правителството се опитва да репресира инакомислещите.Протестните демонстрации бяха организирани от \"Демократичен избор на Казахстан\", забранена организация, за която властите твърдят, че е екстремистка.Нейният ръководител, олигархът беглец Мухтар Аблязов, живее във Франция и е издирван от властите в Казахстан, Русия и Украйна за предполагаемо незаконно присвояване на 5 млрд. долара.", "date": "2019.09.21", "title": "Най-малко 57 арестувани при антиправителствени протести в Казахстан"}
{"url": "https://news.bg/int-politics/kosovo-sas-statuta-na-honkong-vuchich-ne-iska-da-chuva.html", "text": "Президентът на Сърбия Александър Вучич коментира предложението на последния президент на Югославия и бивш сръбски премиер Воислав Кощуница, че статутът на Косово и Метохия може да бъде разрешен по модела на Хонконг.\"Изпитвам голямо уважение към нашите президенти - Борис Тадич, Воислав Кощуница и Томислав Николич. Имам въпрос към вас - какво точно означава това - модел на Хонконг? Кой ще приеме това от албанците, които обявиха независимост по време на вашия и на Тадич мандат? Защо тогава не го приехте\", попита Вучич по време на пресконференция, съобщават сръбските медии.Той добави иронично: \"Страхотна идея. Ще я възприема.\"\"Защо го направих по този начин - за да спра да лъжа, да приема реалността, да не действам като най-голямата сила в света\", подчерта сръбският държавен глава.Той коментира още, че е чувал \"други нелепи идеи\", като например да приеме, че албанците се лекуват в сръбските болници: \"Е, ето, нашите болници са пълни с албанци\".\"Тъй като не съм в състояние да приложа модела на Хонконг за Косово, утре ще подам оставка, просто ми дайте гаранции, че ще можете да го направите\", отбеляза Вучич.По думите му подобни намеси само затрудняват преговорите и преговорната позиция на Сърбия.Припомняме, че Хонконг е полуавтономен район в рамките на Китай. от известно време, са против налагането на авторитарно управление по подобие на това в Китай.", "date": "2019.09.21", "title": "Косово със статута на Хонконг? Вучич не иска да чува"}
{"url": "https://news.bg/society/ban-pokaza-kartata-na-dunavska-balgariya-ot-feliks-kanits.html", "text": "Българската академия на науките (БАН) отбеляза 150-годишнината от създаването на библиотеката си с изложба на картографски карти, съобщава БГНЕС.Най-ценната карта, която може да се види, е тази на Дунавска България от прочутия пътешественик Феликс Каниц. Неговата богата колекция е завещана на БАН.Библиотеката разполага с 450 карти и картографски издания, като една малка част е изложена за посетителите. Те датират от 1815 г. до наши дни.\"Изложбата е посветена на 150 години от създаването на Библиотеката на Българската академия на науките, която при своето основаване се е наричала Българско книжовно дружество. Тази година сме изложили картографски издания, които представят цялото богатство от карти\", заяви уредникът Ангел Петров.Посетителите могат да видят карти с готически шрифт, изработени в Германия, а също така исторически карти, посветени на важни събития, като например Косовската битка от 1389 г. Стопанската география е представена с карти на мина Перник и водите на България.", "date": "2019.09.21", "title": "БАН показа картата на Дунавска България от Феликс Каниц"}
{"url": "https://news.bg/int-politics/pentagonat-nito-edna-pvo-sistema-ne-mozhe-da-otblasne-atakata-sreshtu-sauditska-arabiya.html", "text": "Нито една система за противовъздушна и противоракетна отбрана (ПВО и ПРО) не може да отблъсне атака, подобна на тази,  на 14 септември. Това обяви ген. Джоузеф Дънфорд, председател на Комитета на съвместните началник-щабове на въоръжените сили на САЩ, цитиран от американските медии.По-рано държавният секретар на САЩ Майк Помпео, коментирайки неотблъснатата ракетна атака срещу Саудитска Арабия, изтъкна, че системите за противовъздушна отбрана по целия свят работели \"с различна степен на успех\".В отговор високопоставен източник от руското военно министерство заяви пред журналисти, че благодарение на САЩ в Саудитска Арабия е разположена не една ракетна система, а мощна система за противовъздушна отбрана, но тя не може да отблъсне удара поради ниската ефективност на своите ракетни системи.\"Що се отнася до реакцията на тази конкретна заплаха, за която говорите, никоя единна система (ПВО и ПРО) не може да защити от такава заплаха, но многостепенните отбранителни способности могат да намалят риска ... атаки, които могат да бъдат извършени от Иран\", заяви Дънфорд на пресконференция.Той добави, че САЩ работят със съюзниците си в региона, за да подобрят съвместно отбранителните способности.На 16 септември руският президент Владимир Путин в отговор на въпрос за оказване помощ на Саудитска Арабия във връзка с атаките с дронове срещу петролни съоръжения,  системи С-400 или С-300 за отбраната си.Няколко петролни съоръжения в Саудитска Арабия бяха ударени на 14 септември. Йеменските бунтовници хуси, срещу които воюва арабската коалиция, ръководена от Саудитска Арабия, заявиха, че  с помощта на дронове. САЩ заявиха, че няма данни за нападение от Йемен, като обвиниха Иран за атаката. Арабската коалиция, ръководена от Саудитска Арабия, също смята, че Техеран е замесен в атаките. Иран отрича твърденията.", "date": "2019.09.21", "title": "Пентагонът: Нито една ПВО система не може да отблъсне атаката срещу Саудитска Арабия"}
{"url": "https://news.bg/world/albanski-korab-spasi-111-migranti-v-egeysko-more-varna-gi-na-turtsiya.html", "text": "Министерството на отбраната на Албания обяви, че един от техните кораби в Егейско море е спасил 111 мигранти, които са се опитвали да влязат в Гърция, като ги е предал на турските власти, съобщава \"Асошиейтед прес\".Албанският министър на отбраната Олта Джака написа в профила си във \"Фейсбук\", че сирийските, иракските и палестинските мигранти са \"спасени в три различни операции в рамките на няколко часа във водите между Турция и Гърция\".Тя добави, че мигрантите са били открити късно вчера от кораба \"Орику\", който е част от \"Фронтекс\", граничната контролна служба на Европейския съюз, в два катера и малка лодка. Те са били предадени на турската брегова охрана.Албания, която е член на НАТО от 2009 г., е част от морската мисия на западния военен алианс в Егейско море.", "date": "2019.09.21", "title": "Албански кораб спаси 111 мигранти в Егейско море, върна ги на Турция"}
{"url": "https://news.bg/disasters/silno-zemetresenie-raztarsi-albaniya.html", "text": "Земетресение с магнитуд 5,6 по скалата на Рихтер разтърси западната част на Албания, съобщиха от Европейския средиземноморски сеизмологичен център.Епицентърът на труса е бил на шест километра северно от намиращия се на адриатическото крайбрежие град Дуръс (Драч) и на 35 км западно от столицата Тирана.Земетресението е било на дълбочина 10 километра под земната повърхност.Десетина минути след първия трус е имало силен вторичен трус с магнитуд 5,2 по Рихтер.  Засега няма данни за сериозни материални щети или пострадали хора.", "date": "2019.09.21", "title": "Силно земетресение разтърси Албания"}
{"url": "https://news.bg/int-politics/turtsiya-priklyuchi-podgotovkata-za-nova-operatsiya-v-siriya.html", "text": "Турция е приключила подготовката за операция в Сирия източно от река Ефрат. Това обяви турският президент Реджеп Тайип Ердоган, цитиран от турските медии\"Районът е почти прочистен от \"Ислямска държава\". (...) Измислиха новата организация \"Сирийски демократични сили\". В действителност това е трик, тя с нищо не се различава от \"Отрядите за защита на народа\" на сирийските кюрди. В нейните редици влизат няколко терористични организации\", коментира Ердоган пред журналисти.\"Турция не възнамерява да си затваря очите за подкрепата на САЩ за терористите \"Отряди за защита на народа\" и ПКК (Кюрдската работническа партия)\", добави турският държавен глава.По-рано Турция и САЩ постигнаха договореност за създаването на координационен център за съвместни операции и планирана зона за сигурност в Северна Сирия на изток от Ефрат.Сирия обвини Турция и САЩ в нарушаване на суверенитета и териториалната цялост на страната.Преди дни Ердоган заяви, че Анкара ще бъде готова да започне операция в Североизточна Сирия в рамките на две седмици, ако не бъдат предприети конкретни мерки за създаване на зона за сигурност заедно със САЩ.", "date": "2019.09.21", "title": "Турция приключи подготовката за нова операция в Сирия"}
{"url": "https://news.bg/society/vegani-pokazvat-sluchvashtoto-se-v-klanitsite-i-fermite-za-zhivotni.html", "text": "Група вегани излязоха в Южния парк в София за поредната си протестна акция. Пред събралите се минувачи те показаха на монитори какво се случва в кланиците и фермите за животни.Веганите вече се обявиха срещу принудителното угояване на гъски, забраната на каруци, опитите с животни.През миналата година протест имаше пред главното мюфтийство срещу жертвоприношенията на животни за Курбан Байрам.На столичния бул. \"Витоша\" пък веганите протестираха с искане да бъде наложена пълна забрана на лова на дивеч и риболова.", "date": "2019.09.21", "title": "Вегани показват случващото се в кланиците и фермите за животни"}
{"url": "https://news.bg/int-politics/vnuk-na-robart-kenedi-se-pritseli-v-senata.html", "text": "Знакова за американската политика фамилия отново заяви амбиции за присъствие в обществения живот, предава АП.Конгресмен Джо Кенеди обяви, че се кандидатира за Сената. Часове преди предизборен митинг демократът от Масачузетс официално обяви в имейл кандидатурата си.Той говори пред свои привърженици в Бостън. Джо Кенеди е внук на Робърт Кенеди и праплеменник на някогашния президент на САЩ Джон Кенеди.Той е първият член на най-известната политическа династия в Америка, който се кандидатира за Сената, откакто неговият прачичо Едуард Кенеди направи това през 1962 г.", "date": "2019.09.21", "title": "Внук на Робърт Кенеди се прицели в Сената"}
{"url": "https://news.bg/press/reporteri-bez-granitsi-osazhda-tezhkata-zaplaha-sreshtu-nezavisimostta-na-mediite-v-balgariya-borisov-izbrodiral-turski-potok.html", "text": "Скандал. \"24 часа\":Данаил Кирилов получи оставката на зам.-директора на Софийския затвор, до вторник ще е ясно дали ще я приеме Заместник-директорът на Софийския затвор Десислав Трайков подаде оставка. Причината, която той посочи, е изказване на Румен Петков за системата на затворите и за затвора в София. Това стана на брифинг в Министерството на правосъдието, даден от Трайков и министъра на правосъдието Данаил Кирилов.Миналия месец Трайков подаде оставка от поста и.д. директор на Софийския затвор, като причината също беше изказване на Петков, насочено по думите му срещу него, във връзка със случая с Владимир Куйович, задържан с фалшива шофьорска книжка в нарушение на режима му в затворническото общежитие. Оставката беше приета от министър Данаил Кирилов, информира БТА.Сезон.\"Монитор\":1,2 млрд лв. са приходите от Слънчев брягТуристическият сезон на юг е бил успешен, сочат данните от статистиката. Първенството по приходи в сектора безапелационно държи най-големият ни морски курорт Слънчев бряг, който дава 20% от приходите в сектора. Близо 1,2 млрд. лева са приходите от реализирани нощувки в хотелите там.\"За месеците юни и юли България е била посетена от 2 700 000 туристи. В Бургаско се наблюдава сериозен ръст на българските летовници. Той е с 15 процента, а това компенсира спадът от 11 % на немските и руските пазари. Слънчев бряг води класацията по брой туристи. 20% от приходите в сектора идват именно оттам. През юни и юли те възлизат на 1,2 милиарда лева\", заяви министърът на туризма Николина Ангелкова.Спад с 5,6% има при организираните чуждестранни туристи, които са почивали това лято в комплекса. Още 15 милиона лева ще бъдат отпуснати за реклама на туризма у нас, съобщи в Бургас Ангелкова. Тя пристигна за анализ на сезон лято 2019 г. и отчете спад с 3,5 процента, спрямо първоначалните прогнози. \"Вместо да стоим и да чакаме взехме спешни мерки. И от февруари започна разработването на механизма за насърчаване на туризма. Тук няма да подпомагаме чартъри, а ще вложим средства в реклама\", каза Ангелкова и уточни, че до две седмици ще бъдат обявени и конкретните условия за самата процедура.Борисов.\"Дума\":Борисов \"избродирал\" \"Турски поток\"\"Турски поток\" нямало да мине през България, ако премиерът Бойко Борисов не бил го \"избродирал\", лавирайки между отношенията с ЕС и с Москва. За това се похвали самият той по време на парламентарния контрол. Премиерът дойде днес в НС, за да отговори на въпрос на Антон Кутев от БСП за българо-руските отношения, енергийните проекти и последните скандали с позицията на МВнР и обвиненията в шпионаж към председателя на движение \"Русофили\". Борисов, очаквано, не видя никакви проблеми в отношенията с Москва, обясни как личните му усилия водят да големи резултати и пусна новината, че догодина се готви посещение на президента Владимир Путин в България.С Русия работим в интерес на взаимната изгода - прагматично и точно. Имаме възможно най-добри отношения, както със САЩ и Европа, обясни Борисов от парламентарната трибуна. Той не виждал проблеми в отношенията ни с Москва, според него нямало и шпионски скандал. По отношение на енергийните проекти - премиерът призна, че \"Южен поток\" е спрян заради силен натиск от САЩ и Европа. Пак според Борисов сега сме имали шанс с тръбите от \"Турски поток\", защото проектът станал Балкански.Кутев от своя страна припомни, че през 2015 г. Румяна Бъчварова е говорила с нескрита гордост, че премиерът е спрял три енергийни проекта. Няколко месеца по-късно Борисов заявил същото. Социалистът припомни и критичната реакция на Москва тогава.Медии. \"Сега\":\"Репортери без граници\" осъжда \"тежката заплаха срещу независимостта на медиите\" в БългарияБазираната в Париж организация \"Репортери без граници\", която тази година класира България на 111-то място по свобода на словото, реагира днес остро срещу опита за сваляне от ефир на журналистката Силвия Великова и спирането на емисиите на БНР на 13 септември. Като разказа в комюнике за случилото се, организацията посочи, че натискът се е провалил, защото авторите му \"не са си дали сметка за подкрепата на колегите на журналистката, които още на другата сутрин направиха защитен блок около нея\".", "date": "2019.09.21", "title": "Борисов \"избродирал\" \"Турски поток\"; Зам-директорът на Софийския затвор хвърли оставка;"}
{"url": "https://news.bg/world/17-zaginali-i-raneni-pri-atentat-v-irak.html", "text": "Десетки са били убити или ранени при бомбен атентат в петък в иракския шиитски град Кербала, предадоха световните информационни агенции.Съобщава се за поне 17 жертви или ранени, като броят нараства.Местните власти са потвърдили новината. Взривен е бил микробус докато минава през контролно-пропускателния пункт на иракската армия към град Ал Хила. Пътник е остави чанта, съдържаща експлозиви, под едно от седалките, и избягал.Никоя терористична организация не е поела отговорност, но подозренията падат върху \"Ислямска държава\".\"Ислямска държава\" остава силна заплаха за целия свят въпреки намалените си възможности, каза иракският премиер Адел Абдул Махди ", "date": "2019.09.21", "title": "17 загинали и ранени при атентат в Ирак "}
{"url": "https://news.bg/bulgaria/vmro-predstavya-kandidatite-si-za-mestnite-izbori.html", "text": "Днес от 10.00 ч. в централата на ВМРО - гр. София, ул. \"Пиротска\" № 5, ет. 2., зала \"Изложбена\" официално ще бъдат представени кандидатите на ПП \"ВМРО - Българско национално движение\" за местните избори.Това съобщиха от пресцентъра на ВМРО. Публично ще бъдат оповестени имената на кандидата на ВМРО за кмет на София, кандидатите от листата за общински съветници и кандидатите за кметове на райони.Решението на Софийската организация на ВМРО изборите за местна власт на 27 октомври 2019 година. ", "date": "2019.09.21", "title": "ВМРО представя кандидатите си за местните избори "}
{"url": "https://news.bg/world/protesti-sreshtu-sisi-v-egipet.html", "text": "Стотици египтяни се включиха в редки за страната протести срещу президента Абдел Фатах ал Сиси. Демонстрациите се проведоха в столицата Кайро и други градове късно в петък.Те бяха организирани онлайн след обвинения в корупция срещу правителството. Събралите са поискали Сиси да си тръгне от власт. Стигнало се е до сблъсъци между полиция и демонстранти. Силите за сигурност са използвали сълзотворен газ, за да разпръснат хората. парламентът на Египет прие поправки в конституцията на страната, позволяващи на президента Абдел Фатах ал Сиси да остане на поста си до 2030 г. Припомняме, той е начело на страната от 2014 година. Новите законови текстове бяха одобрени и на референдум.", "date": "2019.09.21", "title": "Протести срещу Сиси в Египет"}
{"url": "https://news.bg/bulgaria/parviyat-festival-na-narodnata-nosiya-promenya-organizatsiyata-na-dvizhenie.html", "text": "Променя се организацията на движението днес в София във връзка Първи фестивал на народната носия. Това съобщиха от Столична община. От 8.00 часа до 19.00 часа се забранява влизането на пътни превозни средства в двете посоки по ул. \"Ефрем Чучков\" и ул. \"Акад. Дмитрий Лихачов\" между ул. \"5 и ул. \"8\" в Обеля.Променя се маршрутът на автобусни линии 30, 31 и 81 в посока кв. Обеля\" както следва по маршрутите до кръстовище ул. \"Акад. Дмитрий Лихачов\" и по маршрутите си до с. Балша.Закриват се спирки с код 0871 за автобусни линии 30, 31 и 81 и спирка 0460 за автобусна линия 81.Автобусите ще спират на спирка с код 0163 \"Бл 207\" ж.к Обеля -2\"", "date": "2019.09.21", "title": " Първият фестивал на народната носия променя организацията на движение "}
{"url": "https://news.bg/regions/ogranicheniya-v-dvizhenieto-za-trite-pochivni-dni.html", "text": "Трите почивни дни налагат редица промени и ограничения в движението. Това съобщиха от АПИ. Тежкотоварните превозни средства ще бъдат спрени и в последния почивен ден 23 септември (понеделник) от 14 ч. до 20 часа. Забраната не важи за МПС, превозващи бързоразвалящи се хранителни продукти и товари на температурен режим, живи животни и опасни товари (ADR).От 14 ч. на 20 септември, до 10 ч. в понеделник - 23 септември, в участъка от АМ \"Струма\" край Дупница ще има две ленти за движение за леките автомобили и ППС до 12 т в посока Кулата и една за София. От 10 ч. в понеделник до 14 ч. в петък следващата седмица ще има две ленти за София и една за Кулата. Платното за Кулата от автомагистралата, което е засегнато от пожара в депото за отпадъци, остава затворено за извършване на необходимите аварийно-възстановителни дейности.Превозните средства с маса по-голяма от 12 т, включително и автобусите, пътуващи към Кулата ще се отбиват от АМ \"Струма\" при пътен възел \"Долна Диканя\", ще преминават по път I-1/Е-79 и при пътен възел \"Бобошево\" ще продължават по АМ \"Струма\". За пътуващите към София отбиването по път Е-79 ще става при пътен възел \"Бобошево\", а качването на магистралата ще бъде при пътен възел \"Дупница Север\".За ППС над 12 т се забранява движението по пътната връзка от път Е-79 към АМ \"Струма\", при пътен възел \"Дупница Север\" при км 51+236 и по пътните връзки от път ІІ-62 Дупница-Кюстендил към АМ \"Струма\" на пътен възел \"Дупница Юг\" по направленията: Кюстендил - Благоевград, Кюстендил - София, Дупница - Благоевград и Дупница - София.На АМ \"Хемус\" продължават ремонтно-възставителните работи на съоръжението при 19-ти км /виадукт \"Потоп\"/ и 36-ти км /виадукт Коренишки дол/, както и на тръбата за София на тунел \"Витиня\". На мостовете, които не са обновявани от построяването им през 80-те години, се извършва ремонт на пътната част и стълбовете. За улеснение на пътуващите от петък в отсечките с ремонт на автомагистралата ще има две ленти за пътуващите за Варна и една за София, а в понеделник съответно две за София и една за Варна. В пиковите часове, когато много хора тръгват на път, е възможно по-бавно предвижване от интензивния трафик, но строителните дейности трябва да се извършат, за да се кара по съоръженията безопасно и удобно. Алтернативен маршрут на АМ \"Хемус\" в посока Монтана и Видин е проходът \"Петрохан\" и Искърското дефиле, а в посока Варна - път I-1 София - Ботевград.За улеснение на трафика през Владая и повишаване на пътната безопасност на 23 септември ще има две ленти за влизащите в София по път I-1 (Е-79) София - Перник. По този начин пристигащите в столицата шофьори ще могат да пътуват по-удобно и безопасно. Алтернативен маршрут на първокласния път през Владая е АМ \"Струма\".Всички граждани и транспортни фирми могат да получават информация за актуалната пътна обстановка от интернет страницата на АПИ - www.api.bg, и по всяко време от денонощието на тел. 0700 130 20 в АПИ. В агенцията целогодишно при 24-часов режим работи Ситуационен център, който събира и обобщава данните за състоянието на републиканските пътища.Карта с временната организация на движението по участъците от републиканската пътна мрежа в празничните дни през 2019 г. в приложения линк - ", "date": "2019.09.21", "title": "Ограничения в движението за трите почивни дни "}
{"url": "https://news.bg/crime/katastrofa-zatrudnyava-dvizhenieto-na-am-trakiya-1.html", "text": "Автомобил самокатастрофира автомагистрала \"Тракия\", съобщи Нова телевизия, позовавайки на БГНЕС.Инцидентът е станал на 139 километър в посока Бургас.Екипи на пътна полиция са на място и регулират движението.Има екип на пожарната и кола на Пътна помощ, която ще извози от пътя смачкания лек автомобил.", "date": "2019.09.21", "title": "Катастрофа затруднява движението на АМ \"Тракия\""}
{"url": "https://news.bg/society/bunt-na-garata-v-iskar-zaradi-avariral-vlak.html", "text": "Десетки пътници на БДЖ оставени на гара в Искър да чакат локомотив. Влакът от София до Свиленград, който тръгва от столицата в 8:20 успя да стигне само до Искър, защото тръгнал с повреден локомотив.Първо влакът тръгнал с 30 минути закъснение, разказват гневни пътници пред news.bg. Търпението им обаче се изчерпало когато се оказали стоварени в Искър. Хората са скандализирани, че не се знае кога ще дойде нов локомотив да ги извози към Пловдив и Свиленград. \"Не сме превозна бригада, не се занимавайте с нас\", са отговорили служителите заядливо на притеснентите хора. Някои от тях гонят прикачване към други влакове. \"Какво искате да правимм, стачка ли?\", ядоса ни са хората\"Давайте да закриваме БДЖ\", провикна се друга пътничка. Никой ли няма да ни даде информация, продължиха да недоволстват хората. Към 10 часа на гарата пристигна локомотив, но кога ще прикачен все още не е ясно. Малко по-късно от БДЖ съобщиха, че бързият влак от София за Сливен е престоял на гарата в Искър 47 минути. След смяната на локомотива влакът се движи със закъснение от 87 минути.Повредата е била е скоростомера на локомотива, но от БДЖ уточняват, че това не е сериозна техническа неизправност.", "date": "2019.09.21", "title": "Бунт на гарата в Искър заради аварирал влак"}
{"url": "https://news.bg/politics/reneta-indzhova-obichame-da-ima-skandali-i-dimki-okolo-tyah.html", "text": "Ние много обичаме скандалите, за да може да има димки около тях. Това заяви първата жена-премиер на България Ренета Инджова пред БНТ във връзка с По думите й мотивите са изложени, а съдия Калпакчиев нямало да вземе това решение просто така.Всеки закон у нас е направен така, че да има възможност за изключения, подчерта тя.Инджова е на мнение, че следващият етап в такива случаи е общественото да търси решение.По повод шпионския скандал бившият премиер заяви, че това са постановки, при които димната завеса е предвидена в сценария.По думите й сега не е времето за договори, а за уговорки. Тук ще се получи един много хубав ефект - русофилите ще получат самочувствие. А за пред света ние сме лоялни европартньори, допълни Инджова.Във връзка с предстоящите местни избори Ренета Инджова изрази мнение, че управленския процес у нас се свежда до избирането на хора.Не се занимаваме с реалните опасности над страната, категорична е тя.Според нея медиите са решили да бъдат подвластници и да се подлагат на натиск.Инджова разкритикува настоящия премиер Бойко Борисов, че давал пари на ръка на митрополитите да правят бели манастири.По думите й храмовете се осъществяват без обществени поръчки. Как така се раздават пари без утвърждаване в бюджета, запита още тя.", "date": "2019.09.21", "title": "Ренета Инджова: Обичаме да има скандали и димки около тях"}
{"url": "https://news.bg/world/avtobus-palen-s-kitayski-turisti-katastrofira-v-yuta.html", "text": "Автобус, превозващ китайски туристи, се излезе от пътя и катастрофира в близост до Националния парк Брайс Каньон в Юта, предаде \"Ройтерс\". 4 души са загинали, а останалите 26 са ранени, няколко от тях са в критично състояние, съобщават властите.Причините за катастрофата все още се изясняват.Тридесет души, включително шофьорът, са се качили в автобуса, когато той се е прехвърлил през пътя и обратно, преди да се преобърне срещу предпазна релса.Покривът на превозното средство е смазан.26-те оцелели са били откарани в различни болници с наранявания, вариращи от леки до животозастрашаващи, според говорител на патрула на магистралата в Юта. 12 до 15 души са критично ранени.Говорителят на шерифа Дениз Даструп заяви, че петима от ранените са евакуирани в болници с хеликоптер.Всичките 29 пътници в автобуса са граждани на Китай, а водачът е с китайско-американски произход. Той е сред оцелелите.Китайското посолство във Вашингтон заяви в Twitter, че изпраща дипломатически персонал в района за допълнителна помощ на жертвите.Отсечка от 23 километра от магистрала около мястото на катастрофата беше затворена в двете посоки, за да се направи път за спешния персонал и следователите на произшествия.", "date": "2019.09.21", "title": "Автобус пълен с китайски туристи катастрофира в Юта"}
{"url": "https://news.bg/politics/angel-dzhambazki-vliza-v-bitkata-za-sofiya.html", "text": "Евродепутатът и заместник-председателят на ВМРО Ангел Джамбазки влиза в битката за кмет на София.Новината съобщи вонният министър и вицепремиер Красимир Каракачанов пред журналисти при официалното представяне на кандидатурата на Джамбазки за предстоящите местни избори, насрочени за 27 октомври.Припомняме, че  на 27 октомври 2019 г.Местните избори са много по-важни от парламентарни и всякакви други избори, защото хората, които се избират за кметове зависи непосредствено ежедневният проблем на всеки български гражданин, подчерта Каракачанов.По думите му кандидатурата на Джамбазки е силна и има своя не малък опит като общински съветник и човек, който се е борил за решаване проблемите на стоицата.От своя страна кандидатът за кмет на София Ангел Джамбазки благодари за издигнатата му кандидатура за кмет и заяви, че София има нужда от това да бъде представлявана от кмет, кметове на райони, които защитават интересите на столичани.\"София има нужда от отношение към кварталите, от внимание към транспортната схема за Околовръстното. София не е само жълтите павета, София е и \"Дружба\", \"Люлин\", \"Ботунец\". В София има нужда да се обърне внимание на младите семейства за подпомагане на образованото семейство. София има нужда от това да бъдат възстановени местата за масов спорт, за да може младежите да бъдат изтеглени от наркоразпространението\", акцентира Джамбазки.По думите му Витоша трябва да бъде отворена за софиянци, за да може хората да имат възможността да стигнат до нея. Воеводите ще представят своята детайлна управленска програма и листата си за местните избори през другата седмица. Едни от целите в управленската програма на ВМРО ще бъде борбата за обществен ред и сигурност, камери за видеонаблюдение, повече общинска полиция и възлагане на администрацията за събаряне на незаконните цигански гета в столичните квартали \"Захарна фабрика\" и \"Христов Ботев\".\"Всички тези миязми на града трябва да бъдат изринати и премахнати\", закани се евродепутатът от ВМРО.В рамките на транспорта ВМРО ще настоява за нови автобуси, които да могат да возят хората до метростанциите. По отношение на \"Софийска вода\" воеводите настояват или за предоговаряне или за прекратяване на концесията. За \"Топлофикация\" има два варианта - или преструктуриране, или фалит, посочи Джамбазки.На балотажа ВМРО ще работи за себе си и за това да имат кмет на София. Другата цел пред воеводите е да не допуснат ДПС да се промъкне в Столичния общински съвет (СОС). Според Джамбазки ДПС иска да изгради още един свой храм в столицата, което не трябва да бъде допускано.\"Напред и нагоре. Работим за кмет!\", закани се Джамбазки.", "date": "2019.09.21", "title": "Ангел Джамбазки влиза в битката за София"}
{"url": "https://news.bg/world/sasht-izprashta-voyski-za-otbrana-na-sauditska-arabiya.html", "text": "Президентът на САЩ Доналд Тръмп одобри изпращането на американски войски за укрепване на въздушната и ракетната отбрана на Саудитска Арабия след най-голямото досега  на кралството, за което , предаде \"Ройтерс\".Пентагонът заяви, че разполагането ще включва умерен брой войски - не наброяващи хиляди - и ще има предимно отбранителен характер. Той също така планира да ускори доставката на военно оборудване както за Саудитска Арабия, така и за Обединените арабски емирства.\"Ройтерс\" преди това съобщи, че Пентагонът обмисля да изпрати противоракетни батареи, дронове и повече изтребители. Съединените щати също така обмислят да оставят самолетоносач в региона за неопределено време.\"В отговор на искането на кралството президентът одобри разполагането на американски сили, които ще имат отбранителен характер и ще се съсредоточат предимно върху въздушната и противоракетната отбрана\", заяви министърът на отбраната на САЩ Марк Еспер на брифинг.\"Ще работим и за ускоряване на доставката на военна техника на Саудитска Арабия и ОАЕ, за да подобрим способността им да се защитават\", подчерта още той.", "date": "2019.09.21", "title": "САЩ изпраща войски за отбрана на Саудитска Арабия "}
{"url": "https://news.bg/politics/manolova-ne-mozhe-da-specheli-sofiya-bez-bsp-ubeden-dragomir-stoynev.html", "text": "\"Мая Манолова е закърмена с левицата и тя е ляво ориентиран човек. Тя в момента привлича всички разочаровани хора. Но Мая Мая Манолова не може да спечели София без гласовете на БСП\". Това зам.-председателят на ПГ на \"БСП за България\" и член на ИБ на БСП Драгомир Стойнев пред БНТ.По думите му партията прави всичко възможно Манолова да стане кмет на София.ОтносноСтойнев коментира, че неслучайно България е на 111-то място по свобода на словото, а през 2008 година сме били на 51-во място.\"Само си представете държава, където арестуват журналисти, уволняват ги, водят ги с белезници, арестуват фотографи. Какво ще си помислим за тази държава - че е в авторитарен режим\", подчерта социалистът.Той припомни, че директорът на БНР се избира от СЕМ. \"Да не забравяме, че управляващите избраха член на СЕМ от тяхната квота, която е завършила Аграрна икономика с 3.89\", допълни Стойнев.\"През март месец имаше изключително важно гласуване в парламента , от което зависеше съдбата на Балканския газопровод. Това беше ключов момент, защото тази тръба можеше да мине през Гърция и да ни заобиколи. Тогава от БСП подкрепихме минаването на газопровод през България и показахме, че можем да защитаваме националния интерес\", коментира още Драгомир Стойнев.Той поясни обаче, че преди се е говорело за 63 милиарда кубика газ, а сега за 15 милиарда.\"Можехме да имаме директна доставка на природен газ, а сега ще зависим от Турция\", допълни той.", "date": "2019.09.21", "title": "Манолова не може да спечели София без БСП, убеден Драгомир Стойнев"}
{"url": "https://news.bg/regions/kilometrichni-koloni-ot-kamioni-se-izvivat-na-kapitan-andreevo.html", "text": "Километрични са колоните от тежкотоварни камиони на пункта Капитан Андреево за влизане в Турция. Опашки има и от автомобили, чакащи да влязат на територията на югоизточната ни съседка, съобщи БГНЕС.Пътна полиция следи за правоспособност, за превишена скорост и употреба на алкохол и наркотици. Камери за скорост са поставени на всички натоварени пътища.Със специална организация на движението се регулира трафикът към големите градове и от граничните пунктове към вътрешността на страната. Екипи на агенцията ще следят и обичайната забрана в празничните дни за движение на тежкотоварни автомобили. Забраната не касае превоза на взривоопасни товари и живи животни.От \"Гранична полиция\" предупредиха преди ден, че ремонти има по сградите на граничните пунктове \"Капитан Андреево\", \"Златарево\", \"Видин\", \"Лесово\". Фериботната връзка Оряхово - Бекет работи в светлата част на деня заради нивото на река Дунав.Препоръката на полицаите е пътниците да си предвидят достатъчно време, да си подготвят документите и да са готови за очакваните струпвания на граничните пунктове.На 23 септември на входа за София ще има засилено полицейско присъствие. Ще има проверки за колани по автобусите.", "date": "2019.09.21", "title": "Километрични колони от камиони се извиват на \"Капитан Андреево\""}
{"url": "https://news.bg/world/zarif-osadi-podnovenite-amerikanski-sanktsii-sreshtu-tsentralnata-banka.html", "text": "Иранският външен министър Мохамед Джавад Зариф осъди подновените американски санкции срещу централната банка на Иран като опит да откаже на обикновените иранци достъп до храна и лекарства, предаде \"Ройтерс\".По думите му този ход е знак за отчаяние на САЩ.Съединените щати , някои от които бяха насочени към централната му банка и суверенен фонд, след атаките срещу петролни съоръжения в Саудитска Арабия, за които Иран отрича участие в нападенията, които първоначално намалиха наполовина производството на петрол от Саудитска Арабия. Отговорност за атаките поеха бунтовниците хуси в Йемен, които са подкрепяни от Иран, и които се сражават срещу коалицията, оглавявяна от Саудитска Арабия в гражданската война в Йемен.\"Това е знак за отчаяние на САЩ. Когато те многократно санкционират една и съща институция, това означава, че опитът им да поставят иранската страна на колене под\" максимален натиск \"се е провалил\", заяви Зариф.Междувременно в социалните медии имаше съобщения, че редица ирански сървъри и уебсайтове - включително тези на някои нефтохимически фирми - са били подложени на кибератака. Организация NetBlocks, която следи свързаността с интернет, заяви, че данните показват прекъсвания на някои интернет услуги в Иран.Но групата заяви, че въздействието е ограничено, засягайки само конкретни доставчици, а причината е неясна.Новите санкции са насочени към Централната банка на Иран, която вече беше под други американски санкции, Националния фонд за развитие на Иран - суверенния фонд за богатство на страната - и иранската компания, за която американските служители твърдят, че се използва за укриване на финансови трансфери за ирански военни покупки.Зариф заяви, че ще се срещне в сряда с външните министри на останалите подписали ядреното споразумение за 2015 г., което беше договорено с Великобритания, Франция, Германия, Китай и Русия, както и Съединените щати.\"Както вече казахме, САЩ могат да присъстват само ако се върнат към ядреното споразумение и прекратят икономическата си война срещу Иран\", допълни още Зариф.САЩ миналата година се оттеглиха от споразумението и отново наложиха едностранни санкции срещу Иран.\"Надявам се правителството на САЩ да осъзнае, че те вече не са единствената икономическа суперсила в света и че има много държави, които искат да се възползват от иранския пазар\", заяви говорителят на външното министерство Абас Мусави.", "date": "2019.09.21", "title": "Зариф осъди подновените американски санкции срещу централната банка"}
{"url": "https://news.bg/politics/manolova-postavya-v-plik-firmata-koyato-pecheli-edna-ot-barzite-porachki-za-elektrobusi.html", "text": "Бившият омбудсман и настоящ кандидат за кмет на София за предстоящите местни избори Мая Манолова разкри пред журналисти, че ще \"постави в плик\" фирмата, която ще спечели една от \"бързите\" поръчки на Столична община за закупуването на електробуси.Припомняме, преди дни Манолова даде за пример обществената поръчка за сметосъбиране и извозване за 500 млн. лева, обявена в навечерието на изборите, при положение, че договорите със сегашните сметопочистващи фирми изтичат догодина.По думите й \"бързите поръчки\" този път са за обществените поръчки за закупуването на електробуси и електрически микробуси, като офертите трябва да бъдат отворени на 23 и 24 октомври, буквално дни преди изборите на 27 октомври.Манолова подчерта, че тези покупки са в интерес на столичани, защото транспортът до метрото в големите столични квартали трябва да става по този начин. Тя запита защо обаче обществените поръчки ще бъдат отворени два дни преди изборите.Едната обществена поръчка е трябвало да бъде отворена на 9 октомври, но с промяна на параметрите на процедурата Столичното транспортно дружество насрочва датата за 23 октомври, разкри Манолова. Според бившия национален защитник става въпрос за харчене на огромен ресурс, който ще се изразходва непрозрачно за това какви електробуси да бъдат закупени.Манолова недоумява защо за най-големите квартали се предвижда закупуването на електрически микробуси с девет седящи места. Представете си колко души могат да бъдат превозени в микробус с 9 седящи места, изтъкна тя. Според нея условията в двете обществени поръчки са ограничителни и според експерти те са подготвени за определени кандидати.Кандидатът за столичен кмет разкри, че е готова да \"постави в плик\" кандидата, който ще спечели едната поръчка, която е пренасрочена от 9 за 23 октомври, за да няма време да се развихри скандал с предварително определения спечелил кандидат. Според нея, ако нещата бъдат оставени така непосредствено преди изборите, въпросът може да бъде необратимо решен и няма да има време да стане скандал с кандидата.\"Не е честно пред столичани г-жа Фандъкова да обявява своята общинска листа в общински лечебни заведения, вършейки уж работата си като кмет. Мисля, че това не е почтеното отношение към столичани, за да се използва общината за предизборна кампания\", атакува Манолова настоящият столичен кмет Йорданка Фандъкова.", "date": "2019.09.21", "title": "Манолова \"поставя в плик\" фирмата, която печели една от \"бързите поръчки\" за електробуси "}
{"url": "https://news.bg/world/tramp-pritiskal-zelenski-da-razsledva-sina-na-baydan.html", "text": "Украинският президент Владимир Зеленски да разследва сина на бившия американски вицепрезидент Джо Байдън.За това настоявал американският му колега Доналд Тръмп в телефонен разговор през юли.Той искал екипът на президента да работи по случая с адвоката му Рудолф Джулиани. Джулиани потвърди, чеОт Белия дом са отказали коментар. Самият Тръмп не отрича за такива разговори, но не уточнява какво точно е поискал от Киев. Самият Байдън, в момента кандидат за Белия дон, отказа на този етап да коментира слуховете. По думите му, нито един сериозен източник не ги е потвърдил. Единственият ми коментар е президентът ни да започне да се държи като такъв, е казал той след предизборно събитие. Припомнямеукраински представител потвърди, че президентът на САЩ Доналд Тръмп търси компромат срещу бившия вицепрезидент Джо Байдън.Правителството на Украйна чака зелена светлина от Тръмп за разследване на бизнес отношенията на сина на Байдън с една от енергийните компании в източноевропейската страна.Антон Геращенко, висш съветник във вътрешното министерство на Украйна, съобщи, че в момента не се води разследване, но правителството ще \"провери\", когато администрацията на Тръмп поиска официално, информира The Daily Beast.Преди дни американски медии съобщиха, че . По-късно беше разпространена информация, че се отнася за Хънтър Байдън има връзки с украинската енергийна компания \"Бурисма\".Зеленски ще проведе разговори с Тръмп в Ню Йорк през следващата седмица. Това ще е първата им среща от встъпването в длъжност на Зеленски през май.Украинският лидер ще бъде в САЩ между 23 и 26 септември, за да участва в Общото събрание на ООН.", "date": "2019.09.21", "title": "Тръмп притискал Зеленски да разследва сина на Байдън "}
{"url": "https://news.bg/weather/predimno-slancheva-sabota.html", "text": "Днес ще бъде предимно слънчево, с временни увеличения на облачността в източната половина от страната.Това съобщават от НИМХ. Ще духа слаб вятър от изток-североизток. Максималните температури ще бъдат между 18 и 23 градуса. За София - около 18 градуса. Ще бъде по-хладно от обичайното. Атмосферното налягане ще се задържи по-високо от средното за месеца. В 23:44 часа на 22 септември започва астрономическата есен, а 23 септември е първият есенен ден.", "date": "2019.09.21", "title": "Предимно слънчева събота "}
{"url": "https://news.bg/politics/horata-do-borisov-mu-kazvat-tova-koeto-iska-da-chue-ne-istinata-smyata-tsvetanov.html", "text": "Бойко Борисов ме попита дали ще правя политически проекти. Това заяви пред bTV Цветан Цветанов.Припомняме, че  на 7 юли, а днес е На въпроса дали премиерът Борисов се страхува от евентуален политически проект на бившия втори в партията Цветанов отговори: \"Може би тези, които му говорят по тази тема, се притесняват, не той. Познавам хората от неговото обкръжение, познавам манталитета, който притежават - казват му това, което иска да чуе, не реалното състояние на държавата и структурите на партията\".Той е категоричен, че винаги е бил откровен с Бойко Борисов - казвал му е истината, а лидерът на ГЕРБ е взимал решенията.На въпрос дали се чува с премиера Цветанов поясни, че се чуват делово, но ще е лицемерно, ако каже, че е приятелски.За предстоящите местни избори бившият зам.-председател на ГЕРБ смята, че партията ще загуби там, където не се е съобразила със структурите, а е спуснала административни решения. Загубили са и 15 потенциални кандидати, с които той е преговарял година и половина.За битката в София прогнозира, че за първи път от много години ще има балотаж.\"Искам да кажа на Данчето Фандъкова да бъде силна, защото тази битка ще бъде с преминаване на всякакви граници\", подчерта той.Относно кризата в БНР след опита журналистката Силвия Великова да бъда свалена от ефир Цветанов призова директора на БНР Светослав Костов да каже от кого са дошли четирите обаждания с опит за натиск.", "date": "2019.09.21", "title": "Хората до Борисов му казват това, което иска да чуе, не истината, смята Цветанов"}
{"url": "https://news.bg/politics/ne-vodya-mezhdupartiyni-bitki-kategorichna-manolova.html", "text": "\"Аз не водя междупартийни битки. Аз водя битката на гражданите срещу начина, по който се управлява столицата и промяна на начина на настоящето управление\". Така бившият национален защитник Мая Манолова коментира  пред БНТ, че тя ще управлява с общински съветници на БСП, при положение, че е независим кандидат.Не съм упълномощавала никоя партия да говори от мое име, нито да представя гражданската ми кандидатура като междупартийна битка, подчерта Манолова. Нейната битка е срещу начина, по който се управлява столицата и срещу модела на управление, като това била причината гражданите да застанат зад Манолова.\"Ако някой иска да води междупартийна битка между една и друга партия, може би трябва да заложи на своята листа за общински съветници и да си издигне кандидат\", подчерта тя.", "date": "2019.09.21", "title": "Не водя междупартийни битки, категорична Манолова "}
{"url": "https://news.bg/world/zadarzhaha-zapodozryan-za-bombeniya-atentat-v-irak.html", "text": "Премиерът на Ирак заяви, че силите за сигурност са задържали мъж за взривяването на бомба в микробус, пълен с пътници в иракския шиитски град Кербала, предаде \"Асошиейтед прес\".Вследствие на взрива са загинали 12 души, а други петима са ранени.Все още няма подробности за заподозрения.Взривът е едно от най-големите нападения, насочен срещу цивилни, след като ДАЕШ (\"Ислямска държава\") бяха разгромени в Ирак през 2017 г.Следи се сигурността по пътищата, водещи до Кербала с добавени контролно-пропускателни пунктове.", "date": "2019.09.21", "title": "Задържаха заподозрян за бомбения атентат в Ирак"}
{"url": "https://news.bg/politics/volt-predlaga-15-merki-za-evropeysko-upravlenie-na-sofiya.html", "text": "От Европейска партия \"Волт\", която е част от коалицията \"Движение ЗАЕДНО ЗА ПРОМЯНА\", регистрирана в Централната избирателна комисия (ЦИК) за предстоящите местни избори предлагат три приоритета с 15 мерки в своята платформа за Европейско управление на Столична община, които кандидатите за кмет да припознаят.Лидерът на \"Волт\" Настимир Ананиев призовава настоящият столичен кмет Йорданка Фандъкова и другите трима кандидати за кмет - Мая Манолова, Борисов Игнатов и Борис Бонев от \"Спаси София\" да припознаят приоритети, които са много важни за София. Сред тях са прозрачност, замърсяването на въздуха и пътната безопасност.В частта свързани с прозрачността, Ананиев настоява персонално да разбере как гласува Столичният общински съвет за определена тема. Освен това трябва да има публичен регистър на столичния инспекторат за това кой е получил акт кой не, трябва да има свободен достъп до заседанията на общинския съвет, настоя шефът на \"Волт\".От \"Волт\" настояват районните кметове да имат някаква отчетност, защото до настоящия момент не се отчитат на никого. Ананиев настоява и за повече прозрачност на общинските търговски дружества като \"Топлофикация\", Центъра за градска мобилност и други.По отношение на пътната безопасност, от \"Волт\" предлагат хоризонталната маркировка да бъде подменена в цялата столица, премахване на изкуствените неравности тип \"легнал полицай\", пълен одит на знаковата уредба в столицата и повече видеонаблюдение за заснемане на нарушенията и привеждане на всички пешеходни пътеки в столицата във вид, отговарящи на наредбата.Във връзка със замърсяването на въздуха, от \"Волт\" предлагат той да стане официален източник на смъртност в статистиката на национално и европейско ниво, незабавно въвеждане на еко стикери за автомобилите, въвеждане на енергийни ваучери за ток, използване на нови технологии в борбата с мръсния въздух и приемане на нова Наредба на Столична община относно чистата на атмосферния въздух.От своя страна кандидатът за кмет Мая Манолова заяви, че така поставените искания от Европейска партия \"Волт\" са намерили своето място в нейната предизборна програма, която се очаква да бъде представена другата седмица.", "date": "2019.09.21", "title": "\"Волт\" предлага 15 мерки за европейско управление на София"}
{"url": "https://news.bg/world/protestirashti-v-honkong-izgoriha-kitayskoto-zname.html", "text": "Протестиращите изгориха китайското знаме, а полицията използва сълзотворен газ в отдалечен район на Хонконг при подновени сблъсъци заради недоволство от правителството, предаде \"Асошиейтед прес\".Полицията обвини протестиращите в пръскане с вода на полицейски служители по време на шествието на няколко хиляди души в Туен Мун в северозападната част на Хонконг. Един човек е арестуван.Протестът е сравнително малък в сравнение с предишните демонстрации, които се провеждат всеки уикенд от юни насам. Протестите започнаха с противопоставяне на предложения закон за екстрадиция и се разшириха, за да включат искания за повече демокрация в полуавтономната китайска територия.Мнозина от протестиращите са били облечени в черно и носели чадъри, символ на тяхното движение.Протестиращите скандирали: \"Възстановете Хонконг!\" и \"Революция на нашето време!\"Повечето недоволстващи са били мирни, но някои от тях са свалили китайско знаме пред правителствения офис и са го подпалили.Управителят на Хонконг Кери Лам се съгласи да оттегли законопроекта за екстрадиция. Протестиращите обаче имат и други искания, включително независимо разследване на жалбите за полицейско насилие по време на по-ранни демонстрации.Полицията отказа разрешение за съботното шествие, но апелативен съд отмени това решение.Безредици е имало и заради това, че привържениците на правителството са съборили протестни плакати на няколко спирки на метрото.Кампанията за сваляне на протестни материали е инициирана от пропекински член на законодателната власт в Хонконг Джуниус Хо.", "date": "2019.09.21", "title": "Протестиращи в Хонконг изгориха китайското знаме"}
{"url": "https://news.bg/regions/dete-zagina-v-tezhka-katastrofa-na-hemus.html", "text": "Дете е загинало при тежка катастрофа на магистрала \"Хемус\" край Шумен. Това съобщиха от полицията в Шумен. Катастрофата е станала между два автомобила.Според първоначалната информация детето е на 6 години.Във връзка с инцидента временно се ограничава движението при 338-и километър на автомагистрала \"Хемус\", в посока Варна, в района на Белокопитово.Движението се осъществява по обходен маршрут - по път I-2 пътен възел \"Белокопитово\" - Шумен, до етапна връзка с автомагистрала \"Хемус\".Шофьорите да се движат с повишено внимание и съобразена скорост, апелират от агенцията \"Пътна инфраструктура\".", "date": "2019.09.21", "title": "Дете загина в тежка катастрофа на \"Хемус\""}
{"url": "https://news.bg/world/sasht-razpolozhiha-korab-v-persiyskiya-zaliv.html", "text": "САЩ разположиха разрушител, въоръжен с ракети земя-въздух край североизточния бряг на Саудитска Арабия, съобщи Си Би Ес.По този начин Пентагонът иска да преодолее пропастта във въздушната отбрана на кралството, от която Иран се възползва, когато атакува съоръженията на петролната компания \"Сауди Арамко\".През май, на фона на влошаващите се отношения между Вашингтон и Техеран, разрушителите USS McFaul и USS Gonzalez се насочиха към протока.САЩ взеха това решение след конфликта на фона на поредица от взаимни задържания на танкери в пролива Хормуз. Сега Вашингтон отговори на атаката на 14 септември над петролни съоръжения с дузина дронове в Саудитска Арабия.Хутитите от движението \"Ансар Аллах\" декларираха своето участие в нападението, докато  за случилото се. Техеран отрича всяко участие. По-късно президентът на САЩ Доналд Тръмп обяви значително увеличение на санкциите срещу режима на аятоласите. След нападението Иран обяви съвместни военни учения с Русия и Китай.", "date": "2019.09.21", "title": "САЩ разположиха кораб в Персийския залив"}
{"url": "https://news.bg/world/islyamska-darzhava-okarvavi-irak.html", "text": "Терористичната група \"Ислямска държава\" пое отговорността за атентат на автобус в петък в иракския град Кербала. Това съобщи в събота Ройтерс.Агенцията се позовава на пожелали анонимност източници.В резултат на нападението са загинали най-малко 12 души, други няколко са ранени, уточнява \"Ройтерс\".", "date": "2019.09.21", "title": "Ислямска държава окървави Ирак"}
{"url": "https://news.bg/world/uragan-udari-tbilisi.html", "text": "Ураган събори дървета, откъсна покривите на къщи, повреди електропроводи в Тбилиси и в град Рустави, съобщиха местни медии.Най-малко двама души бяха ранени, съобщи грузинската обществена телевизия в събота.Според службата за спешна помощ на грузинското Министерство на вътрешните работи на улица \"Долидзе\" в квартал \"Сабурталински\" в Тбилиси голямо дърво е паднало върху двама мъже и те са откарани в болница.В град Рустави, намиращ се на 11 км от столицата Тбилиси, вятърът откъсна покривите на 15 къщи, многогодишни дървета, повредена са електропроводи и автомобили. Движението беше блокирано на няколко места.От съображения за сигурност централният културен парк е временно затворен в Рустави. Етнографският фестивал, насрочен за събота, е отложен за неделя.Поради урагана са получени до 230 обаждания на Службата за управление на извънредни ситуации от Тбилиси и Рустави.Според синоптиците в Източна Грузия, включително в Тбилиси, през нощта ще останат силни ветрове със скорост около 27 м / сек, а сутринта на 22 септември ще бъдат относително отслабени.", "date": "2019.09.21", "title": "Ураган удари Тбилиси"}
