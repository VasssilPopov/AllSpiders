{"url": "https://news.bg/world/otkriha-15-trupa-v-kamion-v-meksiko.html", "text": " Труповете на 15 мъже бяха открити в изоставен камион на шосе в западния мексикански щат Мичоакан, съобщи АФП по данни на полицията.Властите подозират, че убийствата са свързани с криминални групировки, които се борят за надмощие в района.Камионът е открит през нощта на пътя между Акила и Ласаро Карденас, на тихоокеанското крайбрежие. Мъжете са били убити с огнестрелно оръжие.Първоначалното разследване сочи, че жертвите са били членове на криминална група, която се е занимавала с наркотрафик, отвличания и изнудване.", "date": "2018.03.24", "title": "Откриха 15 трупа в камион в Мексико"}
{"url": "https://news.bg/politics/mvnr-nyama-reshenie-ot-balgariya-da-se-gonyat-ruski-diplomati.html", "text": "Няма взето решение от страна на българската държава да се гонят руски дипломати. Това съобщиха от МВнР на News.bg по повод информация на британски медии, че и България ще бъде сред страните, които биха отзовали руски дипломати през следващата седмица в отговор на атаката с нервнопаралитичен газ срещу Сергей и Юлия Скрипал в Солсбъри.По информация на британския вестник \"Гардиън\", най-малко 10 страни от ЕС ще изгонят руски дипломати във връзка със случая \"Скрипал\". Заедно с България това се отнасяло и за Германия, , , , , Естония, , Холандия и Ирландия.Малко по-рано през деня председателят на ПГ ГЕРБ Цветан Цветанов заяви, че бихме отзовали руски дипломати от страната си, ако има опасност за националната ни сигурност.Припомняме, на заседанието на Европейския съвет в петък българският премиер Бойко Борисов е поискал доказателства, извън формулировката на британския министър-председател Тереза Мей, според която с \"висока степен на вероятност\" зад случая \"Скрипал\" стои Москва.По този повод бе зададен въпрос на българския премиер Бойко Борисов в Брюксел. В отговор Борисов заяви: \"Всички вярваме на Великобритания, но казах и своите позиции, припомних и обвиненията срещу Саддам Хюсеин за използването на химическите оръжия - Тони Блеър се извини по-късно, но нещата бяха свършени\", коментира българският премиер.Според него, решението на европейските лидери да изтеглят за консултации посланика на ЕС в Руската федерация показва, че въпреки Брекзит, Обединеното кралство и Европейският съюз са едно цяло, свързани са неразривно, имат взаимна подкрепа и защита.В петък стана ясно, че  дипломати.", "date": "2018.03.24", "title": "МВнР: Няма решение от България да се гонят руски дипломати "}
{"url": "https://news.bg/crime/podgotvyat-predavaneto-na-izdirvaniya-ot-interpol-56-godishen-gratski-grazhdani.html", "text": "Българските полицейски служители подготвят предаването на издирвания от Интерпол гръцки гражданин, който бе задържан при гранична проверка на Летище \"София\" тази сутрин. Това стана ясно от думите на началника на СДВР комисар Младен Маринов.Шефът на СДВР потвърди, че лицето е обявено от Бюрото на Интерпол за издирване във връзка с предумишлено убийство и незаконно притежание и използване на огнестрелно оръжие. От съобщение на МВР стана ясно, че 56-годишният гръцки гражданин е пътувал с полет през Истанбул за Минск.Той е с инициали Г.Т. След справка, граничните полицаи идентифицирали пътника като издирван от Интерпол за предумишлено убийство, незаконно притежаване и пренос на огнестрелно оръжие и експлозиви. Информацията за него е подадена от бюрото в Кипър, с цел задържане и екстрадиране. Чрез Националното централно бюро Интерпол-София са уведомени служителите от Интерпол-Никозия, които потвърдили издирването на лицето.", "date": "2018.03.24", "title": "Подготвят предаването на издирвания от Интерпол 56-годишен гръцки граждани"}
{"url": "https://news.bg/regions/probiha-alternativno-trase-koeto-zaobikalya-svlachishteto-smolyan-madan.html", "text": "Пробито е алтернативното трасе, което заобикаля свлачището, затворило главен път Смолян- Мадан в района на село Тикале. Това съобщи заместник-министърът на регионалното развитие и благоустройството инж. Валентин Йовев, който извърши оглед на място.В почивните дни и при валежи от сняг в този сложен горски терен продължава строителството на новото обходно трасе, коментира зам.-министър Йовев. Към момента обходното трасе е дълго около 1 км. То се уширява, заздравява се пътната основа, изграждат се системи за отводняване и обезопасителни съоръжения, за да може да поеме трафика на автомобили до 12 тона.Работи се и по самото свлачище. В момента специализирана техника изследва основата на свлачището и здравината на републиканския път под него. \"Добрата новина е, че шосето в компрометирания участък не е засегнато от свлачищни процеси\", заяви заместник-регионалният министър. Направено е и пълно геоложко заснемане.Според инж. Йовев на този етап не може да се предприемат действия по разчистване на падналите земни маси, защото при това преовлажняване има съществен риск от отцепване на нови скали и кал.\"Евентуални нови срутвания, или разчиствания с взривове, може да доведат до падане на големи маси в коритото на река Черна и да се образува стена, която да спре течението. Така ще имаме още един проблем с язовир, който да е проводник на голяма речна вълна\", коментира още инж. Йовев. \"Става дума за сериозно природно явление, което при всички случай е щяло да се случи, било е въпрос на време\", каза още той.В инспекцията участваха и заместник-областните управители на Смолян Валентин Гърбелов и Андриян Петров, кметът на община Смолян Николай Мелемов, заместникът му инж. Марияна Цекова и Костадин Тотев - зам.-директор на ВиК - Смолян, допълниха от ведомството.Припомняме, на 20 март стана ясно, че пътят Смолян - Мадан ще остане затворен четири-пет и дори шест месеца. Нов път осигурява свързаност на селата, засегнати от срутищото Смолян - Мадан. Това заяви директорът на Агенция \"Пътна инфраструктура\" инж. Дончо Атанасов, който лично поддържа връзка с областния управител на Смолян и засегнатите от  кметове на населени места.", "date": "2018.03.24", "title": "Пробиха алтернативно трасе, което заобикаля свлачището Смолян-Мадан"}
{"url": "https://news.bg/regions/dve-spasitelni-aktsii-sa-provedeni-v-pirin.html", "text": "Планинските спасители проведоха две спасителни акции в Пирин над Банско, съобщи БНР.10-годишно дете и баща му са били заседнали в района на хижа \"Демяница\". В ранния следобед те са изведени невредими от опасната ситуация.Междувременно в центъра на спасителната служба е подаден втори сигнал за бедстваща сноубордистка в един от улеите на връх \" Тодорка\" от страната на хижа \" Вихрен\".Отделен екип от планински спасители са стигнали до мястото и са оказали първа помощ на пострадалата, която е с усукана колянна става. След спасителната акция сноубордистката е транспортирана до болнично заведение.Има висока лавинна опасност. Любителите на белите спортове да не подценяват атмосферните условия и да не карат извън ски зоната, призова ръководителят на ПСС в курорта Румен Баряков.", "date": "2018.03.24", "title": "Две спасителни акции са проведени в Пирин"}
{"url": "https://news.bg/politics/ot-da-balgariya-pritesneni-che-borisov-se-razgranichava-ot-pozitsiyata-na-es.html", "text": "От партия \"Движение Да България\" изразяват остра тревога от публичното разграничаване на премиера Бойко Борисов от общата позиция на страните от ЕС, които подкрепят версията на Лондон, че на територията на Обединеното кралство Великобритания и Северна Ирландия е извършено нападение с \"Новичок\".Припомняме, по време на заседанието на Европейския съвет от 22 март 2018 г. евролидерите се съгласиха, че има голяма вероятност Русия да е отговорна за нападението с нервнопаралитично вещество срещу бившия руски шпионин Сергей Скрипал и дъщеря му Юлия. От ЕС отзоваха посланика на общността в Москва за консултации.Българският премиер заяви, че е поискал доказателства, извън формулировката на британския министър-председател Тереза Мей, според която с \"висока степен на вероятност\" зад случая \"Скрипал\" стои Москва.В Брюксел на 23 март 2018 г. Борисов заяви: \"Всички вярваме на Великобритания, но казах и своите позиции, припомних и обвиненията срещу Саддам Хюсеин за използването на химическите оръжия - Тони Блеър се извини по-късно, но нещата бяха свършени\", коментира българският премиер.От партията на Христо Иванов определят поведението на премиера като ясен знак на отказ от солидарност от страна на България с останалите европейски партньори в изключително деликатен за Европейския съюз и НАТО момент. \"Подобен акт подкопава и без това отслабеното доверие, което партньорите ни имат към нас. То поставя под въпрос действителната принадлежност на България към Европейския съюз и НАТО, както и цялостното развитие на страната ни като европейска демократична държава.\"Поведението на министър-председателя по време на Европейския съвет в Брюксел е още по-смущаващо на фона на липсата на каквито и да е действия от негова страна и от страна на правителството и на компетентните правоохранителни органи срещу антидемократичната и антиевропейска пропаганда, провеждана в България чрез псевдо медии и сайтове за дезинформация и фалшиви новини, някои контролирани от Делян Пеевски, а други открито свързани с руските икономически политически интереси. Особено скандалното е, че тези \"медии\" се финансират отчасти със средства от държавния бюджет и европейските фондове\", пишат от \"Да България\".Те обвързват  с помощта на руския консорциум-производител - РСК МиГ и опита да се възстанови проекта АЕЦ \"Белене\" с думите на Борисов по отношението скандала за Скрипал.\"Действията на Бойко Борисов на заседанието на Европейския съвет в Брюксел са повод да бием тревога, че в страната се провежда целенасочена и широкомащабна дезинформационна кампания, целяща да срине подкрепата на българското общество за демокрацията като форма на обществена организация и да настрои гражданите срещу принадлежността на България към Европейския съюз, като създаде предпоставки за установяване на открито авторитарно управление\", пишат от \"Движение Да България\".Припомняме, на 24 март в британски медии се появи информацията, че и България е сред страните, които ще изгонят руски дипломати.Малко по-късно председателят на ПГ ГЕРБ Цветан Цветанов заяви, че до подобна стъпка - отзоваване на руски дипломати, може да се прибегне само ако има заплаха за националната ни сигурност.От МВнР заявиха, че няма решение Българя да отзовава руски дипломати.", "date": "2018.03.24", "title": "От \"Да България\" притеснени, че Борисов се разграничава от позицията на ЕС"}
{"url": "https://news.bg/society/sabirat-hrani-i-pari-za-velikden-za-vseki-dari-praznik-na-baba-i-dyado.html", "text": "Националният омбудсман Мая Манолова събра половин тон храна за кампанията \"Великден за всеки - дари празник на баба и дядо\" само за два часа, съобщиха от Администрацията на омбудсмана.Шест препълнени колички с хранителни продукти за по-малко от два часа събра инициативата \"Купи и сподели\" в един от столичните магазини тази сутрин. Тази кампания е част от мащабната кампания - \"Великден за всеки-дари празник на баба и дядо\", която за трета поредна година набира средства и храни за възрастните хора без надбавки за големия християнски празник.Днес Манолова и екипът й, заедно с доброволци от ръководената от нея институция и от Българския червен кръст, лично агитира клиентите на търговската верига да подкрепят акцията \"Купи и сподели\", която започна на 23 март в 13 града в цялата страна.\"Възрастните хора на България имат нужда от нашата подкрепа като общество, като бизнес, като граждани да подкрепим трапезата на бедстващ пенсионер за великденските празници\", заяви омбудсманът по време на акцията.При предишните две години бяха събрани над два милиона лева в пари и хранителни продукти, с които бяха зарадвани десетки хиляди български пенсионери.По традиция \"Купи и сподели\" се реализира в двете последователни седмици преди Великден, в дните от петък до неделя /23-25 март 2018 г. и 30 март - 1 април 2018 г./, в партньорство с най-мащабните хранителни вериги в страната и други големи супермаркети.Клиентите ще могат да оставят купените и дарените продукти в специално поставените за целта на изхода колички, брандирани с логото на кампанията.Кампанията \"Великден за всеки - дари празник на баба и дядо\" може да бъде подкрепена и с финансови средства по банкова сметка на Червения кръст за тази кампания.Средствата ще бъдат обърнати във ваучери, всеки на стойност по 20 лева, с които пенсионерите, определени по списъци на НОИ, ще могат да пазаруват в 5 000 магазина в цялата страна.Възрастните хора ще получават своите ваучери с месечната си пенсия в централните пощенски клонове по места. Чрез социалния патронаж по общини в седмицата преди Великден ще се раздават събраните хранителни продукти на социално слаби и бедни хора.Списъците на пенсионерите, които ще получат ваучери ще бъдат публикувани на Интернет страницата на Омбудсмана и Български Червен кръст, на два транша - преди Великден и преди Гергьовден.", "date": "2018.03.24", "title": "Събират храни и пари за \"Великден за всеки - дари празник на баба и дядо\""}
{"url": "https://news.bg/regions/otmeniha-bedstvenoto-polozhenie-vav-vidin.html", "text": "Отменено е бедственото положение в община Видин от 14 часа в събота, 24 март. То бе поставено след обилния снеговалеж в петък. Тогава 13 населени места останаха без достъп, съобщиха от община Видин.Следи се нивото на Дунав и корекцията на реките, съобщи кметът Огнян Ценков. \"При анализиране на обстановката, нямаме предпоставки, които да представляват опасност за здравето и живота на населението на община Видин, както и за околната среда. Нямаме предпоставки за нанасяне на вреди и щети на държавната инфраструктура, на общинската инфраструктура, на имуществото на гражданите\", заяви кметът Ценков.Той увери, че продължава наблюдението, както и дейността в сложната зимна обстановка.След слабия снеговалеж през изминалата нощ снежната покривка се е увеличила с още 5-6 см. Във всички селища на Общината е почистено и проходимо. Почистена са също улиците и подстъпите към гробищните паркове. Няма затворени участъци от четвъртокласната пътна мрежа, достъпът до населените места е осигурен. В проблемните отсечки са направени разширения.Работят всички съоръжения на помпената станция за питейна вода при село Сланотрън, където бе прекъснато електрозахранването. Отводнителните станции са на денонощен режим. Няма постъпили сигнали за бедстващи хора, всички пациенти на хемодиализа са транспортирани до видинската болница, информираха от община Видин.", "date": "2018.03.24", "title": "Отмениха бедственото положение във Видин"}
{"url": "https://news.bg/society/otsluzhiha-panihida-za-dyado-dobri-ot-baylovo.html", "text": "В черквата на село Байлово бе отслужена панихида за 40-ия ден от смъртта на дядо Добре, известен на всички като дядо Добри. Старецът, който смирено събираше средства пред столични храмове и стана най-големият дарител на храм-паметника \"Св. Александър Невски\", почина на 103-годишна възраст на 13 февруари.\"Свят човек, който не обичаше показност, не искаше никой нищо да знае за него\", разказа пред БНТ вярваща, която е имала шанса да го познава.\"Липсва ни. Той ни учеше, че и бедничко може да сме щастливи - нито бедността прави хората по-добри, нито богатството ги прави по-лоши\", заяви свещеник от столичен храм.\"Той ни учеше на смирение, човещина, добрина. Да се забелязваме един друг, не да се подминаваме като някакви конкуренти. Сам той живееше с ангелите\", допълни свещеникът, присъствал на панихидата в Байлово.", "date": "2018.03.24", "title": "Отслужиха панихида за дядо Добри от Байлово"}
{"url": "https://news.bg/society/s-shestvie-pochetoha-pametta-na-zhertvite-ot-lagera-slanchev-bryag-kray-lovech.html", "text": "С шествие почетоха паметта на жертвите от лагера \"Слънчев бряг\" край Ловеч. На каменната кариера в периода 1959-1962 година от непосилен труд, зверства и мъчения умират 155 души, определяни като политически врагове на комунистическия режим, съобщи БНР.На поклонението присъстваха представители на десни политически партии.Един човек се връща на това зловещо място всяка година. \"Нощес сънувам пак кошмари. Не може да се забрави. Тази рана, която виждате тук не може да се заличи, тя ще напомня за вечни времена, че тук е имало жестокост, която нямам думи да опиша\", заяви 78-годишният Кольо Вутов от луковитското село Торос.Паметта на жертвите от лагера почетоха и десетки граждани. \"Нашите деца не трябва да забравят, че е имало наченки на комунизъм и Слава Богу, че вече няма да се повтори това никога\".", "date": "2018.03.24", "title": "С шествие почетоха паметта на жертвите от лагера \"Слънчев бряг\" край Ловеч"}
{"url": "https://news.bg/world/protesti-sreshtu-abortite-v-rumaniya.html", "text": "Протести срещу абортите заляха Букурещ и останалите областни градове в Румъния. Православни, католици и протестанти застанаха един до друг в защита на живота. Участниците носеха тениски с надписи \"Спрете абортите\" и \"Радвам се, че живея\".Протестиращите искат да се промени сегашното либерално законодателство. Те искат да се забранят абортите.", "date": "2018.03.24", "title": "Протести срещу абортите в Румъния"}
{"url": "https://news.bg/world/premierat-na-italiya-hvarli-ostavka.html", "text": "Италианският премиер Паоло Джентилони подаде оставка. Това съобщи АНСА.Агенцията уточнява, че тази стъпка е формална, тя се предвижда от процедура, свързана с началото на работата на парламента.Президентът на Републиката Серджо Матарела трябва да приеме оставката на Джентилони със стандартната формулировка \"да продължи да изпълнява текущите си задължения\" до формирането на новото правителство.В близко бъдеще следва да бъдат обявени съответните консултации. В събота Сенатът и Камарата на депутатите избраха своите председатели, които първи се срещнаха с президента.На проведените на 4 март италиански парламентарни избори, най-голям брой гласове получи десноцентристките партии - \"Лига\" на Матео Салвини, \"Форца Италия\" на Силвио Берлускони и \"Братя на Италия\" Джорджа Мелони и анти-системно \"Движение\" 5 звезди \" на Пепе Грило.В този случай, нито един от тези блокове не получи парламентарно мнозинство, което представлява основен проблем за по-нататъшното формиране на правителството.", "date": "2018.03.24", "title": "Премиерът на Италия хвърли оставка"}
{"url": "https://news.bg/world/evakuatsiya-na-islyamisti-ot-iztochna-guta.html", "text": "Членовете на въоръжените групировки Файлак аш Шам и Джебат ан Нура започнаха да се изтеглят от предградието Ербин в Източна Гута. Според телевизия Сирия първата група от 500 военнослужещи и техните роднини са напуснали града. Те ще пътуват с автобуси до провинция Идлиб в Северна Сирия.Военнослужещи със семейства ще бъдат изтегляни от съседните предградия на Замалка и Айн Терма, както и от квартал Джобар в покрайнините на Дамаск. Това ще предпази столицата от минометен обстрел. Близо 7 000 души ще напуснат тези райони.С освобождаването на Хараста, Ербин, Замкалка, Айн Терма и Джобара, сирийските войски ще установят контрол над по-голямата част от Източна Гута. Въоръжената опозиция контролира само в сателитния град Дума, който се намира на 12 километра от Дамаск. Той е в ръцете на бойците Джейш ал Ислам.Споразумението за оттеглянето им бе постигнато в резултат на преговорите между ръководството на Руския център за помирение с Ахрар аш Шам.", "date": "2018.03.24", "title": "Евакуация на ислямисти от Източна Гута"}
{"url": "https://news.bg/bulgaria/otbelyazvame-chasat-na-zemyata.html", "text": "Тази вечер милиони хора от целия свят символично  угасят осветлението в домовете си за един час, тъмни ще останат и знакови сгради - така се отбелязва \"Часът на Земята\". Най-мащабната природозащитна акция започва през 2007 година с призива на организацията \"Световен фонд за дивата природа\" (WWF). Тази година мотото е \"Свържи се с Земята\" с идея да угасим светлините от 20,30 часа до 21,30.Владимир Иванов, който е от WWF, разказа пред БНР за други инициативи на организацията в София.\"Ще има пунктове за събиране на електрическо и електронно оборудване. Ще сме ние там с екипа на WWF, за да кажем какво означава България да се свърже с природата, какво означава да опазваш природата, какво правим ние, от какво имаме нужда\", каза Иванов. Той съобщи още, че \"Часът на Земята\" ще продължи вечерта с традиционното огнено шоу пред Народния театър, когато ще бъдат угасени светлините на знакови сгради в София.Много общини в България също се включват в \"Часът на Земята\" с концерти, игри, образователни програми. Скаутското движение и в България и по света тази година също участва в инициативата.Зелените светлини на 50 пешеходни светофара в София светят във формата на сърце, посланието е за любов към природата.По повод \"Часът на Земята\" Столична община разшири пешеходната зона за целия ден, за коли ще са затворени площад \"Батенберг\" и бул.\"Цар Освободител\" от ул. \"Г.С.Раковски\" до ул.\"Княз Александър Батенберг\". Една от инициативите, с които Столичната община се включва в отбелязването на \"Часът на Земята\", е организирането на фермерския пазар \"От нашата ферма - с любов за вас\". В рамките на проявата малки производители от различни крайща на страната представиха пред посетители своята продукция. Чрез него се акцентира към опазването на околната среда и влиянието, което природата оказва върху нас.За 60 минути ще угасне осветлението на символа на Плевен - Панорамата \"Плевенска епопея 1877 година\".Ефектното външно осветление на уникалната историческа и културна забележителност я прави видима на голямо разстояние, осветявайки и през нощта символичния външен вид на сградата - четирите щика, опасващи конструкцията и трите хоризонтални обръча, символизиращи трите щурма за Плевен и трите гребена на Зелените възвишения.", "date": "2018.03.24", "title": "Отбелязваме Часът на Земята"}
{"url": "https://news.bg/world/nameriha-bombi-v-pohiteniya-supermarket.html", "text": "Френските следователи са намерени три самоделни взривни устройства, пистолет и ловджийски нож в супермаркета в град Треб в южната част на страната. Там терористът Редуан Лакдим държа заложници. Това съобщи в събота от телевизия BFM.На 23 март в Каркасон 26-годишният Редуан Лаким нападна хората в кола, за да я открадне. Пътникът беше убит, а шофьорът бе ранен. Неговата втора атака беше срещу жандармеристи.Третата атака беше извършена в съседното Треб, където взе заложници в местния супермаркет. В резултат на това бяха убити трима души, включително полицай, който предложи да замести един от заложниците.Терористът по-късно бе ликвидиран от специални сили. Сателитен новинарски канал Sky News Арабия съобщи, че отговорността за поредица от атаки в южната част на Франция е поета от Ислямска държава.В апартамента на Редуан Лакдим беше намерена ислямистка пропагандна литература.", "date": "2018.03.24", "title": "Намериха бомби в похитения супермаркет"}
{"url": "https://news.bg/world/sasht-ubiha-dvama-islyamisti-v-libiya.html", "text": "САЩ убиха двама ислямисти в Либия, съобщи АП.Това е станало при удар на авиацията в района на южния либийски град Убари. Това е станало след разузнаване на целта.Ударът е бил извършен в координация с международно признатото правителство на националното съгласие в Триполи.Към този момент по наша преценка няма убити цивилни при удара. Това се посочва в съобщение на Африканското командване на армията на САЩ.", "date": "2018.03.24", "title": "САЩ убиха двама ислямисти в Либия"}
{"url": "https://news.bg/politics/mariya-gabriel-vazhen-e-strategicheskiyat-dialog-s-turtsiya.html", "text": "Важно е да имаме стратегически диалог със страна, съседна на ЕС - каквато е Турция. Това коментира еврокомисарят по въпросите на цифровата икономика и цифровото общество Мария Габриел на среща в Министерството на транспорта с представители на Националното сдружение на общините в България. Там бе бе представена инициативата WiFi4EU.Коментарът е по повод срещата на високо ниво, насрочена за 26-ти март във Варна между представителите на ЕС и Турция. Тогава у нас се очаква да пристигнат председателите на Европейския съвет и на Европейската комисия Доналд Туск и Жан-Клод Юнкер, премиерът Бойко Борисов и президентът на Турция Реджеп Ердоган.Целта на срещата е диалогът между ЕС и Турция да продължи. \"Разбира се, че е важно да имаме стратегически диалог с държава, която е съседна за ЕС\", посочи Габриел.По думите й той има особено значение в контекста на общите предизвикателства, пред които сме изправени - миграция, сигурност. Като \"стъпка напред\" оцени усилията на българското правителство - да има постоянен диалог, конструктивен, в който има да има доверие между партньорите по засяганите чувствителни и сложни теми . По думите й срещата е \"един позитивен сигнал, който в момента прави премиерът Борисов\".Габриел коментира като положителен сигнал начинът, по който българското председателство изнася темите като дневен ред.", "date": "2018.03.24", "title": "Мария Габриел: Важен е стратегическият диалог с Турция "}
{"url": "https://news.bg/crime/gdbop-s-poredna-aktsiya-sreshtu-pedofiliyata.html", "text": "Служители на ГДБОП задържаха мъж, разпространявал кадри с насилие над непълнолетни.Действията на униформените са предприети на територията на столицата. Акцията е проведена с цел пресичане и документиране на дейността на мъж, разпространявал в интернет порнографски материали със сцени на сексуално насилие на видимо малолетни и непълнолетни лица.В хода на операцията служителите на ГДБОП влизат в имот, ползван от 30-годишен български гражданин. При обиска на дома са установени и иззети технически средства и наркотици. Полицаите открили бяло прахообразно вещество, таблет със СИМ карта в него, хард диск, модем и настолен компютър с инсталирана програма, през която се достъпва и се разпространяват материали с детска сексуална експлоатация. Полицаите установили на компютъра и криптирана папка с големина 17.5 ГБ, вероятно с незаконно порнографски материали.По случая е образувано досъдебно производство. Мъжът е задържан за срок до 24 часа. Разследването продължава.", "date": "2018.03.24", "title": "ГДБОП с поредна акция срещу педофилията"}
{"url": "https://news.bg/society/premestihte-li-chasovnika-s-chas-napred-tazi-nosht.html", "text": "Преместваме часовниците с час напред в 3 часа в нощта на събота срещу неделя, съобщи БНТ. Тази нощ - 24 срещу 25 март преминаваме на лятно часово време. То е въведено за спестяване на разходи за осветление чрез увеличаване на използването на дневна светлина.Припомняме, на 8 февруари 2018 г. Европейският парламент призова за оценка на смяната между лятно и зимно часове време.Евродепутатите приеха резолюция, в която призоваха за задълбочена оценка на настоящата смяна между зимно и лятно часово време и ревизия на режима, ако е необходимо.Резолюцията беше приета с 384 гласа \"за\", срещу 153 \"против\" и 12 \"въздържал се\".Граждански инициативи и петиции показаха, че хората се притесняват как им се отразява на здравето смяната на часа, която се случва два пъти годишно. Обикновено беше в последната седмица на март и на октомври. Евродепутатите намират, че множество проучвания не са успели да достигнат до заключителен резултат, но от друга страна има индикации за негативни последици за човешкото здраве.За последните години  от смяната на времето. Сред държавите, отказали се от смяна на часовника са Казахстан (2004), Киргизстан (2005), Ирак (2007), Пакистан (2009), Бангладеш и Грузия (2010), Армения (2011), Русия, части от Украйна (областите Донецк, Луганск и Крим) и Египет (2014), Азербайджан (2015). Държавите, които се отказват от зимното часово време и остават за постоянно на лятното, са Беларус (2011), Турция и Севернокипърската турска република (2016).Смяната на часовника към лятно часово време е въведено на 1 април 1979 г.Тъй като превъртането с час напред на часовниците означава, че спим с час по-малко, се появиха различни съвети как да се наспим за работната седмица. Един от съветите за наспиване е да станем час-два по-рано от обичайното в неделя, когато почиваме. По този начин в неделя вечерта ще ни се доспи по-рано и може да заспим по-рано, за да се наспим за понеделника.", "date": "2018.03.24", "title": "Преместихте ли часовника с час напред тази нощ?"}
{"url": "https://news.bg/crime/otstranyavat-13-granichari-ot-letishte-sofiya.html", "text": "Отстраняват 13 граничари от летище \"София\" заради недопустим пропуск.Това обявиха на брифинг в Министерството на вътрешните работи след . На брифинга присъстваха вътрешният министър Валентин Радев, главният секретар на МВР Младен Маринов и директорът на Главна дирекция \"Гранична полиция\" Светлан Кичиков.Припомняме, на 20-ти март с полет от Франция до София влизат 42 пътници без гранична проверка.По случая тече вътрешна проверка на МВР, увери министър Радев.\"В момента съм разпоредил и се прави дисциплинарно производство на общо 13 човека на всички по ръководството, включително на ръководител на смяна, към всички ще има такова производство на тяхно място ще бъдат сложени екипи от Бургас и Варна, които са подготвени. След този случай, редът и проверките на летището след този пропуск, са били засилени\", увери Радев.По думите му  Радев увери, че е разпоредил проверка от \"Вътрешна сигурност\". \"Как така девет души вкупом ги няма там\", попита Радев. Той оцени случващото се като престъпно нарушение на правилата.Вътрешният министър коментира, че този случай е едно \"петънце\", което ние трябва да изчистим бързо и да докажем на нашите партньори, че ние продължаваме да охраняваме границите на ЕС.Директорът на Главна дирекция \"Гранична полиция\" Светлан Кичиков поясни, че на 20-ти март в 15.20 минути пристига полет от Франция на България Еър. В резултат на грубо нарушаване на правилата за извършване на гранични проверки служителите, които е трябвало да извършат този контрол, не са били на местата си и част от пътниците са преминали, без да им бъде извършен такъв контрол. Комисар Кичиков увери, че вследствие на мерките, които са предприети в последствие за установяване на тези лица, сред преминалите свободно не са констатирани лица, които да са били издирвани по един или друг повод. Твърдо заявяваме, че това е един недопустим пропуск от страна на граничните служители, които са били на смяна.Служителите, които са напуснали работните си места са седем. Към настоящия момент им се снемат обяснения - на първо четене обясненията са, че са били до тоалетната, в момента е нямало полет, някои са били отпред на терминала. Стана ясно още, че служителите са били извикани. Те веднага са заели своите места и са започнали проверка.На въпрос имало ли е опит да бъде прикрит този инцидент, комисар Кичиков коментира, че самият факт, че един ден по-късно е подаден сигнала от ръководството на аерогарата е красноречив, че имало такъв опит. Относно проверките около Явор Русинов, шеф на ГКПП- то на летището, за който е имало подозрения, свързани с улеснено преминаване на мигранти през летището, комисар Кичиков уточни, че той е бил проверяван, но тогава не е доказано прякото му участие.", "date": "2018.03.24", "title": "Отстраняват 13 граничари от летище \"София\""}
{"url": "https://news.bg/your-voice/moralat-i-mezhdunarodnoto-pravo-kreshtyat-sreshtu-sreshtata-es-turtsiya.html", "text": "На 26 март, понеделник, във Варна ще се проведе среща на лидерите на ЕС и Турция. Срещата е неофициална среща на върха и цели затоплянето на отношенията между Анкара и Брюксел.На срещата участие ще вземат председателят на Европейския съвет Доналд Туск, председателят на Европейската комисия Жан-Клод Юнкер, министър-председателят на България Бойко Борисов и президентът на Турция Реджеп Таип Ердоган.До последно обаче не се знаеше дали срещата ще се проведе. Една от основните причини за това бяха , предизвикани от напрежението между двете страни и Турция и  от турските власти.Едва вчера окончателно стана ясно, че. На срещата на Европейския съвет в Брюксел европейските лидери категорично потвърдиха нуждата от .Във връзка със срещата в морската ни столица Велизар Енчев изпрати до news.bg своята позиция. Публикуваме коментара на Велизар Енчев без редакторска намеса.Моралът и международното право крещят срещу срещата ЕС-Турция във Варна. Цинично е лидерите на ЕС изобщо да се срещат с Ердоган, след като Турция си позволи агресивни действия срещу две членки на Евросъюза - Гърция и Кипър.Турция отказва да освободи гръцки войници, случайно влезли на турска територия поради мъглата по границата. Цивилизованите държави решават подобни банални инциденти по границите за часове, а не с изнудване, както прави Анкара, искайки срещу освобождаването на гръцките войници да получи избягалите от преследване турски военни, за да им свали не само пагоните, но и главите.Още по-дръзки са турските действия срещу законното право на Кипър да проучва и разработва газовите си находища в Средиземно море.Турската агресия срещу Сирия, потопила в кръв град Африн, е третият османски пирон в ковчега на международното право.ЕС трябва не само да анулира срещата във Варна, но и да порицае новия султан и българския му адвокат.От международно-правна гледна точка срещата \"ЕС-Турция\" може да се проведе само при изпълнението на три условия от турска страна:1) Незабавното освобождаване на арестуваните гръцки войници.2) Прекратяване на враждебните действия срещу Кипър.3) Изтегляне на турските войски от сирийска територия.Провеждане на среща на високо ниво във Варна, без изпълнението на тези условия, узаконява погазването на международното право и демонстрира безсилието на Европейския съюз да защитава суверенитета и териториалната цялост на страните-членки на ЕС.Понеже ЕС не отмени срещата във Варна, \"Българската пролет\" организира на 26 март, от 18.00 часа, протест пред Министерския съвет.", "date": "2018.03.24", "title": "Моралът и международното право крещят срещу срещата ЕС-Турция"}
{"url": "https://news.bg/crime/borisov-iska-tezhki-nakazaniya-za-vinovnite-granichari-na-letishte-sofiya.html", "text": "Премиерът Бойко Борисов настоява да се наложат най-тежките наказания спрямо , които закъсняха и не провериха голяма част от пътниците на полет от Франция до България.Министър-председателят нареди на вътрешния министър Валентин Радев, главния секретар на МВР Младен Маринов и директора на Главна дирекция \"Гранична полиция\" Светлан Кичиков да докладват за случая на летището.Борисов разпореди също така в най-кратки срокове да бъде извършен анализ на работа на ГКПП \"Аерогара София\" и да бъдат предприети адекватни мерки за реорганизацията ѝ.Припомняме, вчера стана ясно, че на Летище \"София\" тече проверка, назначена със заповед на директора на ГД \"Гранична полиция\". Поводът за проверката е, че на 20 март тази година служителите от ГКПП \"Аерогара София\" са закъснели при проверката на пътници, пристигащи с полет от Франция. В резултата на закъснението на митничарите част от пътниците не са обработени и проверени по установения ред, преди да влязат официално в България, което застрашава националната сигурност на страната.", "date": "2018.03.24", "title": "Борисов иска тежки наказания за виновните граничари на Летище \"София\""}
{"url": "https://news.bg/press/proverka-v-granichna-politsiya-zaradi-propuski-na-letishte-sofiya-borisov-sega-e-po-tezhko-ot-studenata-voyna.html", "text": "Скандал. \"Монитор\":Проверка в \"Гранична полиция\" заради пропуски на Летище-СофияМинистърът на вътрешните работи Валентин Радев е разпоредил вътрешна проверка във връзка със случая със самолета на българска авиокомпания, който се е приземил в следобедните часове на 20 март на Летище-София и пътниците не са били проверени от служители на \"Гранична полиция. \"Преди това имаше друг случай и беше назначена проверка, като аз ще проверя дали всички са наказани по веригата. В този случай не ставаше дума за самолет, а само за пропускане на един гражданин. Сега целият самолет не е бил проверен. Има проверка и чакам резултатите. Ще проверим кой е виновен, защото цялата тази ситуация е притеснителна. То един човек е опасно да премине, а представете си повече хора. Аз се радвам, че не се е стигнало до това, но това е прецедент\", каза Радев в Благоевград.На въпрос дали министър Радев ще приеме оставката на директора на ГД \"Гранична полиция\", ако той я подаде, Радев отвърна, че ще си помисли. \"Аз много внимавам за кадрите в МВР, тъй като трудно набираме качествени хора. Аз като министър трудно се освобождавам от хора, които са работили в системата.Признание. \"24 Часа\":Борисов: Сега е по-тежко от Студената война Поредна размяна на остри реплики и напрежение си размениха ЕС и Турция в навечерието на срещата във Варна. А премиерът на България Бойко Борисов, който ще е домакин на разговорите между председателя на Европейския съвет Доналд Туск, шефа на ЕК Жан-Клод Юнкер и президента на Турция Реджеп Ердоган, определи отношенията като крайно влошени.Късно през нощта в четвъртък срещу петък премиерите на държавите от ЕС одобриха провеждането на срещата във Варна, но приеха и позиция, че Турция трябва да прекрати действията си срещу Гърция и Кипър в Средиземно море, да спазва международното право и да освободи двамата задържани в началото на март гръцки граничари. Позицията е приета по искане на Кипър и Гърция, които отказваха да дадат съгласие за разговорите във Варна.Транспорт. \"Сега\":И през 2019 г. няма да има електронни билети в София2019 г. вече не е реалистичен вариант за стартирането на Системата за електронно таксуване и видеонаблюдение в столичния градски транспорт. Това обяви изпълнителният директор на Центъра за градска мобилност Христиан Петров, цитиран от \"Фокус\".Има 10 фирми кандидатки за изпълнението на проекта. Срокът, който от ЦГМ са заложили за изграждането на системата е 2 години, но той ще стартира, когато вече има подписан договор с фирмата изпълнител. На този етап комисията за избор на изпълнител обсъжда офертите на 10-те фирми.Следващият етап от процедурата ще бъде подписването на договор за изпълнение на поръчката. Комисията, разглеждаща офертите е съставена от 15 члена - 7 души от Общинския съвет, един представител на Столична община, а останалите са членове на ЦГМ.Цената за изпълнението на поръчката беше променена от 20 млн. лева на 88 млн. лева, но поръчката от 20 млн. лева няма нищо общо по параметри с новата процедура, коментира Христиан Петров. Средствата за изпълнението ? ще бъдат осигурени от бюджета на ЦГМ като плащането на цялата сума се поема от фирмата изпълнител първоначално, а ЦГМ от своя страна ще изплаща сумата на фирмата в период от 10 години на месечни вноски.ДДС. \"Сега\":Горанов се опита да омаловажи темата с източения ДДСЗа да замаже скандала с източените 5,8 млрд. лв. ДДС през последните десетина години, в които почти изцяло ГЕРБ е на власт, финансовият министър Владислав Горанов се опита да омаловажи темата.\"Странно, че на фона на един отговор на НАП до едно юридическо лице с нестопанска цел се повдигна този дебат. Ние в министерството го водим отдавна и сме предприели доста законови промени, свързани с намаляване на възможността нелоялни и некоректни търговци да избягват плащането на ДДС, прехвърляйки собствеността на малоимотни граждани, премахвайки възможността на държавата да си събере приходите\", каза Горанов пред журналисти, цитиран от \"Фокус\".Той отбеляза, че всяка година се изменяло законодателството, за да се предотврати прехвърлянето на дългове на малоимотни и безимотни граждани: \"Първите промени в третото правителство на Борисов в Данъчния процесуален кодекс и Закона за ДДС бяха именно в този смисъл. Сега имаме значително разширяване на солидарната отговорност на търговци, управители. Имаме ангажимент преди вписване да се извършва проверка от страна на НАП.\"Корупция. \"24 Часа\":Божидар Димитров подписал договори за 35 000 лв. с дъщеря си Бившият директор на Националния исторически музей (НИМ) проф. Божидар Димитров е подписал договори с фирма на дъщеря си и племенниците си, която е получила близо 35 000 лева, и то за несвършена работа.Това е установила Комисията за противодействие на корупцията и за отнемане на незаконно придобито имущество (КПКОНПИ), която уличава Димитров в конфликт на интереси.Проверката срещу Димитров започнала през 2015 г., след като комисията се самосезирала по медийни публикации. В тях пишело, че НИМ бил в договорни отношения с фирма \"Акшаена-2007\", която е собственост на дъщерята на Божидар Димитров Мария и неговите племенници Атанас Атанасов и Тодор Тодоров.", "date": "2018.03.24", "title": "Проверка в \"Гранична полиция\" заради пропуски на Летище-София; Борисов: Сега е по-тежко от Студената война"}
{"url": "https://news.bg/int-politics/ispaniya-izdade-mezhdunarodna-zapoved-za-arest-na-petima-katalunski-lideri.html", "text": "Испанският върховен съд издаде международни заповеди за арест на петима каталунски лидери. Сред тях е и бившият регионален лидер Карлес Пучдемон, предадоха световните информационни агенции. В момента те се намират в чужбина, където избягаха, за да не бъдат арестувани от Мадрид. В Каталуния се проведоха поредни протести в защита на задържаните от властите лидери. Демонстрациите са прераснали в сблъсъци. Съобщава се за 24-ма ранени. Припомняме, че вчера бяха осъдени още петима каталунски лидери за сепаратизъм.Сред тях е и Джорди Турул, който бе говорител на регионалното правителство и един от последните кандидати за регионален лидер. Другите са бивши министри.Общо 25-ма получиха обвинения след като Мадрид се намеси и спря опитите за отделяне на Каталуния. Според закона, те могат да получат присъди от 30 години затвор. ", "date": "2018.03.24", "title": "Испания издаде международна заповед за арест на петима каталунски лидери "}
{"url": "https://news.bg/int-politics/120-000-evakuirani-ot-iztochna-guta.html", "text": "Най-малко 120 000 цивилни са били евакуирани от обсадения анклав Източна Гута, предградие на сирийската столица Дамаск. Последната група от около 2500 души е напуснала в петък. Данните са от 14 март насам. Това съобщават от базираната в Лондон правозащитна група Сирийска обсерватория за човешки права. В Гута се сражават няколко местни групировки. Правителствените войски са обсадили анлава и твърдят, че са върнали контрола над поне 80% от териториите.Жертвите на сблъсъците са хиляди. Сред тях има много жени и деца. Очаква се още хора да бягат от анклава.От ООН изразиха загриженост за съдбата на 400 000 души, живеещи в района на сраженията. Достъпът им до хуманитарна помощ е силно затруднен. По-рано бяха изведени тежко болните. ", "date": "2018.03.24", "title": "120 000 евакуирани от Източна Гута"}
{"url": "https://news.bg/int-politics/protesti-v-kaliforniya-sled-ubiystvo-na-chernokozh.html", "text": "Стотици се събраха в Сакраменто, американския щат Калифорния, за да изразят гнева си от убийството на чернокож. Разпространено видео от случая доведе до демонстрациите. Стивън Кларк е бил застрелян при полицейска проверка. Твърди се, че униформените погрешно са решили, че е въоръжен и са го простреляли фатално.Това е станало в двора на къщата му в Сакраменто. Те са пристигнали на мястото след сигнал за вандалски акции срещу коли в района. Демонстрантите се обявиха срещу расистки действия на полицаите.Тече разследване по случая. Адвокатът на семейството заяви, че органите на реда не са се представили, преди да стрелят, нито има данни убитият да е извършил някакво престъпление. Той е адвокат и на убития преди години в Мисури чернокож младеж Майкъл Браун. Експерти, които са гледали видео, също споделят, че действията на полицаите са озадачаващи. Това е пореден подобен случай за последните години. Припомняме протестите в Сейнт Луис, които стигнаха до безредици и заплахи срещу семейства на плицаи. ", "date": "2018.03.24", "title": "Протести в Калифорния след убийство на чернокож "}
{"url": "https://news.bg/int-politics/severna-koreya-se-saglasi-da-pregovarya-s-yuga.html", "text": "Северна Корея е дала съгласие за преговори на високо равнище с Юга. Срещата трябва да се проведе следващата седмица. Това са съобщили южнокорейски представители, цитирани от CNN. КНДР ще бъде представлявана от 3-членна делегация. Това ще бъде поредна стъпка към затопляне на отношенията след контактите през последните месеци. Очаква се среща между двамата лидери Мун Дже-Ин и Кин чен Ун през април. Това съобщи южнокорейският президент, който е решен да се сложи край на ядрения спор на Корейския полуостров. САЩ и Южна Корея обявиха по-рано, че ежегодните военни учения ще се проведат през следващия месец, въпреки че основните игри ще бъдат съкратени с месец заради дипломатическото разведряване със Северна Корея, информира АФП.Няма да участват самолетоносачи в мащабните игри, по време на които ще бъдат мобилизирани десетки хиляди войници.Това се прави като жест към Пхенян, с цел деескалация на напрежението. Към края на май трябва да се срещнат Ким чен Ун и американския президент Доналд Тръмп. ", "date": "2018.03.24", "title": "Северна Корея се съгласи да преговаря с Юга "}
{"url": "https://news.bg/weather/valezhite-prodalzhavat-i-dnes.html", "text": "Днес времето ще се задържи предимно облачно. Валежите продължават и ще бъдат предимно от сняг. Без валежи ще е в североизточните райони на страната. Това съобщават от НИМХ на БАН. Ще духа умерен до силен вятър от север-северозапад. Максималните температури ще са в широки граници - между 0 и 10 градуса. Атмосферното налягане е значително по-ниско от средното за месеца и ще се повишава. През следващите дни се очаква затопляне. ", "date": "2018.03.24", "title": "Валежите продължават и днес "}
{"url": "https://news.bg/crime/katastrofa-v-stolitsata-prati-mayka-i-dete-v-bolnitsata.html", "text": "Майка и дете са в болница след катастрофа вчера в София, съобщи \"24 Часа\". Те са получили леки травми и са настанени в \"Пирогов\"Катастрофата е станала към 20 часа. Два автомобила са се сблъскали на столичния бул. \"Александър Малинов\" в \"Младост\" 4, в близост до метростанция \"Бизнес Парк\".Единият от шофьорите е транспортиран до Окръжна болница. Той също е с леки травми саморазправа с другия водач. ", "date": "2018.03.24", "title": "Катастрофа в столицата прати майка и дете в болницата"}
{"url": "https://news.bg/bulgaria/v-109-balgarski-obshtini-otbelyazvat-chasat-na-zemyata.html", "text": "109 български общини отбелязват тази година Часът на Земята, съобщиха от WWF. Те са:Алфатар, Ардино, Брацигово, Благоевград, Бяла (Русе), Балчик, Белоградчик, Белово, Белене, Бяла Слатина, Божурище, Белослав, Батак, Бобошево, Видин, Варна, Ветово, Велико Търново, Враца, Велики Преслав, Вършец, Велинград, Генерал Тошево, Гоце Делчев, Габово, Гърмен, Гулянци, Драгоман, Дупница, Долни Дъбник, Девня, Дряново, Дългопол, Добрич, Две Могили, Добричка, Димитровград, Етрополе, Елена, Златица, Иваново, Ивайловград, Искър, Кирково, Каварна, Казанлък, Копривщица, Костенец, Козлодуй, Кнежа, Креснa, Лом, Ловеч, Летница, Луковит, Левски, Мизия, Мездра, Нова Загора, Несебър, Поморие, Плевен, Павликени, Пирдоп, Панагюрище, Попово, Петрич, Пловдив, Приморско, Правец, Павел Баня, Пазарджик, Пещера, Провадия, Перник, Русе, Разград, Радомир, Разлог, Сандански, Свищов, Силистра, Созопол, Сливница, Сапарева баня, Сливен, Самоков, Стара Загора, Сливо Поле, Столична Община, Севлиево, Сърница, Своге, Средец, Тетевен, Тополовград, Трявна, Тутракан, Търговище, Троян, Тервел, Тунджа, Хасково, Харманли, Ценово, Чирпан, Червен Бряг, Шабла, Ямбол.Традиционното гасене на светлини и съпътстващото огнено шоу в София с участие на театър на огъня и сенките Fireter и огнено шоу \"Дивинитас\" ще се проведе пред Народния театър Иван Вазов. Отново фасадите на знакови сгради като Президентството, катедралата Александър Невски и Народното събрание, заедно с много други, ще бъдат притъмнени за час от 20,30 до 21,30 ч.Днес за 11 път светът се включва в природозащитната инициатива на WWF, която обединява хора от 180 държави в действия срещу климатичните промени и загубата на биоразнообразие. коментира Георги Стефанов от WWF. Ефектът от климатичните промени е осезаем тук и сега и те първа ще се съобразяваме със силното им влияние върху биоразнообразието, водните ресурси и икономиката на България, допълва Стефанов. Предвидени са и други прояви. WWF кани също така софиянци на фермерския пазар \"От нашата ферма - с любов за вас!\".Той ще се проведе на площад Александър Батенберг в столицата, в събота, 24 март, между 10 и 18 ч. На него ще присъства и екип на WWF, за да представи природозащитната си работа, както и какво може да направи всеки, за да намали разхищаването на безценните природни ресурси.Участъкът от бул. Цар Освободител между улица Г.С. Раковски и сградата на БНБ ще бъде затворена за коли и освободена за природозащитни инициативи. Софийска община, съорганизатор на Часа на Земята, ще осигури контейнер за събиране на електронни и електрически отпадъци.За втора поредна година WWF, заедно с Българската асоциация за ски в свободен и екстремен стил (БАССЕС), организира нощно изкачване на Черни връх за Часа на Земята. Проявата обръща внимание на това, че сега, повече от всякога, е наложително да пазим дивата природа, гората и водата на Природен парк Витоша и на останалите защитени природни територии у нас.", "date": "2018.03.24", "title": "В 109 български общини отбелязват Часът на Земята "}
{"url": "https://news.bg/world/razpitvat-priyatelka-na-terorista-darzhal-zalozhnitsi-vav-frantsiya.html", "text": "Властите във Франция са задържали жена във връзка с вчерашната . Става въпрос за приятелка на похитителя, съобщават местни информационни агенции.Името на нападателя е Редуан Лакдим, 26-годишен. По непотвърдена информация приятелката му е непълнолетно момиче, самоличността на лицето остава неизвестна. Няма информация за връзката между двамата. Няма и данни тя да е имала връзка с нападението на Лакдим.Междувременно стана ясно, че е починал полицаят, който се размени със заложниците в супермаркета в Треб. Полицаят Арну Белтрам героически спаси останалите задържани заложници. Той успял и да остави телефон върху маса в магазина, така че колегите му извън заведението да са наясно със ситуацията вътре.Полицаят беше ранен в хода на операцията по отстраняването на терориста.Припомняме, освен загиналият полицай, при заложническата криза загинаха още трима души. Най-малко 12 души бяха ранени.Въоръженият Редуан Лакдим първо открадна кола, след което откри огън срещу полицаи. След това мъжът взе заложници в супермаркет, крещейки \"Аллах акбар\". Редуан Лакдим убива двама от заложниците. По-късно останалите заложници бяха освободени, а при операция на френските спецчасти, които щурмуваха супермаркета, нападателят беше ликвидиран.Към момента се разследва връзката на Редуан Лакдим с терористичната организация \"Ислямска държава\". Това най-вероятно ще се потвърди, предполагат анализатори, защото мъжът е крещял \"Аллах акбар\", влизайки в супермаркета. Той настоял и за освобождаването на , който е единственият оцелял от 10-членната терористична клетка на ДАЕШ, която извърши  В момента тече съдебен процес срещу Абдеслам, като той отказва да хвърли светлина върху атаката. ДАЕШ също заявиха, че поемат отговорност за нападението.", "date": "2018.03.24", "title": "Разпитват приятелка на терориста, държал заложници във Франция"}
{"url": "https://news.bg/regions/vidin-prodalzhava-da-bedstva.html", "text": "Община Видин продължава да е в бедствено положение. Причината е обилният снеговалеж и снегонавявания, както и усложнената пътна обстановка в района.Припомняме, 17 села в областта останаха откъснати за часове. Ситуацията вече е нормализирана.Стана ясно и че от вчера следобед помпената станция в града, която осигурява питейна вода на видинчани и още 22 населени места в общината, е без ток и не работи. По думите на кмета на Видин Огнян Ценко пред БНР електрозахранването на станцията е възстановено.Тази нощ в областта отново имаше валежи.В сила остава първият етап от плана за действие при високи води на река Дунав. Нивото на реката е най-сериозно именно при Видин - 751 см. Нивото на реката се следи постоянно. Въведени са денонощни дежурства на напоителни системи, които отводняват наводнените от подпочвени води площи.Русе:По данни на Агенцията за проучване и поддържане водните стоежи на Дунав при Русе са 707 см. Само от вчера насам река Дунав при Русе е повишила нивото си с 15 см. На този етап няма опасност от заливане на кея или на земеделски площи, но тъй като е преминала прага от 680 см, е обявена първа степен на готовност и реката се наблюдава денонощно, предаде БНТ.В русенско в село Красен река Русенски Лом е заляла няколко двора. Не се очаква повишение на реката и заливане на по-големи площи. В района има аварийни екипи, които са в готовност да отреагират и при необходимост да източват необходимите водни количества.По думите на областния управител на Русе Галин Григоров към настоящия момент няма населени места без ток и вода. В областта няма и пътища, които да не са проходими.\"Всички пътища от републиканската пътна мрежа и второкласните, и третокласните - са почистени. Пътуват и спрените доскоро тежкотоварни автомобили над 12 тона. Има участъци, които традиционно са на преливане. Това е в участъка на село Красен. Има участъци не само при река Русенски Лом, но и при река Студена, където няколко хиляди декара земя са залети. Всички язовири са под критичния обем. Изпускат се контролирано язовирите Баниска и Бойка\", допълни Григоров.Очаква се през следващите дни нивото на Дунав да спадне.София:120 снегопочистващи машини са работили в столичните райони през нощта, сега се почистват спирките и подходите към подлези. Градският транспорт се движи по обичайните си маршрути.Главните булеварди в столицата са почистени. Читатели на news.bg обаче сигнализираха, че кварталните улици не са почистени от снега. На места има заледени улици.Пътна обстановка в страната:АПИ съобщават, че временно движението по път I-4 Ябланица-Севлиево в участъка Боаза-Български Извор се осъществява в една лента поради ПТП. Движението в участъка се регулира от \"Пътна полиция\".Временно движението по път I-1 (E-79) обход на гр. Видин е ограничено за всички МПС, поради изтегляне на аварирал ТИР. Обходен маршрут за МПС до 12 т - през град Видин. МПС над 12 т изчакват на място.Стана ясно и че е възстановено движението за всички МПС през \"проход Обзорски\".Състояние на магистралите:АМ \"Тракия\":Област София - ограничено е движението по пътната връзка София-Костенец на пътен възел \"Мухово\" на АМ \"Тракия\" при км 46 в посока гр. Костенец и гр. Ихтиман поради ремонтни дейности. Обходни маршрути:- за направлението София - Костенец през пътен възел \"Ихтиман\" при км 34+000.- за направленията Ихтиман - Пловдив и Костенец - Пловдив през пътен възел \"Церово\" при км 69+167. Движението по АМ \"Тракия\" в посоките София - Бургас и обратно е без ограничения. През пътния възел може да се минава идвайки от Бургас в посока гр. Костенец и гр. Ихтиман. Срок до 30.04.2018 г.АМ \"Хемус\": няма ограничения.АМ \"Струма\": няма ограничения.АМ \"Марица\": няма ограничения.АМ \"Черно море\": няма ограничения.АМ \"Люлин\": Област София - движението по АМ \"Люлин\" в посока София от км 7+100 до км 12+860 е ограничено за всички МПС поради изтичане на кална маса и опасност от срутване на скална маса на пътното платно при км 9+600. Ограничението е от втори тунел \"Люлин\" до първи тунел \"Мало Бучино\", където движението на всички МПС се осъществява двупосочно в платното посока София - Перник.Алтернативни маршрути:- за автомобили до 12 тона по път I-1 от пътен възел Драгичево - Владая - София и обратно.- само за леки автомобили по път 1801 Перник - Мало Бучино - Суходол и обратно. Срок до 04.04.2018 г.;Движението по АМ \"Люлин\" в тунел \"Мало Бучино\" посока София се осъществява в една лента поради активизирало се свлачище в аварийната лента след тунела. Ограничена е активната лента, като движението се извършва в изпреварващата лента. Срок до 26.03.2018.Състояние проходите в страната:- \"Върбишки\" - затворен за всички МПС. Срок: целогодишно;- \"Златишки\" - затворен за всички МПС. Срок: целогодишно;- \"Айтоски\" - отворен за всички МПС;- \"Обзорски\" - отворен за всички МПС;- \"Печинско\" - отворен за всички МПС;- \"Ришки\" - отворен за всички МПС;- \"Републиката\" - отворен за всички МПС;- \"Рожен\" - отворен за всички МПС;- \"Предел\" - отворен за всички МПС;- \"Превала\" - забранен за МПС над 12 т;- \"Троянски\" - забранен за МПС над 12 т;- \"Котленски\" - забранен за МПС над 12 т;- \"Вратник\" - забранен за МПС над 10 т. Срок: целогодишно;- \"Дюлински\" - забранен за МПС над 3,5 т. Срок: целогодишно;- \"Пампорово\" - забранен за МПС над 3,5 т. Срок: целогодишно;- \"Петрохан\" - забранен за МПС над 12 т;- \"Твърдишки\" - забранен за МПС над 10 т. Срок: целогодишно;- \"Шипка\" - забранено е движението на МПС, предназначени за превоз на товари с технически допустима максимална маса над 12 т от категория N3, както и тегленето на ремаркета и полуремаркета с технически допустима максимална маса над 10 т от категория О4. Срок: целогодишно.", "date": "2018.03.24", "title": "Видин продължава да бедства"}
{"url": "https://news.bg/society/katastrofiralite-v-egipet-balgari-se-pribirat-dnes.html", "text": "Днес се очаква да се приберат българите, които претърпяха .Полетът на българите е тази вечер, съобщи БНТ.Припомняме, на 19 март, понеделник, 20 българи пострадаха при автобусна катастрофа в Египет.По-тежко пострадаха 5 български граждани. Те бяха настанени в частна болница с фрактури и порезни рани.12 бяха с по-леки рани - ожулвания, охлузвания, синини, леки порезни рани. Техните наранявания бяха обработени и те заявиха, че желаят да продължат туристическата си програма. Други трима от по-леко пострадалите пожелаха да останат и да изчакат връщането на групата в хотел в град Хургада, откъдето заедно да поемат обратно към България.Все още няма окончателна версия за катастрофата. Шофьорът на рейса е задържан от властите в Египет, които изясняват обстоятелствата около инцидента. Мъжът ще остане задържан до края на разследването. Ако се установи, че той има вина, срещу него ще бъде повдигнато обвинение и ще загуби работата си.Според  на пътя е имало пясък, което е довело до загуба на контрола върху превозното средство. Властите обаче работят по версия за .", "date": "2018.03.24", "title": "Катастрофиралите в Египет българи се прибират днес"}
{"url": "https://news.bg/politics/sofiyskata-mitropoliya-pregovarya-s-inerkom-za-poveche-pari.html", "text": "Софийската митрополия ще преговаря с фирмата на Гинка Върбакова \"Инерком\" за по-голям наем на имота на пл. \"Света Неделя\", отдаден на фирмата. Това заяви пред bTV Западно и средноевропейският митрополит Антоний.Митрополит Антоний призна, че условията по договора за наем, който е предварителен, са неизгодни. \"След така изнесената информация трябва да се срещнат двете страни на договора. При тези страни той няма как да прерасне в окончателен... не запазва интересите на Софийската света митрополия в този си вид\", заяви духовникът и допълни, че няма представа какво е състоянието на въпросната сграда, както и че не желае да коментира защо условията по договора от края на 2016 година са заложени по този начин.Стана ясно още, че упълномощен да сключи договора е съпругът на Гинка Върбакова. Не е ясно дали при разваляне на предварителния договор с фирмата страните ще трябва да плащат неустойки.Според митрополита изнесената информация за договора между Софийската митрополия и \"Инерком\" е индиректна атака срещу митрополията. По думите му около атаката има чисто политически елемент.Припомняме, на 21 март, сряда, стана ясно, че  ЕООД, собственост на Гинка Върбакова. Дружеството \"Инерком\", което купува активите на ЧЕЗ у нас, е поискало да наеме помещение на Софийската Света Митрополия на ул. \"Съборна\" - в центъра на София. Предварителен договор за наем е бил подготвен в края на 2016 година. Подготвено е било и споразумение чрез пълномощници от двете страни.Българският патриарх Неофит обаче категорично се е противопоставил на подписването на какъвто и да е договор с Гинка Върбакова, заявиха и от патриаршията. Договорът заложил скандално ниски цени за наем в идеалния център на София.Вчера от Софийската митрополия заявиха в съобщение, че Българската православна църква - Българска патриаршия, ръководена от Светия Синод като юридическо лице, не е страна по Предварителен договор и споразумение от 22.12.2016 г. с \"ИНЕРКОМ\" ЕООД. Същият договор не е бил предмет на обсъждане и вземане на решение от страна на Светия Синод, защото .", "date": "2018.03.24", "title": "Софийската митрополия преговаря с \"Инерком\" за повече пари"}
{"url": "https://news.bg/finance/pravitelstvoto-raboti-usileno-za-chlenstvo-v-erm-ii-i-evrozonata-siguren-goranov.html", "text": "Не би трябвало да има никакви притеснения за банковата система в страната. Правителството работи активно за присъединяването на България към еврозоната (ERM-2). Това заяви министърът на финансите Владислав Горанов в хода на парламентарния контрол в петък.\"Работим активно за присъединяване към ERM-2, което е първата стъпка, за да продължим към едновременното, подчертавам едновременното членство, в Еврозоната и Банковия съюз, защото няма как да сте член на Банковия съюз, без да сте член на Еврозоната. Онзи механизъм е друг и за него можем да говорим допълнително\", заяви Горанов пред депутатите.Коментара на Горанов е в отговор на въпрос на социалиста Красимир Янков, който внесе питане относно политиката на България за присъединяването на страна ни към банковия съюз в Европейския съюз. Янков припомни Консултативния съвет по национална сигурност от месец юни 2014 г., на който президентът Плевнелиев обяви, че има разбирателство между политическите партии, че общественото доверие в банковата система е ключово условие за финансовата стабилност в страната и за функционирането на икономиката. По думите на социалиста тогава на КСНС се е решило Българската народна банка да поиска проверка от Европейския банков орган за оценка на ефективността на надзора върху българските банки, както и да се предвиди законодателна инициатива за подобряване на ефективността на банковия надзор и ясното носене на отговорност.\"От 2014 г. до сега са повече от три години, близо четири години и ефектът от решението на Консултативния съвет за национална сигурност в голяма степен е достояние на обществеността, но Ви призовавам отново да потвърдите стабилността на банковата система в България във връзка с така направените стрес тестове и с международно участие на експерти от европейско ниво и решението тогава е да се инициира от Българска народна банка и се адресира към Европейския банков орган и ние да се обединим да се стартира от изпълнителната власт цялата тази проверка на банковата система\", призова Янков и добави, че у нас има пълен консенсус между политическите сили незабавно да се стартира процедурата за влизане на България в Единния банков надзорен механизъм на Европейския съюз, като това да е първа стъпка към присъединяването на България към Европейския банков съюз.В отговор Горанов посочи, че \"не би трябвало да има никакви притеснения за банковата система. Тя е достатъчно добре капитализирана. Това го показаха и стрес тестовете и оценката на качеството на активите на цялата банкова система през 2016 г. Това го показва и деескалацията на макроикономическите дисбаланси, която беше направена от Европейската комисия през миналия месец. От прекомерни дисбаланси, ние преминахме към дисбаланси\".По думите на Горанов темата е специфична, защото през последното десетилетие в еврозоната са настъпили сериозни промени в отговор на последиците от суверенната криза и кризата в банковата. Създаването на Банковия съюз представлява една от най-големите институционални промени, допълни министърът.\"Банковият съюз доразвива Еврозоната. Това означава, че присъединявайки се към Еврозоната, ние автоматично ще се присъединим и към Банковия съюз. Следователно, подготовката и после присъединяването към Еврозоната и Банковия съюз са два процеса, които протичат и завършват едновременно. Такава е практиката на други държави, присъединили се към Еврозоната в периода, когато там вече имаше Банков съюз - например Латвия е член от 2014 г., и Литва е член от 2015 г.\"Според финансовия министър е известно, че България има отлични макроикономически показатели и изпълнява критериите за членство в Еврозоната. \"Това са критериите в Договора от Маастрихт - държавен дълг, бюджетен дефицит, дългосрочен лихвен процент - в случая по 10-годишни ДЦК (Държавни ценни книжа) в лева, който за февруари 2018 г. е 0,9765%, инфлация - в средногодишната ни инфлация по последни данни за февруари 2018 г. е 1,32 на сто, измерена чрез Европейския хармонизиран индекс за потребителските цени. В същото време е необходимо да изпълним и условието за членство в ERM-2 е критерият за валутен курс - минимум две години участие в ERM-2 с фиксирания курс на лева към еврото\", обясни той.Правителство работи активно за присъединяване към ERM-2, което е първата стъпка, за да продължи страната към едновременното членство в еврозоната и Банковия съюз, довърши Горанов и отказа да споделя повече детайли предвид конфиденциалността на процедурата и пазарната чувствителност на темата.", "date": "2018.03.24", "title": "Правителството работи усилено за членство в ERM II и еврозоната, сигурен Горанов"}
{"url": "https://news.bg/int-politics/tsvetanov-za-skripal-shte-gonim-rusnatsi-ako-ima-zaplaha-za-sigurnostta.html", "text": "На този етап България няма намерение да се присъедини към другите членки на ЕС, които изгониха руски дипломати заради отравянето на бившия двоен агент Сергей Скрипал в Лондон. Това заяви председателят на ПГ на ГЕРБ Цветан Цветанов преди партиен форум в Поморие, съобщи bTV.По думите на Цветанов България може да погне руските дипломати, когато има заплаха за националната сигурност на страната. Към настоящия момент такава заплаха няма, обясни още той.\"Има . Преди дни приключи съветът на лидерите. България като член на европейското семейство, разбира се, винаги сме солидарни към единната позиция, която изразява ЕС. Това, което беше изразено от Великобритания, беше подкрепено от всички велики сили - това са държави, които изпълняват европейските демократични ценности\", допълни Цветанов.Припомняме, поне 10 държави членки на ЕС предприеха мерки по изгонването на руски дипломати.Според дипломатически източници имало и голяма вероятност страната ни да се присъедини към тези страни, съобщи bTV. Наред с България това се отнасяло и за Германия, , , , , Естония, , Холандия и Ирландия. ", "date": "2018.03.24", "title": "Цветанов за \"Скрипал\": Ще гоним руснаци, ако има заплаха за сигурността"}
{"url": "https://news.bg/society/193-balgarski-obshtini-uchastvat-v-evroprogramata-za-bezplaten-internet.html", "text": "Вече 7 502 европейски общини, сред които 193 български, са се регистрирали за участие в прогрмата WiFi4EU на ЕК. Това обяви еврокомисарят по въпросите на цифровата икономика и цифровото общество Мария Габриел по време на среща в Министерство на транспорта с представители на Националното сдружение на общините в България.Припомняме, ЕК обяви началото на регистрацията за програмата WiFi4EU на 20 май 2017 г. В рамките на тази първа покана за кандидатстване, която изтича на 15 май тази година ще бъдат селектирани с алгоритъм и първите 1000 общини, които ще получат ваучери за изграждане на точка за достъп до безплатен интернет на стойност 15 хиляди евро.Всяка държава членка на ЕС ще има право на 15 ваучера. Целта на инициативата WiFi4EU е до 2020 г. да бъде осигурен безплатен достъп до безжичен интернет на най-посещаваните обществени места във всяко село и всеки град в Европа.Мария Габриел обясни, че идеята е именно общините да селекционират кои са тези обществени места за достъп до интернет. Това може да са болници, читалища, паркове. Целта е да се даде тласък за развитието на нови публични услуги, на бизнеса в региона, както и свързаност и видимост за други европейски региони.\"Още една специфика на този проект, е че веднъж регистрирал се, ще бъдете автоматично регистрирани във всички останали в Европа. Това е една перспектива общините в България да бъдат познати във Финландия, Германия, Франция и по същия начин в България да бъдат видими общини в други държави членки на ЕС\", заяви Габриел. По думите ѝ това ще даде възможности за свързаност и развитие на регионите.Габриел изтъкна, че за по-малко от година от инициирането на програмата, вече сме в етап на ефективното ѝ изпълнение. \"За нас в ЕК свързаността е водеща, бихме искали във всяка една област в Европа за всички граждани да има достъп до интернет, който да позволи да се развиват регионите, да бъдат създавани нови услуги, да се привличат инвеститори, а гражданите да усетят искренно ползата от тези нови технологии\", каза още еврокомисарят ни.Проектът се обръща към всички общини в Европа. Общият бюджет е 120 млн. евро за двете следващи години. Освен тази първа покана в рамките на програмния период ще бъдат отправени още четири покани за кандидатстване.Целта на ЕК е с интернет достъп да бъдат покрити между 6 и 8 хиляди общини. Принципът, по който ще се финансират е \"първо дошъл - първо обслужен\".Ако не бъде одобрена общината, тя може да кандидатства и при обявяването на следващите покани. Индикативен екран в Брюксел ще показва за целия тригодишен период точките на свързаност, които през цялото време ще бъдат осветени в зелено. ЕК си запазва правото на експертно техническо ниво да провери активността на данните.Операторите в сътрудничество с общините ще имат възможност за подготовка на точката на свързаност в период от 24 до 36 месеца. След като стане готова - ваучерът бива връчван на кмета. \"Зависи изцяло от тях, ако точката е готова до месец - тя ще започне да функционира\", коментира Габриел.На въпрос този ваучер за една точка ли е предназначен, Габриел изтъкна, че това е принципът, тъй като става дума за високоскорестен интернет от 30 МB на секунда, който има своите разходи не само за инсталацията, но и за поддръжката. Могат да бъдат модернизирани и вече съществуващи точки. Регистрацията става с изключително опростен формуряр на специално създадения сайт за това на всички езици на държавите членки. ", "date": "2018.03.24", "title": "193 български общини участват в европрограмата за безплатен интернет"}
{"url": "https://news.bg/society/30-ot-onlayn-pokupkite-se-diskriminirat-vaz-osnova-izbor-na-bankova-karta.html", "text": "30% от желанието за покупка онлайн бива отказван в последната фаза със селекция на банковата карта и избора на страна за доставка, а едва между 9 и 12% от малкия и среден бизнес оперира онлайн, извън държавата членка. Всичко това ще се промени след 3 декември 2018 г., когато отпадне . Това стана ясно от думите на еврокомисаря по въпросите на цифровата икономика и цифровото общество Мария Габриел по време на среща в Министерство на транспорта с представители на Националното сдружение на общините в България. По време на срещата бе представена .Онлайн пазаруването от сайтове на други държави членки на ЕС ще бъде възможно преди Коледа. От 1-ви април пък всеки европейски гражданин ще може да се възползва от така наречената преносимост на съдържанието.\"Тоест оттук нататък ще можем да пътуваме свободно със своите абонаменти на видео, филми или спортни предавания. Отпада една от бариерите, това не означава, че отпадат всички това е нашата цел с цифровия единен пазар да направим така, че бариерите, които все още съществуват да отпаднат\", коментира Габриел. Общо инициативите на ЕК за изграждане на единния цифров пазар са 44.Конкретна стъпка в това отношение е и споразумението за слагане край на географското блокиране. \"Днес все още много малко фирми оперират онлайн. Много малко граждани на ЕС имат едни и същи условия за ползване на покупки онлайн. Спомнете си колко пъти всеки един от нас в момента, в който направи покупка за доставка онлайн от сайт, намиращ се в друга държава-членка, се казва, че доставката не съществува или бива прехвърлян към друг сайт, който вече е пряко свързан с държавата. Нашите данни показват, че 30% от желанието за покупка онлайн биват отказвани в последната фаза, когато бива селекционирана банковата карта. До този момент фирмите и тези, които осъществяват онлайн търговия имаха възможност да налагат тези ограничения\", посочи Габриел. По думите ѝ говорим за дискриминация, базирана въз основа на местоживеене или банкова карта.\"На това също ще бъде сложен край. От 3 декември 2018 г. всички се шегуваме, че за Коледа ще има възможност да правим покупки онлайн. Ще се даде възможност на малкия и среден бизнес да осъществяват такава търговия. Днес цифрите са сравнително ниски едва между 9-12% от малкия и среден бизнес извършват такава търговия онлайн, извън държавата, в която се намира\", каза още тя.Министърът на транспорта Ивайло Московски изтъкна, че има големи предизвикателства за развитието на цифровите услуги. Темите, които са важни по време на българското председателство са свързани с киберсигурността и развитието на 5G мрежите. По думите му това е особено трудно за България, тъй като радиочестотния сектор все още не е разпределен, за да позволи развитие на 5G мрежите.Друго предизвикателство, за което страната ни сключи меморандум със страните от Западните Балкани е за отпадането на роуминга. Вече има изпратени покани на ниво регулатори със страните от Западните Балкани. \"Процесът тече. Ние сме си дали един срок в рамките на половин година, но той е съпътстващ с общата политика, която г-жа Габриел има като ангажимент по темата роуминг\", изтъкна Московски.", "date": "2018.03.24", "title": "30% от онлайн покупките се дискриминират въз основа избор на банкова карта"}
{"url": "https://news.bg/crime/granichni-politsai-zadarzhaha-izdirvan-ot-interpol.html", "text": "Гранични полицаи задържаха издирван от Интерпол, съобщиха от МВР. Това е станало към 8 часа в събота, на Аерогара - София. 56-годишен гръцки гражданин с инициали Г.Т е пристигнал за полет през Истанбул за Минск.При проверката и след справка, граничните полицаи идентифицирали пътника като издирван от Интерпол за предумишлено убийство, незаконно притежаване и пренос на огнестрелно оръжие и експлозиви.Информацията за него е подадена от бюрото в Кипър, с цел задържане и екстрадиране. Г.Т. е задържан. Чрез Националното централно бюро Интерпол-София са уведомени служителите от Интерпол-Никозия, които потвърдили издирването на лицето. Предстои процедура по екстрадирането му.", "date": "2018.03.24", "title": "Гранични полицаи задържаха издирван от Интерпол"}
