{"url": "https://news.bg/press/islyamizatsiyata-na-tsiganite-varvi-po-osta-pazardzhik-plovdiv-asenovgrad-obviniha-lazar-vlaykov.html", "text": "Ислямизацията на циганите върви по оста Пазарджик - Пловдив - Асеновград Емисари проповядват в гетата радикален ислям, който няма нищо общо с традиционния в областите Разград, Шумен, Кърджали, Търговище и Смолян. Освен тази ос, която минава по Тракийската долина, има опити и за ислямизиране на ромите в Северозападна България, където традиционният ислям е по-слабо застъпен, научи \"24 часа\".Ислямизацията на циганите в България като заплаха за териториалната цялост е тенденция, а не реалност.>Както \"24 часа\" съобщи в понеделник, този факт е отбелязан в доклад на Държавната агенция \"Разузнаване\" за първото полугодие на 2017 г. Освен обръщането на гетата към мюсюлманството от ДАР следят и процеса с покупката на имоти от руснаци по Черноморието.Строеж на джамии, откриване на религиозни центрове и промяна в навиците на циганите показват къде са проблемните точки. Бедността е сред основните предпоставки за приемането на исляма в гетата, където населението се увеличава постоянно обратно на общата тенденция на демографски срив у нас. Освен това изследване на \"Алфа Рисърч\" от март ясно показва, че най-бедните от гетата са силно религиозни. Тенденцията е все повече от младите роми да приемат исляма, а Турция оказва най-голямо влияние върху тях.Обвиниха Лазар Влайков и го тикнаха зад решеткитеОкръжна прокуратура - Пазарджик повдигна обвинение и задържа за 72 часа Лазар Влайков.Той е обвинен, за това че на 31 август/1 септември 2017 г. в ресторант \"Градина\" не е взел необходимите мерки за сигурност и от това е последвало причиняване на смъртта на Н.Т.С оглед тежестта на обвинението и опасността Влайков да се укрие или да извърши друго престъпление същият е задържан, а утре - 8 септември 2017 г., ОП - Пазарджик ще внесе в съда искане за вземане на мярка за неотклонение \"задържане под стража\".Гените ни на боклука, ако не си доплатимГените ни отиват на боклука. Това става след изтичане на договорите за съхранение на еякулата, яйцеклетките, зиготите и гаметите между пациентите и клиниките по асистирана репродукция, ако не се плати нова такса за продължаване на срока на замразяването. При подписване на договора двойките избират дали след изтичането му биологичният материал да се дари, унищожи или да се бъде предоставен за научни цели.Политическите договорки за новия ВСС лъснаха в парламентаИзслушването на кандидатите за членове на Висшия съдебен съвет (ВСС) от квотата на Народното събрание, което се проведе в парламентарната правна комисия, беше претупано за нула време в четвъртък и приключи фарсово без никакви съществени въпроси към кандидатите.Това подхрани съмненията, че политическите сили вече са се договорили кого да пратят във ВСС - трайна практика на парламента през последното десетилетие.Италия плаши туристите с опасна вода у насДа не се пие вода от чешмата в някои райони на България, да се избягва консумацията на лед в напитките, а плодовете и зеленчуците да се измиват внимателно. Това са част от препоръките, които италианското Министерство на външните работи дава чрез сайта си на пътуващите в България. Предупреждава се още за опасност от ухапвания от комари, а препратка на сайта обяснява за смъртоносни болести като денге, зика и малария. Не се препоръчва пътуването с луксозни автомобили през нощта извън населени места, особено ако колите са с чужди номера. Плащането с карти да става само в големите хотели и търговски центрове, съветват още от външното министерство на Италия.Георги Гатев стигна до съда с жалба заради отнетия му допуск до секретна информацияЗам. председателят на Националното бюро за контрол върху СРС Георги Гатев, чийто допуск до класифицирана информация бе отнет през лятото, прати жалба до Върховния административен съд (ВАС), в която твърди, че решението е взето при тежки нарушения както на процедурата, така и на законовите основания и се основава на неясни факти, които освен това не сочат каквото и да е нарушение. Нещо повече - решението не е в съответствие с целта на закона.", "date": "2017.09.07", "title": "Ислямизацията на циганите върви по оста Пазарджик - Пловдив - Асеновград, Обвиниха Лазар Влайков"}
{"url": "https://news.bg/bulgaria/proveryavat-signala-za-bitoto-dvegodishno-dete-v-panagyurishte.html", "text": "Регионалното управление на образованието в Пазарджик започва проверка на сигнала за битото дете в детска градина в Панагюрище, съобщава БНР.Сигналът подаде бащата на момченцето Георги Налбантов. Мъжът прибрал детето си от детска градина, а детето е било със силно насинено личице и лилави хематоми. Учителката в учебното заведение казала, че вероятно момчето се е сбило с друго дете.Ако се докаже, че виновни за пострадалото дете са от детската градина, ще се вземат административни мерки, обеща началникът на Регионалното управление по образованието в Пазарджик Валентина Кайтазова.\"Това, което чувам, че се е случило в детската градина, е абсолютно недопустимо като поведение, като организация на дейностите, но не мога да коментирам преди да съм запозната с каквито и да е констатации от проверката, която ще се извърши\", обяснява пред националното радио Кайтазова.Днес трябва да са внесени писмените обяснения по случая с пострадалото двегодишното дете от директорът на детската градина, както и от учителката, в чиято група е било то, обяснява, кметът на Панагюрище Никола Белишки.\"Това, което знам и от родителите - всъщност бабата и дядото бяха във вторник при нас, след това майката заедно с детенцето присъства пак на среща при нас в Общината, наистина детенцето е ухапано по една от страните на лицето от друго дете, което е в самата детска градина\", коментира случая Белишки. На този етап той не можел да каже кой е ударил детето и защо.", "date": "2017.09.07", "title": "Проверяват сигнала за битото двегодишно дете в Панагюрище"}
{"url": "https://news.bg/politics/nezadavolitelno-e-izpolzvaneto-na-e-administrativni-uslugi.html", "text": "Министрите от кабинета \"Борисов-3\" са приели ежегодния отчет за състоянието на информационните ресурси и План за тяхното развитие. Това стана ясно от думите на председателя на Държавната агенция за електронно управление Росен Желязков.Отчетът ще бъде публикуван и на сайта на агенцията. Документът очертава основните предизвикателства в областта на е-управлението в краткосрочен и в средносрочен план.Желязков посочи, че има дисбаланс между предоставянето на електронни услуги и усилията за изграждане на е-управление. По думите му използването на електронните административни услуги е незадоволително.От агенцията посочват, че нормативната база остава пречка за премахването на удостоверителните услуги на хартиен носител за гражданите и за бизнеса. За отпадането на 12 удостоверения на хартия до края на 2017 г. трябва да бъдат извършени промени в 49 закона и 70 подзаконови нормативни акта.Идентификацията и липсата на свързаност на регистрите и информационните системи остава основна пречка пред използването на електронни административни услуги от гражданите и бизнеса, заяви председателят Желязков.В момента осем базисни регистъра са в състояние изцяло да обменят данни през средата за обмен на свързаност RegiX. За да се случи това и с останалите регистри, са необходими промени на законодателството. \"Това ще бъде една перманентна задача, за да продължи премахването на удостоверителни документи и след подготвените вече промени, свързани с отпадането на 12 основни удостоверения на хартиен носител. През 2018 г. RegiX трябва да бъде общ компонент за всички администрации\", посочи председателят на ДАЕУ.Росен Желязков напомни, че ангажимент на всяка една администрация е поддържането в актуално състояние и надграждането на регистрите и поддържаните от тях бази данни. Във връзка с констатираните непълноти в ключови регистри, каквито са Националната база данни \"Население\" и Имотният регистър, Държавната агенция \"Електронно управление\" ще настоява голяма част от бюджетите и ресурсите да бъдат насочени приоритетно за тяхното преодоляване.\"Преди да се мисли за подновяване на офис техника в една институция, трябва да бъдат отделени средства за актуализация на поддържания от нея регистър\", подчерта Росен Желязков. \"Даваме си сметка, че дигитализацията на всички хартиени масиви отпреди 2000 г. ще струва много пари, но оттогава досега не са заделяни никакви средства за целта. Затова сега трябва да започнат да се предвиждат необходимите средства за дигитализация. Същото важи и за регистрите, поддържани от общините. Когато потребителите на НБД \"Население\" знаят, че тя е актуална, ще спрат да изискват съответните обстоятелства на хартия\", допълни председателят на ДАЕУ.През 2018 г. предстои стартирането на платформата за предоставяне на електронни общински административни услуги като облачна услуга. По този начин ще се разширят възможностите за електронен обмен на съобщения между документооборотните системи на административните органи.Сред основните мерки за 2018 г. е и продължаване работата по трансформиране на удостоверителните услуги във вътрешните електронни административни услуги.", "date": "2017.09.07", "title": "Незадаволително е използването на е-административни услуги"}
{"url": "https://news.bg/politics/i-sotsialistite-se-oslushvat-za-vot-na-nedoverie.html", "text": "БСП биха подкрепили вот на недоверие към кабинета. Това стана ясно от коментара на червения депутат Георги Гьоков в кулоарите на Народното събрание.За каквато и да поискат вот на недоверие \"Воля\", все ще са в правото си, обяви той по повод  от днес по-рано, който призова премиера Борисов да подава оставка без да чака протеста на 11 септември. За три месеца управление се натвориха скандали - то не бяха суджуци, саниране, изтъкна социалистът. Във всички посоки, в които може да се поиска вот на недоверие, бихме го подкрепили и то има за какво да се поиска вот на недоверие, обясни Гьоков. Той е убеден, че вече е дошло времето за товаПо всяко време е време за вот на недоверие, заяви червеният депутат.Изчакахме да минат стоте дни управление, сега ще анализираме какво са направили и не са направили, и може би, и ние ще поискаме вот на недоверие, информира той.Още повече, че сега сме 80 души в ПГ и ще ни бъде много по-лесно да търсим съмишленици, отколкото в предния парламент, убеден е Георги Гьоков.\"Вълкът козината си мени, но нравът - не. ГЕРБ си мени партньорите във властта, но политиката си - не\", коментира още социалистът.Новият политически и парламентарен сезон започва с не много уверени закани за вот на недоверие от страна на всички опозиционни партии в парламента. Освен от страна на БСП и \"Воля\", такива намерения . Въпреки това всички намерения се конкретизират не до внасяне на вот на недоверие и конкретика - по коя тема, а политическите субекти търсят засега чий вот на недоверие да подкрепят. ", "date": "2017.09.07", "title": "И социалистите се ослушват за вот на недоверие"}
{"url": "https://news.bg/bulgaria/zadarzhaha-trima-imanyari-v-yambol.html", "text": "Прокуратурата в Ямбол задържа за иманярство за 72 часа двама мъже от Бургас, единият на 25, а другият на 46 години и един 62-годишен мъж от Елхово.Мъжете са обвинени за това, че на 3 септември в Елхово и в Бургас в съучастие заедно и по отделно са държали около 1 000 археологически обекта - над 740 монети, статуетки, пръстени, печати, накити и пластики и др.Случаят бе оповестен пред медиите днес от Административния ръководител на Апелативна прокуратура Бургас Любомир Петров, Административния ръководител на Окръжна прокуратура Ямбол г-н Дойчин Дойчев, Директора на ОД на МВР - Ямбол главен комисар Генчо Иванов.Любомир Петров, административният ръководител на Апелативна прокуратура Бургас, съобщи, че случаят е най-значимият разкрит на територията на Ямбол през последните години. Петров обясни, че мъжете са хванати по време на сделка в колите си, след това при претърсване на апартаменти в Бургас и Елхово са намерени много артефакти, 7 металотърсача и други технически приспособления. В задържаните са открити и класьори за римски, византийски, древногръцки монети.Предстои прокуратурата да поиска постоянен арест за тримата задържани.Административния ръководител на Окръжна прокуратура Ямбол Дойчин Дойчев обясни, че за това престъпление в закона е предвидено наказание \"лишаване от свобода\" до 6 години, конфискация на част или цялото имущество и \"глоба\" в размер от 3 000 до 15 000 лв.На срещата с медиите присъства и Директора на Регионалния исторически музей - Ямбол Стефан Бакърджиев, който удостовери идентичността археологическите находки. Археологическите ценности датират от времето V век пр. хр. до ХVІ в. от н.е. По неговите думи обектите са древногръцки, римски, византийски, тракийски и османски и са изключително ценни.", "date": "2017.09.07", "title": "Задържаха трима иманяри в Ямбол"}
{"url": "https://news.bg/disasters/uraganat-irma-shte-bade-naistina-opustoshitelen-za-sasht.html", "text": "Ураганът \"Ирма\" ще има \"наистина опустошително\" въздействие, когато удари южните крайбрежни райони на САЩ. Това обяви шефът на Федералната агенция за управление на извънредните ситуации на САЩ, съобщава \"Франс прес\".\"Мнозинството от хората по крайбрежието никога не са преживявали подобен ураган. Той ще бъде действително опустошителен\", предупреди той.\"Ирма\" предизвика ветрове със скорост от 295 км/ч в продължение на повече от 33 часа, което го прави най-дълготрайния и с най-висок интензитет циклон, регистриран някога, уточниха от Националната метеорологична служба на Франция.\"Подобна интензивност, за толкова дълъг период, никога не е била наблюдавана в сателитната епоха\", която започва в началото на 1970-те години, изтъкна френски метеоролог.\"И тя продължава\", коментира той, добавяйки, че \"Ирма\" вероятно ще остане от най-високата пета категория поне докато удари Бахамските острови.", "date": "2017.09.07", "title": "Ураганът \"Ирма\" ще бъде \"наистина опустошителен\" за САЩ"}
{"url": "https://news.bg/crime/chasten-sadeben-izpalnitel-e-lishen-ot-pravosposobnost-za-3-godini.html", "text": "Частният съдебен изпълнител Иван Чолаков е лишен от правоспособност за три години, съобщи \"Правен свят\", позовавайки се на Дисциплинарната комисия на Камарата на ЧСИ.Лишаването от правоспособност е най-тежкият вид санкция, която по закон може да постанови дисциплинарният орган.Причина за това решение са множеството сигнали срещу Чолаков. През февруари Камарата на частните съдебни изпълнители е изискала и проверила общо 7 изпълнителни дела. Те са заведени след поредица от репортажи, в които граждани твърдят, че са жертва на измами с фалшиви записи на заповеди с участието на адвокат от САК и на Чолаков.По три от седемте , за които съобщи телевизията, няма сериозни нарушения (освен пропуск за събиране на авансови такси). За тях има съмнение, че евентуално изпълнителните листове са издадени въз основа на фалшиви записи на заповед.По останалите четири дела са установени нарушения. Сред неправомерните действия са връчване на книжа извън района на действие на ЧСИ и то на поставен под пълно запрещение, който няма право да получи призовката. Връчване на друго лице, находящо се на адреса, означено само с две имена, което е недостатъчно за идентификацията му. Сред нарушенията е и залепване на призовка на жилището по постоянен адрес на хора, чийто настоящ адрес е в Швейцария и започване на принудителното изпълнение без да се изчака да изтече 14-дневният срок за възражение от страна на длъжника.От Камарата на ЧСИ уточняват, че между 10 февруари и 21 август срещу Иван Чолаков са постъпили общо 20 жалби. По 5 от тях вече са в ход решения за образуване на дисциплинарни производства, като са поискани от Съвета на камарата две лишавания от правоспособност - за срок от 1 и 3 години, временно отстраняване от длъжност, докато трае производството, както и глоби, включително и в максимално предвидения размер от 10 000 лева.Дисциплинарните производство срещу частните съдебни изпълнители се образуват по искане или на Министерство на правосъдието, или на Съвета на Камарата на частните съдебни изпълнители. Гражданите могат да подават жалби и сигнали до всеки от двата органа. Актовете на дисциплинарната комисия подлежат на обжалване пред ВКС, който се произнася с окончателно решение.\"Контролът е основен приоритет в дейността на Камарата на ЧСИ. За последните две години извършихме проверки на всички кантори в страната, отправихме и препоръки за отстраняване на пропуски и нарушения. В няколкото случая на пълно или частично неизпълнение се образуваха и дисциплинарни производства. Категорични сме, че законът и правилата трябва да се спазват от всички ЧСИ\", коментира председателят на КЧСИ Георги Дичев.Дисциплинарната комисия, въпреки че е орган на камарата, действа като независим дисциплинарен съд. В нея половината от членовете се избират от правосъдния министър, а другата половина - от КЧСИ.През 2016 г. срещу ЧСИ са били образувани 46 дисциплинарни производства. За месец август 2017 г. те вече са 66. Дисциплинарната комисия е наложила ефективно 73 наказания - 57 глоби, от които 8 - в размер над 5 000 лева, 4 - в размер от 10 000 лева, 3 предупреждения за отнемане на права и 10 лишавания от право да се упражнява професията.", "date": "2017.09.07", "title": "Частен съдебен изпълнител е лишен от правоспособност за 3 години"}
{"url": "https://news.bg/regions/pozhar-v-bedechka-obvladyan-zaradi-barzata-reaktsiya-na-grazhdani.html", "text": "Бързата реакция на гражданите и институциите е предотвратила разрастването на пожара в старозагорския парк \"Бедечка\", съобщава БНР.Пожарът е потушен с помощта на доброволци, от \"Пожарна безопасност\" също са реагирали бързо.Реакцията им е попречила на по-сериозните последици за района на 60-годишните кипарисови дървета в парка.Сигналът за бушуващия пожар е подаден от Люба Маринова Петкова, представител на сдружение с нестопанска цел \"Запазете Бедечка\".Припомняме, че на 18 юни Община Стара Загора проведе местен референдум с въпрос \"Да бъде ли извършено отчуждаване на частните незастроени имоти в квартал \"Бедечка\".Тогава въпреки  организацията \"Запазете Бедечка\" припомни думите на кмета на Стара Загора Живко Тодоров, които заяви, че каквато и да бъде активността на референдума, важен е неговият резултат.", "date": "2017.09.07", "title": "Пожар в \"Бедечка\" обвладян заради бързата реакция на граждани"}
{"url": "https://news.bg/comments/bashar-asad-novata-ikona-na-rasisti-i-neonatsisti.html", "text": "Някогашните плакати на Хитлер и Мусолини, разлепени по стените на стаите им, днес са заменени със снимки на Башар Асад в смартфоните им. по време на демонстрация, организирана от крайната американска десница, разкри още веднъж заслепението, което може да предизвика сирийския диктатор сред тези слоеве от населението. Джеймс Алекс Филдс Джуниър, член на расистката групировка \"Авангард на Америка\", организирала събитието, беше обвинен в убийствo, нанасяне на телесни повреди и бягство от мястото на престъплението, след като прегази с колата си анти-расиситки демонстранти. Сред снимките на свастики, на Хитлер като бебе или на викингски символи, присвoени от нацистите по време на Втората световна война, публикувани от убиеца на стената му във Фейсбук, фигурира и тази на президента Башар Асад, облечен във военна униформа и с черни очила, с надпис \"Непобеден\".Това, че един 20-годишен американец от Охайо, гордо показва в социалните мрежи портрета на сирийския президент, с недвусмислено пояснение, въобще не е изненадващо. От началото на конфликта в Сирия, но по-интензивно през последните месеци, Башар Асад омагьосва крайнодесните течения на Запад до степен да се превърне в един от техните символи. \"Визията на западната крайна десница е, че съществува един режим, който налага ред и стабилност спрямо хората с различен цвят на кожата и с по-нисш произход. И Асад представлява фигура в това колективно въображение , той се превърна в един от техните модели \", казва политологът Зияд Маджид, специалист по Сирия, пред ливанския вестник \"L'Orient-Le Jour\".\"Националният фронт\" не прави изключениеИма много подобни примери в Европейския съюз. \"Путин и Асад са на наша страна\", казва през ноевмри 2016 г. Пол Нутал, бивш лидер на Партията за независимост на Обединеното кралство (UKIP), партия от националистическата и ксенофобска десница. И далеч не е единственият: \"Златна зора\" в Гърция, Forza Nuova и Casa Pound в Италия, но полските, испанските или белгийските националисти също подкрепят режима Асад. \"За тях Башар се превърна в символ, който да защитават, особено след като го виждат обсаден от онези, които смятат за свои врагове: ислямистите и глобалистите\", анализира Карим Емил Битар, научен директор към IRIS и специалист по Близкия Изток.Френският \"Национален фронт\" не прави изключение. \"Бях единствената, която каза още в началото на сирийския конфликт, че да подпомогнем свалянето на Башар Асад означава да позволим на Ислямска държава да управлява Сирия\", заяви Марин Льо Пен, още като кандидат-президент , през февруари миналата година в интервю за ливанския вестник L'Orient-Le Jour.Границите са пропускливи... Част от френската десница не закъсня да подеме някои аргументи на Националния фронт, давайки предимство обаче теорията за \"по-малкото зло\". Падането на Халеб след офанзива на режима и неговите съюзници, подхрани говоренето в полза на Асад, аплодирайки по този начин \"победата\" на Дамаск и Москва срещу \"терористите\". \"Тези, които се борят с тероризма, би трябвало да приветстват превземането на Халеб \", беше заявил гордо Тиери Мариани, депутат от \"Републиканците\", в интервю за \"Фигаро\" през декември 2016 г. Той тръгна по стъпките на Фредерик Поасон, президент на Християндемокартическата партия, посещавайки многократно Башар Асад. През последните две години нескончаем балет на депутати се игра в салоните на сирийския президентски дворец, предизвиквайки от една страна подигравките на френската преса, а от друга изправяйки косата на Ке д'Орсе. \"От началото на сирийската революция Дамаск се превърна в място за поклонение на всички най-екстремни движения на световната крайна десница и особено на европейската\", споделя Емил Битар.Предателството на ТръмпТози ентусиазъм по отношение на режима на Башар Асад не е нещо ново, припомня изследователят, тъй като за период от над 15 години много движения на крайната десница постепенно се сближиха с Дамаск, именно като възхваляваха неговия лидер. Още през 2005 г, в разгара на войната с Ирак, визитата в Сирия на Дейвид Дюк, бивш лидер на Ку Клукс Клан, прокламатор на расистки и ревизионистки теории, който присъстваше в Шарлътсвил, беше предизвикал гнева на американската преса, макар че по това време Асад можеше да мине за често посещаван държавен глава.Дванадесет години по-късно намесата на Доналд Тръмп в Сирия предизвиква гняв сред белите американски супремасисти. Американските удари срещу военна база на режима, като следствие на химическата атака в Хан Шейхун, приписвана на Дамаск , бяха счетени за предателство от най-крайните поддръжници на американския президент, според които да атакуваш сирийския президент е равносилно на това да бъдеш про-терорист. \"Срещу ислямистката международна общност, която се бие с режима, се изправя една националистическа, авторитарна и крайно дясна международна общност, разбира се по-малобройна в числено отношение, но също толкова решена да се бие\", припомня Карим Емил Битар, визирайки някои фашистки и неонацистки гръцки групировки, като \"Черна лилия\" или \"Златна зора\".Според много наблюдатели, с голяма интелигентност, дори макиaвелизъм, Дамаск разви своята пропаганда по време на конфликта, за да съблазни секциите на западната крайна десница. \"Сирийският режим не се притесняваше да превърне тези групи в инструмент и да ги използва в стратегията си за пропаганда\", заявява изследователят.Рикоширала иконаРежимът на Башар Асад, който се представя за верен наследник на баасизма и на съюзa между баща му Хафез Асад и Съветския съюз, винаги е знаел как да съблазни поддръжниците на антиимпериализма, защитниците на една арабска, антиционистка левица. Но от началото на сирийския конфликт, отвъд пропагандата, самият имидж на режима даде възможност да бъдат сграбчени тези нови поддръжници. Привличане, което може да бъде обобщено в четири точки, според Зияд Маджид.\"На преден план излиза чарът, който насилието носи, защото тази безгранична мощ на Асад се използва срещу хора, които заслужават да бъдат наказани. Втората причина е, че те смятат Асад за бял. Той е сирийският бял супремасист, който идва да накаже местните. Трето, Асад е този, който избива мюсюлманите, което за расистите/ ислямофобите, е нещо добро. Накрая и преди всичко той е съюзник на един от \"десните пророци: Владимир Путин\", анализира изследователят.\"Този авторитарен националистически интернационал е обединен около фигурата на Путин, който е враждебно настроен към онова, което интернационалът нарича глобализация и често се обединява около въпроси, свързани с идентичността\", потвърждава Карим Емил Битар.Като че ли сирийският президент не беше в крайна сметка просто една \"рикоширала икона\"...", "date": "2017.09.07", "title": "Башар Асад - новата икона на расисти и неонацисти"}
{"url": "https://news.bg/crime/prokuraturata-proveryava-mitrev-za-danachno-prestaplenie-i-prane-na-pari.html", "text": "Главният прокурор Сотир Цацаров се е самосезирал по публикациите в медиите за престъпления от общ характер. Това съобщи говорителят на главния прокурор Румяна Аранаудова на пресконференция в Пазарджик, цитирана от БТА.Припомняме, по-рано през деня стана ясно, че главният прокурор е разпоредил проверка на публикациите за т.нар. \"\". Публикациите твърдят за извършени плащания от азербайджански компании по сметки на Калин Митрев - представител на България в Съвета на директорите на Европейската банка за възстановяване и развитие. Той е съпруг на генералния секретар на ЮНЕСКО Ирина Бокова. Самата Бокова заяви, че няма нищо общо със случая.Арнаудова допълни без да конкретизира, че според главния прокурор данните сочат за възможни две престъпления - данъчно престъпление и пране на пари. В проверката ще се включат и органите на НАП, от които прокуратурата ще поиска необходимата информация за вземане на съответна преценка.Арнаудова уточни, че ще се снемат обяснения от всички лица, замесени в случая, за да се разбере има ли престъпление, какво е то и кой е неговият извършител.Сотир Цацаров и директорът на ОД МВР- Пазарджик старши комисар Йордан Рогачев представиха данни за разследването на убийството във Виноградец, за което е привлечено и 6-годишно дете. Те информираха и за разследването за смъртта на 11-годишно дете, за което се твърди, че се е самопростреляло с ловна пушка.Арнаудова припомни, че бившият вече председател на Общинския съвет в Септември Лазар Влайков, с чийто пистолет бе прострелян мъжа в село Виноградец е арестуван за 72 часа. Предстои обсъждане на постоянна мярка \"задържане под стража\".Според доказателствата, събрани до момента, Влайков е пристъпил закона като не е обезпечил държането на огнестрелно оръжие и така е застрелян собственика на заведението, където са празнували рождения ден на 6-годишното дете.Арнаудова уточни, че се касае за непредумишлено убийство. Задържаният е нарушил грубо законите - чл. 60 от Закона за огнестрелните оръжия, боеприпасите и пиротехническите изделия забранява носенето на огнестрелно оръжие на публични места и при употреба на алкохол и наркотични вещества.Няма съмнение, че Влайков е употребил алкохол преди инцидента, тъй като тестът с дрегер е отчел 0,76 промила, уточни говорителят на Главния прокурор. Тестът му за наркотици е бил отрицателен.На този етап няма доказателства, че задържаният е разговарял по телефона с районния прокурор на Пазарджик в нощта на инцидента. Ще се проверява дали не е имало интернет комуникация между тях, обясни Арнаудова. Тя добави, че по случая са назначени общо пет експертизи, но до днес все още няма резултати по нито една от тях.Четирима психолози от МВР работят с близките на починалото 11 -годишно момче в Стрелча, за която се твърди, че е самоубийство. Пристигнали са и двама прокурори от Върховна касационна прокуратура, каза Румяна Арнаудова.От сектор \"Киберпрестъпления\" към ГД БОП ще бъде извършена специална видеотехническа експертиза на лаптопа и телефона на детето. Все още нямаме отговор на въпроса защо момчето е сложило край на живота си, допълни говорителят на главния прокурор.По този случай са назначени голям брой експертизи, като най-важната, по думите на Арнаудова, е комплексната психологическа експертиза. Психолозите ще работят с родителите и лица от близкия приятелски кръг на момчето, за да установят причината за действията му.Старши комисар Рогачев призова родителите да бъдат бдителни за поведението на децата в интернет.", "date": "2017.09.07", "title": "Прокуратурата проверява Митрев за данъчно престъпление и пране на пари"}
{"url": "https://news.bg/crime/zastrelyaha-67-godishen-mazh-v-kostenets.html", "text": "Мъж е застрелян в Костенец. Сигналът е получен в 16:47 часа на спешния тел. 112, съобщиха от МВР. Изпратен е автопатрул на място.Починалият е 67-годишен, от Костенец. Минути по-късно на място е задържан 63-годишен мъж, от село в общината. Полицаите смятат, че той е застрелял починалия. Изпратени са екипи от РУ-Костенец и от ОДМВР-София. Предприети са процесуално-следствени действия, уверяват от полицията.При стрелбата е ранен и 25-годишен случаен минувач. Той е във ВМА. Младият мъж е в съзнание, без опасност за живота, съобщиха за News.bg от болницата.Драмата се е разиграла пред тото пункт в центъра на града. Убиецът е използвал газов пистолет, който е преработил в боен.", "date": "2017.09.07", "title": "Застреляха 67-годишен мъж в Костенец"}
{"url": "https://news.bg/society/pochina-ivan-grigorov-bivsh-predsedatel-na-vks.html", "text": "На 72-годишна възраст почина бившият председател на Върховния касационен съд Иван Григоров. Това съобщи \"Правен свят\".Иван Григоров беше председател на Върховния касационен съд в периода 2000 - 2007 г.Той е завършил право в Софийския университет през 1968 година. Специализирал е наказателно право и наказателен процес. Бил е стажант-съдия в СГС (1970), адвокат в София и лектор в Централния съвет на адвокатурата (до 1991).Григоров беше председател на Върховния съд от 1992 до 1994 г. След това бе конституционен съдия от квотата на Върховния съд от 1994 до 2000 г. Председател на Върховния касационен съд (2000-2007)", "date": "2017.09.07", "title": "Почина Иван Григоров - бивш председател на ВКС"}
{"url": "https://news.bg/regions/opasni-smetishta-trovyat-varnentsi.html", "text": "От Сдружение \"Варна диша\" изпратиха сигнал до редакцията на News.bg за опасни сметища в гората над града. В съобщението са приложили и карта с маркиран терен, а на Фейсбук страницата си са публикували и много снимки като доказателство.Изключително неглижирано е състоянието на гората над гр. Варна, най - долната част на Франгенското плато, която прегръща от север местностите \" Пчелина\", \"Сълзица\", \"Кочмар\", \"Балам дере\", \"Дъбов дол\", \"Ментеше\", \"Върбановата тумба\" и стига до град Аксаково, описват авторите на сигнала.През последните години, гората системно се използва за изхвърляне на тонове опасни отпадъци. Само в близост до пътя, обикалящ гората, има десетки сметища. Отпадъците са предимно автомобилни - гуми, брони, стъкла, табла, тапицерии, резервоари, но също така има \"находища\" на строителни, промишлени и битови, описват авторите на сигнала.Според тях най-обезпокоителното е не наличие на сметищата, а системното горене на гуми и табла в района, освобождавайки в атмосферата редица силно токсични и опасни химикали, доказано вредни за здравето като хлор, стирол, бутадиен и над 20 вида тежки метали, сред които олово, хром, кадмий и живак. Това става над местността Пчелина, буквално на няколко стотици метра от жилищните сгради.В средата на месец август, такова горене вътре в гората, предизвика пожар в непосредствена близост до боровете. Единствено своевременните действия на очевидци предотвратиха разрастването му, твърдят от неправителствената организация.Оказва се, част от проблема е липсата на обособена площадка за изхвърляне на автоотпадъци, в частност гуми. Сам по себе си този факт е доста стряскащ за град с постоянно население над 400 000 души и поне 100 000 автомобила. От друга страна - липсата на контрол и адекватен синхрон между отговорните институции, създава предпоставки за безпощадното отношение към тази и други гори в района и страната.От сдружението искат да бъде обсъдена ситуацията с институции, които изреждат в края на писмото си и заинтересовани граждани. Те настояват гората да бъде изчистена и възстановена.\"Осъзнаваме, че не е по силите на нито едно ведомство самостоятелно да се справи с този огромен и постоянно нарастващ проблем, затова апелираме към всички Вас за провеждането на такава среща, на която всяка институция да сподели възможностите си за участие и предложения за справяне с проблема. Ние, в качеството си на гражданска организация, с радост ще се включим както в дискусия, така и в почистването на района и ще съдействаме с всички сили. Ще потърсим съдействие и от други организации и ще подкрепим всякакви Ваши действия за справяне с проблема и превантивни мерки за в бъдеще\", пишат от \"Варна диша\".Чрез медиите те се обръщат до директора на Североизточно държавно предприятие - Шумен, директора на ТП Държавно горско стопанство - Варна, директора на Регионална дирекция по горите - гр. Варна. От сдружението настояват и кметът, както и областният управител на Варна да обърнат внимание на проблема, както и кмета на община Аксаково. Не са забравени и директорите на РИОСВ и на РИОКОЗ - гр. Варна, както и директора на РЗИ в морската ни столица.", "date": "2017.09.07", "title": "Опасни сметища тровят варненци"}
{"url": "https://news.bg/disasters/irma-vze-pone-11-zhertvi-nasochva-se-kam-sasht.html", "text": "Ураганът \"Ирма\" мина и през Доминиканската република в четвъртък, след като опустоши низ от Карибски острови и уби поне 11 души, съобщава \"Ройтерс\".Най-малко 8 души са били убити в малкия френско-холандски остров Сен Мартин, а други 23 са били ранени. Очаква се жертвите да се увеличават, тъй като службите за спешна помощ са достигнали до изолирани общности.\"Това е огромна катастрофа. Деветдесет и пет процента от острова е унищожен. Аз съм в шок \", коментира Даниел Гибс, председателят на местния съвет на Сен Мартин, за Radio Caribbean International, съобщава \"Ройтерс\"Френският президент Еманюел Макрон разговаря с британския премиер Тереза Мей в четвъртък, за да координира спешен хуманитарна помощ за островите.\"Ирма\" е първа сред най-мощните атлантически бури преминали през последния век. Ураганът се насочва към ФлоридаС ветровете около 290 км / час бурята удари няколко малки острова в североизточната част на Карибите, включително Барбуда, Сен Мартин и Британските Вирджински острови, разрушавайки дървета, изравнявайки домовете на хората със земята и причинявайки големи щети.Окото на урагана мина по-рано през Пуерто Рико, нахлувайки на територията на САЩ със силни ветрове и дъждове, оставяйки почти 70% от населението там без електричество, каза губернаторът Рикардо Росело.От Националния център за урагани смятат, че най-вероятно ураганът ще достигне до 4-та степен докато удари бреговете на Флорида. .Властите в Доминиканската република разпоредиха евакуацията на градовете по северното крайбрежие на Атлантическия океан, тъй като бурята се насочи към пристанището.", "date": "2017.09.07", "title": "\"Ирма\" взе поне 11 жертви, насочва се към САЩ"}
{"url": "https://news.bg/politics/nova-protsedura-za-sayta-na-balgarskoto-predsedatelstvo.html", "text": "От Министерството за Българското председателство на Съвета на ЕС подновиха процедурата за изработване, дизайн и техническа поддръжка на интернет сайт и мобилно приложение, предоставяне на хостинг и стрийминг. Това съобщиха от Министерския съвет.Причината е, че нито една от трите фирми, кандидатствали за изпълнение на обществената поръчка, не успя да покрие изискванията за необходим опит, в понеделник конкурсът беше прекратен.От днес желаещите да направят сайта на първото Българско председателство на Съвета на ЕС могат да видят новите условия и да кандидатстват. Обществената поръчка отново е на стойност до 70 000 лева (без ДДС). А порталът ще бъде готов до 1 декември 2017 година.Основните изисквания остават същите - по образец и насоки на Генералния секретариат на Съвета на ЕС. Сайтът ще е на четири езика, ще е съобразен с нуждите на хората с увреждания, ще предоставя информация, снимки и видеа от събитията по време на председателството.Сайтът ще дава възможност да се гледат пряко или на запис откритите дебати чрез лайвстрийминг.Порталът ще осъществява връзката с акредитационната система, през която ще се регистрират журналистите, желаещи да посетят събитията от календара на председателството.Достъпът до него ще бъде свободен, както и до всички публикувани статии, документи, прессъобщения, снимки и видеа.Към страницата ще бъде разработено мобилно приложение, което да допълва ролята ѝ на основен източник на информация за председателството. Крайният срок за подаване на офертите е 14 септември 2017 година.", "date": "2017.09.07", "title": "Нова процедура за сайта на Българското председателство"}
{"url": "https://news.bg/world/facebook-razkri-ruska-kampaniya-za-falshivi-novini.html", "text": "От Facebook съобщават, че са открили кампания, финансирана от Русия, за популяризиране на раздразнителни социални и политически послания в мрежата.Компанията казва, че 100 000 долара са изразходвани за около 3 000 реклами в последните две години до май 2017 г.Рекламите не подкрепяли конкретни политически фигури, а съдържанието им било на различни теми, включително имиграцията, расова дискриминация и проблема равните права.Facebook заяви, че сътрудничи на американското разследване по въпроса.Технологичната компания предаде доказателствата си на спецпрокурора Робърт Мюлер, който ръководи разследването на предполагаемата намеса на Русия в миналогодишните президентски избори в САЩ.Рекламите насочвали потребителите към около 470 акаунта, които разпространявали невярна информация или по друг начин нарушавали правилата на Facebook, съобщи сайтът.\"Рекламите и профилите изглежда са се фокусирали върху разпространението на конфликтни социални и политически послания в идеологическия спектър\", се казва в съобщение на социалната мрежата, публикувано в сряда.Facebook заяви, че вярва, но не може да потвърди категорично, че профилите, които споделяли неприемливо съдържание, са създадени от т. нар. Интернет изследователска агенция. Тази група е базирана в Санкт Петербург и е известна с публикуването на прокремлински послания в социалните медии.", "date": "2017.09.07", "title": "Facebook разкри руска кампания за фалшиви новини"}
{"url": "https://news.bg/bulgaria/diplomatite-na-es-komentirat-merki-spryamo-severna-koreya-v-talin.html", "text": "Първите дипломати на Европейския съюз обсъдиха решителни и общи действия спрямо действията на Северна Корея.Напрежението на Корейския полуостров и заплахите за глобалната сигурност след шестия ядрен опит на Корейската народно-демократична република (КНДР) беше основна тема в първия панел на неформалната среща на министрите на външните работи \"Гимних\" в Талин.Вицепремиерът по правосъдната реформа и министър на външните работи Екатерина Захариева представяше България на форума.На срещата се обсъжда приемането на нови, по-строги санкции от страна на ЕС, които да засегнат възможно най-малко населението на КНДР. Оказва се, че решението за прекратяване на ядрената програма може да е единствено мирно.България и останалите държави-членки остро и категорично осъдиха действията на КНДР, включително .Пълното изпълнение на санкциите на ООН и ЕС спрямо Пхенян и допълнителни мерки, ще останат приоритет.На срещата се коментираха и други заплахи в областта на сигурността и отбраната - хибридните войни и кибер атаките.", "date": "2017.09.07", "title": "Дипломатите на ЕС коментират мерки спрямо Северна Корея в Талин"}
{"url": "https://news.bg/world/baku-soros-e-v-osnovata-na-azerbaydzhanskata-perachnitsa.html", "text": "Азербайджан излезе с официална позиция относно аферата \"\". Отговорът на страната беше разпространен до медиите от посолството на Азербайджан у нас.Според Баку в основата на разследването стоят интересите на американски лобистки кръгове, подпомагани от финансиста Джордж Сорос.Припомняме, медии в няколко европейски държави съобщиха, че Азербайджан е превеждала 2.5 млрд. евро към високопоставени политически фигури в Европа, които да подкрепят управляващия елит в страната. Между тези политици бил и представителя на България в Съвета на директорите на Европейската банка за възстановяване и развитие .В изявлението на пресслужбата на президента на Азербайджан Илхам Алиев по повод аферата се посочва, че нито държавният глава, нито членове на неговото семейство имат общо с обвиненията, че управляващият елит в страната е оперирал с таен фонд на стойност близо 3 милиарда евро, с който са правени преводи до европейски политици, бизнесмени, журналисти и лобисти в замяна на приятелско отношение към Баку, информира БНТ.Според позицията на Азербайджан в основата на скандала стоят интересите на американски лобистки кръгове, които подпомагали американския финансист от еврейски произход Джордж Сорос.По думите на Али Хасанов, който е асистент на президента на страната по публични и политически въпроси, скандалът може да има общо с това, че бързото развитие на Азербайджан и независимата външна политика на държавата притеснявали лобистки кръгове в Армения.Хасанов допълва, че един от журналистите автори на разследването на Центъра за разследване на организираната престъпност и корупция всъщност е гражданин на Армения. Арменската гражданка Дина Нагабетян също присъствала между съавторите на първоизточника на информацията.", "date": "2017.09.07", "title": "Баку: Сорос е в основата на \"Азербайджанската перачница\""}
{"url": "https://news.bg/crime/za-vtori-pat-zadarzhaha-shefa-na-obshtinskiya-savet-v-septemvri-lazar-vlaykov.html", "text": "Прокуратурата в Пазарджик обвини бившия председател на общинския съвет в Септември Лазар Влайков, с чийто пистолет бе застрелян собственик на заведение във Виноградец. Отговорността за трагедията бе хвърлена на 6-.Държавното обвинение . Той е обвинен, за това че на 31 август/1 септември 2017 г. в ресторант \"Градина\" не е взел необходимите мерки за сигурност и от това е последвало причиняване смъртта на Н.Т.С оглед тежестта на обвинението и  или да извърши друго престъпление, той е задържан. Очаква се на 8 септември 2017 г., ОП - Пазарджик да внесе в съда искане за вземане на мярка за неотклонение \"задържане под стража\".Доказано е, че става дума за непредумишлено убийство, престъпление, за което се предвижда наказание до 10 години затвор, заяви в Пазарджик говорителят на главния прокурор Румяна Арнаудова. Назначени са експертизи, които за момента не са готови. Все още не е ясно кой точно е произвел смъртоносния изстрел. Изследват се барутните следи по ръцете на Влайков и 6-годишното дете.Първата телефона разпечатка показва, че разговор между Влайков и районния прокурор на Пазарджик Георги Кацаров не е имало.Ще се проверява и интернет комуникацията.По-късно , че задържаният е нарушил грубо законите - чл. 60 от Закона за огнестрелните оръжия, боеприпасите и пиротехническите изделия забранява носенето на огнестрелно оръжие на публични места и при употреба на алкохол и наркотични вещества.Няма съмнение, че Влайков е употребил алкохол преди инцидента, тъй като тестът с дрегер е отчел 0,76 промила, уточни Арнаудова. Тестът му за наркотици е бил отрицателен.Припомняме, малко след инцидента . Години преди това той също бе  заради побой.", "date": "2017.09.07", "title": "За втори път задържаха шефа на Общинския съвет в Септември Лазар Влайков"}
{"url": "https://news.bg/int-politics/kiev-nyama-da-saglasuva-sas-separatistite-razpolaganeto-na-sini-kaski-v-donbas.html", "text": "Украинският президент Петро Порошенко заяви, че Киев няма да съгласува със сепаратистите параметрите на работа на миротворците в Донбас, съобщи РИА Новости.По време на срещата на върха на страните от БРИКС (Бразилия, Русия, Индия, Китай и Република Южна Африка) в Китай руският президент Владимир Путин заяви, че поддържа идеята да бъдат изпратени .По думите му, миротворците трябва да бъдат само на граничната линия и да обезпечават сигурността на наблюдателите от ОССЕ. Той ще поръча на Външно министерство да внесе в Съвета за сигурност на ООН резолюция, която позволява да се обезпечи сигурността на мисията на ОССЕ в Украйна при изпълнение на тези условия.Позицията на Путин се разграничава от тази на председателя на самопровъзгласилата се Донецка народна република Александр Захарченко.Той отбеляза, че \"сините каски\" трябва да бъдат само на линията на фронта.Държавният глава на Украйна разкритикува това предложение и заяви, че контингентът трябва да бъде из цялата територия на конфликта.\"Предложението на Русия за разгръщане на мисия на ООН само за охрана на мисията на ОССЕ е в крайна сметка странно... Украйна е готова за разговори с членове на Съвета за сигурност на ООН и ние подкрепяме разгръщането на пълноправна мисия на ООН в целия Донбас\", заяви Порошенко в ежегодното си обръщение към парламента.Той поръча на представителите на страната в Ню Йорк да проведат консултации по въпроса с миротворческата мисия с делегацията на Съвета за сигурност.При това в самата организация заявиха, че не водят преговори за миротворческа мисия в Донбас за приемане на каквото и да е решение трябва да има съгласие от всички страни.", "date": "2017.09.07", "title": "Киев няма да съгласува със сепаратистите разполагането на \"сини каски\" в Донбас"}
{"url": "https://news.bg/crime/plemennik-prebil-do-smart-lelya-si.html", "text": "Окръжната прокуратура във Варна предаде на съд 56-годишния Георги Г. за убийството на леля си, след като умишлено й нанесъл средни телесни повреди.Подсъдимият Георги от Елхово, отишъл да живее в дома на 83-годишната си леля Климентина в кв. \"Владиславово\" във Варна. Това станало след като си счупила крайниците като паднала в апартамента си.Жената претърпяла операция и била неподвижна. Тя помолила двама съседи да идват да се грижат за нея и им дала ключ за апартамента си.Племенникът й Георги често пиел и ставал агресивен. На 16 март 56- годишният мъж бил пиян и пребил безпомощната жена - насинил окото й, от ударите тя имала и рана на главата. Съседите, които я видели, веднага подали сигнал на телефон 112.Пред полицаи и в присъствието на агресивния си племенник 83-годишната баба обяснила, че е паднала и така се е наранила. Насаме с полицаите обаче Климентина признала, че Георги я пребил с юмруци по лицето и тялото. Пред униформените тя се жалвала, че се страхува от него.Полицаите съставили на Георги предупредителен протокол по Закона за МВР да не извършва физическо и психическо насилие над леля си, а Климентина била заведена в болница.Две седмици по-късно на 3 април около 19:15 часа отново бил подаден сигнал за семеен скандал в дома на 83-годишната жена. Когато полицията дошла на място, никой не отворил в апартамента на Килиментина.Съседката, която имала ключ, отключила жилището на Климентина. Полицията и съседката открили жената цялата в синини. Килиментина отказала медицинска помощ, защото се страхувала да не бъде пребита отново.На 8 април, след като изпил 200 г водка, Георги влязъл в стаята на леля си и решил да смени телевизионната програма, която жената гледала.Когато Климентина се възпротивила, Георги се нахвърлил върху нея, нанасял й юмруци по цялото тяло, крещял и псувал. На сутринта съседката отключила жилището, за да види болната жена.Тя открила пребитата Климентина под завивките - липсвала част от кожата на лявата й ръка, дясната й ръка била счупена, а лицето и врата й - посинени от побоя и опита да бъде удушена. Тогава съседката се уплашила и отказала да ходи в дома на баба Климентина от страх от Георги.Друг съсед на 83-годишната жена сигнализирал за поредния инцидент и Климентина била отведена за лечение в болницата. Там разказала на лекарите кой е причинил нараняванията й. Назначена била съдебномедицинска експертиза, която установила множество травми по цялото й тяло, имала счупени 8 ребра, раменна кост и масивни хематоми.На 16 април състоянието на 83-годишната жена се влошило и от отделението по гръдна хирургия била преместена в реанимация и поставена на изкуствено дишане и медикаментозно лечение. Въпреки проведеното лечение Климентина починала на следващия ден в болницата.Подсъдимият Георги е изтърпявал 15-годишна ефективна присъда за умишлено убийство, както и два пъти е бил осъждан за квалифицирани хулиганства, показва справка по делото за съдебното му минало.На разпит Георги отрекъл да е пребивал леля си. Неговата версия, не се подкрепя нито от едно събрано по делото доказателство.От началото на досъдебното производство до момента той е с мярка за неотклонение \"Задържане под стража\". До началото на съдебния процес срещу него георги ще остане във варненския затвор.", "date": "2017.09.07", "title": "Племенник пребил до смърт леля си"}
{"url": "https://news.bg/regions/tayni-izmervaniya-na-vrednite-emisii-ot-kolite-v-sofiya.html", "text": "В столицата се осъществяват измервания на вредните емисии от автомобилите, които се отделят и замърсяват атмосферния въздух. На тайни места в са поставени 4 мобилни лаборатории, които трябва да установят нивото на концентрация на вредните емисии във въздуха, които се отделят от преминаващите автомобили.Въпреки че локациите на мобилните лаборатории се пазят в тайна, около самите лаборатории са разположени колчета, които да уведомят водачите да внимават с апаратурата.Освен с апарат за измерване на вредните емисии, мобилните лаборатории са оборудвани с камери, които снимат номерата на преминаващите автомобили, и лазери, които следят скоростта на колите. Не се предвиждат обаче глоби за нарушения на ограничението на скоростта, например. Кампанията за измерването на вредните емисии цели да се уведомят шофьорите за това колко точно замърсяват въздуха автомобилите им, съобщава bTV.Според координатора на програмата \"Зелена София\" Елица Панайотова измерванията целят да се посочи в реално време колко вредни емисии отделят автомобилите в столицата. Всеки водач, които е бил регистриран при извършването на засичането, ще получи писмо за резултатите.Шофьорите също така могат директно да видят таблото, закачено на мобилната лаборатория, което показва дали има превишаване на вредните емисии. Ако таблото показва червено - емисиите от автомобила са над нормата. Ако цветът на таблото е жълт - количеството на вредните емисии е средно, а ако на таблото свети зелено усмихнато лице - колата не отделя повече от допустимото количество вредни емисии.Измерванията ще продължат 2 седмици, а пълните резултати от проучването се очакват към края на октомври.", "date": "2017.09.07", "title": "Тайни измервания на вредните емисии от колите в София"}
{"url": "https://news.bg/int-politics/zagovori-se-za-voyna-mezhdu-indiya-i-kitay.html", "text": "Началникът на армията на Индия заяви, че страната му трябва да бъде подготвена за война и обвини Китай, че \"изпробва границите на търпението ни\", дни след като въоръжените с ядрени оръжия съседни държави прекратиха един от най-тежките си гранични конфликти от десетки години насам, съобщава \"Франс прес\".Ген. Бипин Рават заяви, че Индия не може да си позволи да е самодоволна и трябва да бъде подготвена за възможността за всеобхватна война.\"Доколкото нашият северен противник е разтревожен, показването на мускули започна\", подчерта генералът пред мозъчен тръст в Делхи, имайки предвид Китай.\"Завладяването на територии стъпка по стъпка, тестването на границите на нашето търпение е нещо, за което трябва да внимаваме и да останем подготвени за ситуации, които постепенно биха могли да се превърнат в конфликт\", коментирал още ген. Бипин Рават.\"Дали тези конфликти ще бъдат ограничени в пространството и времето, или дали те могат да се разраснат в всеобхватна война по целия фронт (остава да се види)\", допълнил началникът на индийската армия.Индия и Китай бяха във война през 1962 г. заради североизточния индийски щат Аруначал Прадеш.През миналия месец двете страни изтеглиха войските си, за да успокоят напрежението заради част от хималайското плато, към което териториални претенции имат Китай и Бутан, който е съюзник на Индия.Рават също така изтъкнал, че големият враг на Индия - Пакистан, който е съюзник на Китай, вероятно ще се възползва от напрежението.\"Много е вероятно западният противник да се възползва от ситуацията, развиваща се по северната граница\", посочи генералът.Пакистан и Индия водиха три войни след обявяването на независимост, като две от тях са за спорния регион Кашмир, към който и двете страни имат териториални претенции.", "date": "2017.09.07", "title": "Заговори се за война между Индия и Китай"}
{"url": "https://news.bg/int-politics/hvanaha-27-nelegalni-migranti-pri-opit-da-vlyazat-v-balgariya.html", "text": "Властите по охраната на турско-българската граница в района на Къркларели са заловили 27 нелегални мигранти при опит да преминат нелегално в България, съобщи БТА. Заловените мигранти били от Афганистан, Пакистан и Сирия.Мигрантите се разделили на четири групи. Те се укривали в околностите на селищата Демиркьой, Бабаески и Кофчаз край ГКПП Дерекьой/Малко Търново. Екипи на жандармерията, която охранява границите, установили местата, където се укривали мигрантите и предприели операция по залавянето им.След като са били регистрирани, те били предадени на Дирекцията по миграция в Къркларели. Заедно с тях е арестуван и един турски гражданин, заподозрян, че е организатор на канал за нелегален трафик на хора. Конфискуван е микробус, с който бежанците били извозени до района на границата.", "date": "2017.09.07", "title": "Хванаха 27 нелегални мигранти при опит да влязат в България"}
{"url": "https://news.bg/politics/obshtinite-poluchavat-sredstva-za-vazstanovyavane-na-voenni-pametnitsi.html", "text": "Министрите от третия кабинет \"Борисов\" одобриха допълнителни трансфери в размер на 120 000 лв. по бюджетите на 13 общини, съобщиха от Министерския съвет.Те са за ремонт, възстановяване, изграждане и довършване на военни паметници. Парите са предвидени в централния бюджет и са разпределени след постъпили искания от областните комисии \"Военни паметници\" и от общини.Финансиране получават проекти, за които има готовност да бъдат реализирани в кратки срокове. Това са ремонтът на параклиса-костница \"Св. Арх. Михаил\" във военното гробище-музей в Добрич, ремонтът на храма-костница \"Св. Троица\" в село Гюешево, възстановяването на арката на входа на 5-и конен полк в гр. Брезник, ремонтите на военния паметник в село Равногор и на паметника-костница в грод Тръстеник.В програмата е включено и доизграждането на паметник с имената на загиналите във войните от град Средец (бивше село Карабунар), довършване на военен паметник в село Драгичево и изграждане на паметник на генерал-майор Ваклин Церковски в кв. \"Църква\", община Перник.Ремонт на паметниците на загиналите във войните в село Агатово и в село Горна Росица, на паметника-костница \"Св. Иван Рилски\" в гр. Кресна, на къщата-паметник \"Полк. Серафимов\" и на паметника на загиналите във войните в село Свежен, както и на храм-паметника \"Св. Вкмч Георги Победоносец\" в село Левуново.Пари са предвидени и за доизграждане в Силистра на Стена на славата на загиналите във Втората световна война чинове от 31-и пехотен полк и изграждане на нов мемориален комплекс с паметник на загиналите във войните в село Драговищица.", "date": "2017.09.07", "title": "Общините получават средства за възстановяване на военни паметници"}
{"url": "https://news.bg/int-politics/severna-koreya-se-zareche-s-moshtni-kontramerki-sreshtu-sanktsiite-na-sasht.html", "text": "Северна Корея обеща да предприеме \"мощни контрамерки\" в отговор на натиска на САЩ или при налагането на всякакви нови санкции срещу нея заради ракетната ѝ програма, обвинявайки Вашингтон, че иска война.Обещанието на Пхенян, направено в изявление на делегацията ѝ по време на икономическия форум, провеждащ се в руския град Владивосток, който се намира в Далечния изток, дойде след като САЩ заяви, че иска Съветът за сигурност на ООН да наложи петролно ембарго срещу Северна Корея, забрана върху износа на текстил на страната и наемането на севернокорейски работници в чужбина, както и замразяване на активите на вожда Ким Чен-ун и забрана за пътуване, според проекторезолюцията, до която са се добрали от \"Ройтерс\".\"Ние ще отговорим на варварското заговорничене около санкциите и натиска от страна на Съединените щати с мощни насрещни контрамерки\", се закани Пхенян.В същото изявление изолираната комунистическа държава обвини Южна Корея и Япония в използването на руския форум за \"мръсна политика\", заявявайки, че събитието имало за цел обсъждането на икономическото сътрудничество в региона, а не да критикува нейната ракетна програма.Руският президент Владимир Путин заяви на същия форум, че смята, че кризата около Северна Корея няма да се превърне в голям конфликт, включващ ядрени оръжия, предвиждайки, че здравият разум ще надделее.", "date": "2017.09.07", "title": "Северна Корея се зарече с \"мощни контрамерки\" срещу санкциите на САЩ"}
{"url": "https://news.bg/politics/osiguryavat-simultanniya-prevod-za-balgarskoto-predsedatelstvo.html", "text": "Министърът за Българското председателство на Съвета на Европейския съюз Лиляна Павлова е упълномощена да сключи споразумение с Генерална дирекция \"Устни преводи\" на Европейската комисия. Това упълномощение бе прието на днешното правителствено заседание, съобщиха от МС.Разходите за преводи от ГД \"Устни преводи\" към ЕК са предвидени в ПМС №67 от 2017 г. в размер на 3 млн. лв.Целта е да се осигури симултанният превод за събитията на най-високо ниво, предвидени в календара на Българското председателство. То ще бъде обезпечено с достатъчно на брой акредитирани преводачи с опит, които да гарантират качеството на превода и поверителността на предоставените им документи и съдържанието на съответните заседания.Постоянното представителство на България към ЕС в Брюксел се обърна за съдействие към ГД \"Устни преводи\" за съдействие. Предстоящото председателство изисква участието на преводачи с опит в преводите от максимална комбинация от 24-те официални езика на ЕС.ГД \"Устни преводи\" е службата на Европейската комисия, която отговаря за устните преводачески услуги и организацията на конференции, включително технически услуги, и осигурява преводачи за около 11 000 заседания годишно.", "date": "2017.09.07", "title": "Осигуряват симултанния превод за Българското председателство "}
{"url": "https://news.bg/education/zoya-savova-stava-vremenen-direktor-na-smg.html", "text": "Зоя Савова е назначена временно на длъжността директор на Софийската математическа гимназия \"Паисий Хилендарски\", съобщи БНТ.След като на 5 септември Комисия от Регионалното управление по образованието в София връчи , Савова беше назначена на поста. Тя е дългогодишен преподавател по математика в СМГ.По информация на председателят на Регионалното управление по образованието в София Ваня Кастрева Савова ще изпълнява временно длъжността, докато се организира конкурс за избирането на нов директор.Припомняме, през последните няколко месеца в СМГ имаше . Споровете започнаха след като бившият директор Стоянов уволни учителката по математика Петя Тодорова и не поднови договорите на други преподаватели от учителската колегия на гимназията. Като мотиви за уволнението на Тодорова бившият директор посочи, че тя е уронила престижа и името на учебното заведение, участвайки в комисия за математическото състезание \"Европейско кенгуру\".Уволнението на Тодорова предизвика бурни реакции сред учители, ученици и родители. Огранизира се и с искането тя да бъде върната на работа. Информацията обаче за това, че Регионалното управление по образованието в София ще иска оставката на директора Стоянов, стана повод за , в който отново родители и ученици се обявиха в защита на бившия директор.", "date": "2017.09.07", "title": "Зоя Савова става временен директор на СМГ"}
{"url": "https://news.bg/politics/mareshki-gotov-da-podkrepi-vot-na-nedoverie.html", "text": "Лидерът на \"Воля\" Веселин Марешки с шампанско и бонбони зове Бойко Борисов да подаде оставка още сега.Заместник-председателят на Народното събрание ефектно събра медиите в парламентарното кафе и на почерпка обяви награда от 1 000 лева за тези от тях, които назоват всички заместници на парламента.Всички партии в НС били част от \"политическата проституция\", само \"Воля\" не участвали в \"оргията\".Марешки призова, ако Борисов наистина е изразил увереност, че на 11 септември пред парламента няма да се съберат и 300 души, но пък ако се съберат, ще подаде оставка, то премиерът още сега да хвърли тази оставка. \"Воля\" е готова да подкрепи вот на недоверие. Вотът щял да бъде за цялостната политика на управлението.\"Има ли нещо, от което да са доволни хората\", чуди се бизнесменът. Според него България не се ръководи добре и е съвсем нормално хората да протестират.По собствената си оценка, Марешки изпълнил със съдържание позицията за заместник-председател на Народното събрание. \"Ако аз се бях нахранил добре, ако бях се освинил и по цял ден седях и мислех за далавери, нямаше да е така, но понеже не съм такъв, а точно обратното, затова ме забелязват\", категоричен бе Веселин Марешки.\"Всички вие сте свидетели на политическа проституция\", заключи бизнесменът и допълни, че от \"Воля\" са единствените, които не участвали в тази оргия.", "date": "2017.09.07", "title": "Марешки готов да подкрепи вот на недоверие"}
{"url": "https://news.bg/int-politics/putin-tramp-pokazva-zhelanie-za-namalyavane-na-naprezhenieto-okolo-severna-koreya.html", "text": "Руският президент Владимир Путин обяви, че администрацията на американския президент Доналд Тръмп показва желание за намаляване на напрежението около Северна Корея, съобщава \"Ройтерс\".По думите му, разпалването на военна истерия в кризата със Северна Корея има обратен ефект и че Пхенян няма да спре ядрените и ракетните си програми, тъй като ги разглежда като единственото си средство за самоотбрана.Според Путин на Северна Корея се предлага перспективата за спиране на санкциите, за да бъде стимулирана да замрази оръжейните си програми.\"Ние им казваме, че няма да налагаме санкции, което значи, че ще живеете по-добре, ще имате по-добра и вкусна храна на масата, ще се обличате по-добре, но те мислят, че следващата стъпка е покана за гробището. И никога няма да се съгласят с това\", коментира руският държавен глава.Путин призова Северна Корея да бъде включена в съвместни проекти, за да се намали напрежението на Корейския полуостров.\"Необходимо е Северна Корея постепенно да бъде въвлечена в сътрудничество в региона, а Русия има конкретни предложения, всички знаят за това - общ път, свързващ Транссибирската магистрала и корейските железопътни линии, през Северна Корея, тръбопроводен транспорт, развиване на севернокорейските пристанища и т. н.\", изтъкна руският президент.", "date": "2017.09.07", "title": "Путин: Тръмп показва желание за намаляване на напрежението около Северна Корея "}
{"url": "https://news.bg/regions/chasti-ot-haskovo-ostanaha-bez-voda.html", "text": "Пет квартала в Хасково са останали без вода, съобщи БНР.Причината за спирането на водоподаването е възникнала повреда на спирателен кран в помпената станция \"Източна зона\". Вследствие на повредата цялата станция е преустановила работа.Припомняме, че от месец април тази година е  заради установени завишени стойности на  в някои кладенци. Според резултатите от , които се проведоха през месец юли, във водата продължава да има по-висока концентрация на уран и алфа активност.Проблемът с водата в Хасково се отрази и продължава да пречи сериозно както на жителите, така и на бизнеса в областния град.", "date": "2017.09.07", "title": "Части от Хасково останаха без вода"}
{"url": "https://news.bg/int-politics/ispaniya-povdiga-kriminalni-obvineniya-sreshtu-vlastta-v-kataluniya.html", "text": "Испанската прокуратура обяви, че ще повдигне криминални обвинения срещу депутати от парламента на Каталуния заради гласуването вчера за провеждането на референдум за независимост на региона от Испания, който според испанското правителство е незаконен.Главният прокурор Хосе Мануел Маса коментира пред журналисти, че от прокуратурата също така ще повдигнат обвинения срещу министри от правителството на Каталуния заради одобряването на закона.По думите на главния прокурор, той е поискал от испанските сили за сигурност да разследват всякакви приготовления от страна на каталунското правителство за провеждането на рреферендума.Мнозинството от парламента на Каталуния гласува вчера за провеждането на референдума за отцепване от Испания на 1 октомври.", "date": "2017.09.07", "title": "Испания повдига криминални обвинения срещу властта в Каталуния"}
{"url": "https://news.bg/politics/aktualizirat-taksite-za-preduchilishtnoto-i-uchilishtnoto-obrazovanie.html", "text": "На редовното си правителствено заседание министрите от кабинета \"Борисов-3\" приеха Тарифа за таксите, които се събират в системата на предучилищното и училищното образование, съобщиха от МС.Всички дейности, за които се събират такси, са определени в чл. 300, ал. 1 на Закона за предучилищното и училищното образование. Сред тях има и осем нови.30 лева ще струва провеждането на изпит по един предмет за валидиране на компетентности, придобити чрез неформално обучение (извън системата на професионалните обучения) и информално (самостоятелно) учене. Самият документ за валидиране ще се издава срещу 10 лева.10 лева ще е таксата за разглеждане на заявление за одобряване на програма за обучение за повишаване на квалификацията на педагогическите специалисти. Самата оценка на програмата за обучение ще струва 100 лева. 50 лева ще е тарифата при промяна на обучители в програмите.Нова е и таксата за обучение по ограмотяване - 300 лева на човек за 600 учебни часа в курс за 15 души.Според новата Тарифа 540 лева ще се събират за 1080 учебни часа за придобиване на компетентности за завършен прогимназиален етап (в курс до 15 човека). За придобиване на компетентност само за завършен клас от прогимназиален етап ще се плащат 180 лева на човек за 360 учебни часа в курс до 15 души.Предвижда се и промяна в някои такси, събирани досега. Разглеждането на заявление за откриване на частна детска градина или училище се увеличава от 100 на 150 лева. Тази такса не е променяна 14 години, от приемането на предишното постановление, а разходите са се увеличили.За оценка дали документите съответстват на нормативните изисквания, експертна оценка и издаване на всички становища, разрешения и решение за вписване в Регистъра на институциите кандидатите трябва да броят 375 лева. Тази оценка е за системата на предучилищното и училищното образование на професионална гимназия, обединено училище, спортно училище, училище по културата и училище по изкуствата ще струва.Няма промяна при разглеждането на заявление за одобряване на познавателна книжка, учебник или учебен комплект. То ще струва 10 лева, както досега. Оценката на познавателна книжка или на учебник за съответствие с държавния образователен стандарт за познавателните книжки, учебниците и учебните помагала остава 600 лева.975 лева е таксата за оценка на учебен комплект за съответствие с държавния образователен стандарт за познавателните книжки, учебниците и учебните помагала.Има и 16 такси, които ще се събират за обучение на граждани на трети държави, навършили 16 години. Те са съществували и досега, но са събирани по друг ред и във валута. Вечерната форма на дуално обучение за тези граждани ще се провежда срещу 1377 лева на човек, а задочната и дистанционна форма ще струва 924 лева. 3070 лева е таксата за индивидуално обучение на граждани на трети държави на възраст над 16 години.Мотивът за промяна на таксите са актуализирани и определени по методика, съобразена с разходите за съответните дейности - необходимото време, преподаватели и ресурси.", "date": "2017.09.07", "title": "Актуализират таксите за предучилищното и училищното образование"}
{"url": "https://news.bg/economics/karanikolov-deystva-neadekvatno-i-zastrashava-natsionalnata-ni-sigurnost-spored-stoil-yakov.html", "text": "Бившият член на борда на директорите на ТЕРЕМ АД Стоил Яков заяви пред bTV, че действията на министъра на икономиката Емил Караниколов по отношение на казуса \"Дунарит\" са неадекватни.Според Яков е недопустимо държавата да се намесва в бизнеса и в този конкретен частен спор. \"Правителството в лицето на министъра на икономиката няма работа там\", заяви Яков.Той попита какви за причините на Караниколов да бъде толкова разтревожен за \"Дунарит\" - \"заради печалбата на дружеството, заради обезпечената работа години напред, заради доброто състояние на дружеството или заради това, че работниците си взимат редовно заплатата... Ако министърът е толкова разтревожен за работниците и бюджета и това е единственият му мотив, тогава защо не е загрижен за \"Лукойл, където за 10 години има 60 млрд. оборот и 0 лв. данък печалба\", добави Яков.Яков обясни накратко ситуацията около \"Дунарит\". Според него е имало цесия между \"Дунарит\" и друго дружество, а правителството, чрез квесторите на КТБ, е обжалвало цесиите като незаконни. Следователно, вследствие на това обжалване, е било нормално, докато трае този съдебен спор, там да не се извършват плащания. По думите на Яков обаче тук идва най-голямата грешка на държавата - \"държавата, чрез министъра на икономиката и Държавната консолидационна компания (ДКК), изкупува тези задължения, плаща ги на КТБ, а КТБ ще обезпечи и удовлетвори едната страна в този спор, чрез неясно какви активи. След което обаче си задаваме въпроса защо активите не са изплатени - защото същата държава, чрез същите тези синдици, оспорват същите тези цесии, които, плащайки ги, ги признава като незаконни\".Според Яков държавата няма място в този спор. Държавата трябвало единствено да създава сигурна и стабилна среда за развитие на бизнеса, а действията на Емил Караниколов били точно обратните.По думите на Яков действия на Караниколов са неадекватни. Те давали лоши сигнали както за бизнеса и бранша в държавата, така и за чуждестранните инвеститори у нас. \"Той казва на партньорите на нашите компании - внимавайте, че средата в България не е сигурна. Вашите български партньори утре могат да бъдат поставени в невъзможност да си изпълнят договорите... Сигналът навътре към другите в този бранш е - внимавайте, утре може да сте вие\". По този начин Караниколов застрашавал националната ни сигурност, категоричен е Яков. Бившият член на борда на директорите на ТЕРЕМ АД вижда във всичко това опит държавата да национализира дружеството. \"Как може министърът да спаси дружеството\", запита реторично Яков, добавяйки, че Караниколов си противоречи във всяко едно свое изказване.", "date": "2017.09.07", "title": "Караниколов действа неадекватно и застрашава националната ни сигурност според Стоил Яков"}
{"url": "https://news.bg/world/kalin-mitrev-ne-uchastval-v-azerbaydzhanskata-perachnitsa.html", "text": "\"Това е безсмислена спекулация. Достатъчно сензационна, за да предизвика интерес и да вреди на мен и на семейството ми. За мен това е кампания.\" Това заяви българският представител в Съвета на директорите на Европейската банка за възстановяване и развитие Калин Митрев във връзка с информацията, че е бил част от аферата \"\".Припомняме, вчера министърът на финансите Владислав Горанов поиска официално обяснение от Митрев по казуса. Очаква се днес и правителството да излезе със позиция по въпроса.Пред Нова телевизия Митрев обаче отрече обвиненията. По думите му става въпрос за спекулация и умишлена атака срещу него и съпругата му Ирина Бокова.Митрев обясни, че наистина е взимал пари, но всичко било регламентирано, декларирано и с платени данъци. По думите му в периода, в който не е бил представител в Съвета на директорите на ЕБВР, той е извършвал консултантска дейност.Съпругът на Бокова обясни още, че заради опита си е бил търсен като консултант за мащабен хидротехнически инвестиционен проект. \"Да се поставя под съмнение моята работа и професионалната ми пригодност да я върша, е абсурдно\", категорично заяви Митрев.Митрев допълни, че вече е разговарял с финансовия министър. \"Дори без да го е поискал, аз съм длъжен да защитя и моето добро име, името на банката и дори на страната\", обясни Митрев.По случая \"Азербайджанската перачница\" предстои да бъде направена проверка както у нас, така и в Европа.", "date": "2017.09.07", "title": "Калин Митрев не участвал в \"Азербайджанската перачница\""}
{"url": "https://news.bg/int-politics/izrael-udari-ot-vazduha-voenna-pozitsiya-v-siriya-ubi-dvama-voynitsi.html", "text": "Сирийската армия обяви, че при израелско въздушно нападение срещу военна позиция в западната част на Сирия са загинали двама войници и са причинени материални щети, съобщава \"Асошиейтед прес\".Сирийската армия уточни в изявление, че нападението е било извършено рано тази сутрин, като е бил ударен военен обект близо до западния град Масяф, който се намира близо до брега на Средиземно море.От сирийската армия твърдят, че израелски бойни самолети са изстреляли няколко ракети, докато са се намирали в ливанското въздушно пространство.Армията предупреди за \"опасните последици от подобни враждебни действия за сигурността и стабилността в региона\".Въпреки че до голяма степен остава настрана от конфликта в Сирия, Израел извърши няколко въздушни удара срещу предполагаеми доставки на оръжие, за които се смята, че са били предназначени за ливанската радикална групировка \"Хизбула\", която се сражава заедно със силите на сирийския президент Башар Асад и която е подкрепяна от Иран. ", "date": "2017.09.07", "title": "Израел удари от въздуха военна позиция в Сирия, уби двама войници"}
{"url": "https://news.bg/society/orazhieto-za-mnozina-u-nas-e-simvol-na-prestizh-i-nachin-da-badesh-zabelyazan.html", "text": "Тъжно е, че оръжието се схваща от мнозина в България като нещо, което е символ на престиж и власт. Това коментира детският психолог доц. Младен Владимиров пред БНР по повод убийството в с. Виноградец преди дни, където по време на празнуване на рожден ден беше застрелян собственикът на ресторанта. \"Тъжното е, че зрели хора не могат да намерят други социално приемливи начини да привлекат внимание, да бъдат забелязани. Тъжно е, че по този начин ние празнуваме детските си рождени дни и че не си даваме сметка за последиците. Идеята да стреляме на детски рожден ден е много сбъркана\", подчерта експертът.По думите му, всичко това говори за неадекватност.\"Дори да приемем, че детето е натиснало спусъка, което е малко трудно, всеки, който е държал бойно оръжие, може да каже колко трудно се натиска, то не е имало умисъл за това, така че не можем да му слагаме етикет \"убиец\", допълни доц. Владимиров.От своя страна инж. Йордан Кълчишков, дългогодишен член на Ловно-рибарския съюз заяви, че у нас има проблем с обучението на притежателите на оръжие.\"Не проверката, а възпитанието за правилно боравене, съхранение и ползване на оръжието, независимо какво е то, е по-важното и това нещо трябва да бъде според мен основната линия, по която трябва да се върви. Продават се оръжия на хора, които дори в казармата не са били. Вече няма казарма, няма обучение, а казармата беше една ковачница на навици, на начин на боравене с оръжието, съхранението му\", посочи инж. Кълчишков. ", "date": "2017.09.07", "title": "Оръжието за мнозина у нас е символ на престиж и начин да бъдеш забелязан"}
{"url": "https://news.bg/regions/2-godishno-dete-sas-sinini-sled-detska-gradina.html", "text": "Родители сигнализираха, че 2-годишното им дете е било пребито в детска градина. Снимките на пострадалото дете веднага заляха социалните мрежи, а случая бързо придоби широка общественост. Родителите на детето са потресени от случая.Към момента е установено, че момченцето е било на детска градина \"Пролет\" в Панагюрище. Дядото на детето отишъл да го прибере от заведението, но като го взел видял синини по лицето му. Детето било неспокойно и плачело.Като попитал учителите във заведението, те му обяснили, че детето е ухапано. В медицинското удостоверение обаче се посочва, че детето е било насилено в областта на лявата и дясната буза.Инцидентът станал около 11 часа, но от детската градина не уведомили родителите за случая.Роднините на 2-годишното дете са сигурни, че срещу него е упражнена агресия. Момченцето не било ухапано, защото синините стигали чак до ухото на детето.Според родителите на момченцето то е било бито от възпитателката в заведението. Жената обаче отрече да е посягала на детето. По думите ѝ момченцето си играело с по-голямо дете, което го е захапало по бузата. Въпреки това родителите са категорични в обвиненията си, защото самото дете им казало, че госпожата го е било по дупето и бузите. Дърпала му и едното ухо.Това предизвика спор между педагозите и роднините на пострадалото момче. Според възпитателите детето не може да говори, а според родителите детето говори добре.Според директора на детската градина ситуацията била още по-объркана, защото след като дядото видял, че по бузите на детето има синини, той се върнал в заведението и ударил два шамара на госпожата. Това било прецедент в досегашната практика на директорката. Дядото обаче отрича да е постъпвал по този начин.Директорката е заявила и че ще предаде писмени обяснения на кмета на община Панагюрище. Ако се наложи, ще се приложат и санкции.Родителите на пострадалото момче са категорични, че то ще бъде преместено в друго заведение. Те настояват и в детските градини да бъдат монтирани камери, които да следят за подобни действия.", "date": "2017.09.07", "title": "2-годишно дете със синини след детска градина"}
{"url": "https://news.bg/int-politics/yadreni-orazhiya-nyama-da-badat-izpolzvani-na-koreyskiya-poluostrov-ubeden-putin.html", "text": "Руският президент Владимир Путин обяви, че е убеден, че оръжия за масово поразяване няма да бъдат използвани в какъвто и да е конфликт на Корейския полуостров.В изказване по време на Източния икономически форум във Владивосток, руският държавен глава увери, че има възможност да се постигне уреждане на проблема с Пхенян по дипломатически път.\"Това трябва да бъде направено\", подчерта Путин, добавяйки, че страните трябва да работят заедно за постигането на положителни резултати, съобщават руските медии.Руският президент припомни, че през 2005 г. участниците в преговорите относно ситуацията в Северна Корея са били близо до намирането на решение на проблема.\"Бяха постигнати споразумения, съгласно които Северна Корея пое задължението да ограничи програмата за ядрени ракети, докато всички останали страни в процеса обещаха да допринесат за тази цел\", посочи Путин.Но след това \"за съжаление... някой поиска от Северна Корея нещо, което те не бяха обещавали, и постепенно тази ситуация се влоши до сегашното ниво\", посочи още той.Междувременно министърът за развитието на Далечния изток на Русия Александър Голушка обяви, че Москва е готова да работи за развиване на отношенията със Северна Корея в рамките на ограниченията и санкциите на ООН, но ракетните и ядрените опити на Пхенян имали отрицателно въздействие върху търговските и икономическите отношения.Говорейки пред журналисти след срещата си със севернокорейската делегация на Източния икономически форум Голушка коментира, че \"корейските партньори\" се опитват да установят търговски и икономически отношения с Москва. Ала ракетните и ядрените дейности на Северна Корея потискали възможността за развитие на такива отношения и сериозно вредели на търговския и икономически аспект на двустранните отношения.\"Ние ги помолихме да се въздържат от такива действия в бъдеще, тъй като те заличават усилията на междуправителствената комисия\", посочи Голушка.", "date": "2017.09.07", "title": "Ядрени оръжия няма да бъдат използвани на Корейския полуостров, убеден Путин"}
{"url": "https://news.bg/crime/tsatsarov-razporedi-kalin-mitrev-da-se-proveri.html", "text": "Главният прокурор Сотир Цацаров е разпоредил да се направи проверка по публикациите в медиите за така наречената \"\", в която е замесено и името на съпруга на Ирина Бокова - Калин Митрев.Публикациите твърдят за извършени плащания от азербайджански компании по сметки на Калин Митрев, който е представител на България Съвета на директорите на Европейската банка за възстановяване и развитие.Проверката ще се извърши от Софийската градска прокуратура, като на Националната агенция по приходите ще бъдат възложени действия, свързани с предмета ѝ - дали са налице данни за данъчни престъпления или пране на пари.Припомняме, медии в няколко европейски държави съобщиха, че Азербайджан е превеждала 2.5 млрд. евро към високопоставени политически фигури в Европа, които да подкрепят управляващия елит в страната. Между тези политици бил и Калин Митрев.Вчера, 6 септември, министърът на финансите  по казуса. По случая \"Азербайджанската перачница\" предстои и да бъде направена проверка у нас и в Европа.Днес след правителственото заседание министър Владислав Горанов обясни, че . Той е номиниран от държавата, но финансовата институция го назначава. Само банката може да го уволни, стана ясно още от думите на Горанов.По-рано днес Митрев коментира обвиненията по негов адрес. По думите му цялата тази ситуация е \"безсмислена спекулация, достатъчно сензационна, за да предизвика интерес и да вреди на мен и на семейството ми... За мен това е кампания\". Митрев обясни, че той е получавал пари като възнаграждение за консултантските му услуги за мащабен хидротехнически инвестиционен проект в Азербайджан. ", "date": "2017.09.07", "title": "Цацаров разпореди Калин Митрев да се провери "}
{"url": "https://news.bg/int-politics/severna-koreya-izstrelva-mezhdukontinentalna-balistichna-raketa-na-9-septemvri.html", "text": "Северна Корея се очаква да изстреля нова междуконтинентална балистична ракета на 9 септември. Това обяви премиерът на Южна Корея Лий Нак-йон, цитиран от световните информационни агенции.В изказване на среща на министри на отбраната в Сеул, южнокорейският премиер предупреди за сериозността на положението, като подчерта, че Пхенян е на прага на постигане на пълно ядрено въоръжаване.В светлината на последния ядрен опит на Северна Корея, САЩ, Южна Корея и Япония призоваха за затягане на санкциите срещу изолираната комунистическа държава, докато продължават да се разгръщат последиците около разполагането на четири допълнителни установки от американската система за противоракетна отбрана THAAD в Южна Корея, срещу което се обяви Русия.Преди дни беше съобщено, че в Северна Корея е засечено транспортиране на балистична ракета към крайбрежен полигон за изстрелване на ракети. Същевременно представител на комунистическия режим предупреди, че Северна Корея имала още \"подаръци\" за САЩ.   ", "date": "2017.09.07", "title": "Северна Корея изстрелва междуконтинентална балистична ракета на 9 септември"}
{"url": "https://news.bg/crime/deputatite-izslushvat-kandidatite-za-vss.html", "text": "Правната комисия на Народното събрание изслушва на открито заседание 18-те кандидати за членове на ВСС от парламентарната квота. От тях 11 съдии се борят за 6 места, а 7 прокурора за 5 места в новия Висш съдебен съвет.Всеки един от кандидатите има 2 минути за представяне и 10 минути за изложение. След това членовете на правната комисия ще зададат по няколко въпроса на кандидатите.В най-скоро време кандидатурите трябва да бъдат гласувани от депутатите. От 18 кандидати 11 ще станат част от новия Висш съдебен съвет. Всеки един от тях трябва да получи квалифицирано мнозинство от 2/3 от народните представители.Тъй като изслушването започна по азбучен ред, първа се представи Ангелинка Николова, кандидат на \"Воля\". Николова предлага административните ръководители на съдилищата да носят дисциплинарна отговорност за забавяне на дела.Втори бе изслушан кандидатът на ГЕРБ Боян Магдалинчев. Той предлага да се създаде аналитично звено към ВСС. Това звено да извежда проблемите, уточни Магдалинчев. Друго предложение е натоварените съдилища да прехвърлят делата на такива, които нямат много дела. Като пример той изтъкна Софийския градски съд (СГС). От там делата могат да бъдат преразпределени в районните съдилища на Окръжния съд в София.Адв. Боян Новански, номиниран от \"Атака\", смята, че трябва да се сложи край на командироването на магистрати.Съдия Вероника Имова, номинирана от ГЕРБ, посочи, че в концепцията си е отделила голямо място на независимостта на съдебната власт и ВСС. \"Системата трябва да бъде изчистена от зависимости\", подчерта Имова. Според нея ВСС трябва да осигури условия за ненакърняването на независимостта.Изслушванията продължават.", "date": "2017.09.07", "title": "Депутатите изслушват кандидатите за ВСС"}
{"url": "https://news.bg/politics/pravitelstvoto-ne-mozhelo-da-uvolni-mitrev.html", "text": "Българското правителство не може да уволни господин Калин Митрев, поясни финансовия министър Владислав Горанов пред журналисти в Министерски съвет.Той е номиниран от държавата, но финансовата институция го назначава. Само банката може да го уволни, стана ясно още от думите на Горанов.Кабинетът иска мнението на Европейската банка за развитие по казуса с \"\" и участието на Калин Митрев в него. Едва тогава правителството ще вземе категорична позиция по казуса с получените от съпруга на Ирина Бокова хонорари за консултантска дейност.Калин Митрев твърди пред доклада за кабинета, че парите, които е получил са извън периода, в който е работиш в Европейската банка за развитие. Той е платил данъци върху доходите. Според съпруга на Ирина Бокова за банката неговото свързване със скандала не било проблем.От стенограмата, предоставена по-късно през деня от Министерски съвет, става ясно, че финансовият министър Владислав Горанов с писмо до господин Сума Чакрабати ще се поиска позиция на банката по развилия се казус.В обяснението на господин Митрев към финансовия министър става ясно, че съпругът на Ирина Бокова е посочил, че е работил като консултант по различни договори в България, Швейцария, Кипър, Англия и Азербайджан и други страни, като тази работа той е извършвал в периода от 2010-та до началото на 2014-та в качеството си на независим консултант.В обясненията Митрев заявява, че всичките възнаграждения са превеждани в негови лични сметки в България и в чужбина и всичките му доходи от консултантска дейност, независимо къде е живял и работил, са декларирани в България и са със съответните платени данъци.Митрев е посочил още, че преди да започне отново работа в Европейската банка за възстановяване и развитие е прекратил всички свои консултантски договори и дейности.Той уверява, че нищо от това, което е правил през тези години, не е било в нарушение на закона или морала и заявява, че е на разположение да предостави допълнителна информация.\"Разбира се, ние ще извършим съответните проверки дали от гледна точка на данъчното законодателство е спазен законът\", заявява Владислав Горанов пред Министерския съвет.Финансовият министър обяснява и пред колегите си, че кандидатурата на Калин Митрев е издигната с решение на Министерския съвет, но след като той вече е служител на ЕБВР, неговото освобождаване може да стане единствено с решение на органите на банката. \"Правителството не може да го уволни. Затова предлагам да получим и позицията на банката.\"Припомняме, медии в няколко европейски държави съобщиха, че Азербайджан е превеждала 2.5 млрд. евро към високопоставени политически фигури в Европа, които да подкрепят управляващия елит в страната. Между тези политици бил и Калин Митрев.Вчера, 6 септември, министърът на финансите  по казуса. По случая \"Азербайджанската перачница\" предстои и да бъде направена проверка у нас и в Европа. Днес и главният прокурор Сотир Цацаров разпореди да се направи проверка по публикациите в медиите относно казуса.По-рано днес Митрев коментира обвиненията по негов адрес. По думите му цялата тази ситуация е \"безсмислена спекулация, достатъчно сензационна, за да предизвика интерес и да вреди на мен и на семейството ми... За мен това е кампания\". Митрев обясни, че той е получавал пари като възнаграждение за консултантските му услуги за мащабен хидротехнически инвестиционен проект в Азербайджан.", "date": "2017.09.07", "title": "Правителството не можело да уволни Митрев"}
{"url": "https://news.bg/politics/dzhambazki-obvini-holandski-evrodeputat-v-kleveta.html", "text": " Евродепутатът и заместник-председателят на ВМРО Ангел Джамбазки настоява холандската му колега Кати Пири да обясни обвиненията си към български граничари от ГКПП \"Капитан Андреево\". В писмо Джамбазки иска Пири да обясни защо ги обвинява в корупция.\"Българската гранична полиция заплашва холандски граждани от турски произход. Проблем, който съществува от години, но, на който най-накрая трябва да се обърне внимание. Заедно с белгийската ми колежка Катлийн ван Бремп зададохме въпроси пред Европейската комисия и ще включим всички преживявания, споделени с нас в черна книга, която ще предоставим на българското правителство\", е написала във Фейсбук евродепутатката, която е член на групата на ПЕС в ЕП.Според Ангел Джамбазки това твърдение е изключително скандално и обидно. В България, когато някой твърди, че е изнудван, заплашван, или му е искан подкуп от служители на МВР, то той трябва да го докаже с годни доказателства, пред съда и прокуратурата, настоява Джамбазки. Той призовава Пири да даде доказателства за обвиненията си. \"Подобно твърдение, направено без доказателства, е клевета\", пише Джамбазки.Без доказателства ще дължите извинение на стотиците служители на МВР, които охраняват външната граница на ЕС в изключително трудни условия. Те пазят живота, здравето, имуществото на гражданите на държавите-членки, обосновава се Джамбазки. Българските граничари, които, охранявайки външната граница на ЕС, между България и Турция, между другото пазят и гражданите на Холандия от проникването на нелегални имигранти и терористи, пише българският представител в ЕП.Ангел Джамбазки разяснява, че опашки по граничните пунктове на Балканите се образуват предимно през лятото, когато стотици хиляди турски граждани, работещи в различни европейски държави, пътуват от и за родината си през лятната си почивка и по различни религиозни поводи. Стотици хиляди автомобили, едновременно.В своето писмо до Кати Пири Джамбазки припомня, че границата между България и Турция е външна за ЕС и страната ни все още не е член на Шенген, въпреки че е изпълнила всички изисквания. Той споменава, че причина за това са и причината за това са и вътрешнополитически въпроси в Холандия. Страната ни пази ЕС от навлизане на терористи, припомня Джамбазки.По този повод евродепутатът е изпратил писма и до ръководството на Европейския парламент и Европейската комисия. Джамбазки алармира председателя на ЕП Антония Таяни, председателя на ЕК Жан-Клод Юнкер, първия заместник-председател на ЕК Франс Тимерманс, председателя на парламентарната група на социалистите и демократите в ЕП Джани Питела и председателя на ПЕС Сергей Станишев, че твърденията на Пири, неподкрепени с годни доказателства, са клевета.", "date": "2017.09.07", "title": "Джамбазки обвини холандски евродепутат в клевета"}
{"url": "https://news.bg/int-politics/es-se-gotvi-da-zasili-natiska-varhu-severna-koreya.html", "text": "Европейският съюз се готви да затегне санкциите срещу Северна Корея, след като изолираната комунистическа държава проведе последния си ядрен опит преди дни. Това обяви шефът на европейската дипломация Федерика Могерини, цитирана от \"Ройтерс\".\"Ще предложа на министрите да работят през следващите дни за засилване на самостоятелните санкции на ЕС\", посочи Могерини пред журналисти при пристигането си в естонската столица Талин за среща на външните министри на ЕС.Първият дипломат на ЕС добави, че оръжейните тестове на Пхенян са \"очевидна заплаха за световния мир и сигурност\".От своя страна руският президент Владимир Путин призова международната общност да смекчи реториката и да разреши проблема със Северна Корея по дипломатически път.Освен това според Путин затягането на санкциите срещу Пхенян би могло да навреди на цивилното население повече отколкото на режима на вожда Ким Чен-ун.", "date": "2017.09.07", "title": "ЕС се готви да засили натиска върху Северна Корея"}
{"url": "https://news.bg/society/dvizhenie-vazrazhdane-iska-balgariya-da-priznae-ohridskata-arhiepiskopiya.html", "text": "Българската Православна Църква и българската държава трябва да признаят Македонската Архиепископия с ранг на автокефална православна църква.Това заяви председателят на Движение \"Възраждане\"Костадин Костадинов по време на митинг пред сградата на Светия Синод на Българската Православна Църква.Костадинов оглавява инициатива за признаването на Македонската Архиепископия. Според него ако Българската Православна Църква признае Охридската Архиепископия, то по този начин Българската Православна Църква ще стане \"майка\" на Македонската Православна Църква.По този повод днес пред сградата на Палата на \"Светия Синод\" се събраха 20 души, привърженици на политическото движение, които помолиха Българската Православна църква, Светия Синод и Негово Светейшество патриарх Неофит да предприемат действия и стъпки, с които да признаят Охридската Архиепископия.Според инициативата признаването на Охридската архиепископия е естествено продължение на политиката на сближаване между България и Македония, която започна с подписването на договора за добросъседство. \"Това е следващата стъпка, с която може да заличим раните от разделението на българския народ... Ние считаме, че този акт е напълно съпоставим с признаването на Македонската държава от България и би бил в съзвучие с процеса на сближаване между двете църкви, който започна през 2005 година с дарените от Македонската Православна Църква част от мощите на св. Климент Охридски\", посочва още Костадинов.По думите му до този момент Македонската Православна Църква не е призната от нито една от останалите православни църкви. Тя обаче е потърсила признание от Българската Православна Църква, което означавало, че пред България се отваря уникалния исторически шанс да признае Охридската Архиепископия, с което се потвърждавало, че Македонската Православна Църква всъщност е българска по произход.\"Охридската Архиепископия е създадена през 1019 година точно като Българска Охридска Архиепископия и до своето закриване през 1767 година винаги е било титулувана като българска, а нейният архиепископ е бил титулуван като Архиепископ на Охрид и цяла България\", обясни Костадинов и допълни, че признаването на Македонската църква ще доведе до по-пълна интеграция на българите от България и българите от Македония.\"Не трябва да забравяне и това, че един от владиките, нарисувани на входа на Синода, всъщност е владиката на град Велес, който днес се намира в Македония. Така че движението на независима Българска Православна Църква започва в Македония и е редно сега в началото на 21 век нашата църква да направи необходимото, за да завърши този исторически процес\", заключи председателят на Движение \"Възраждане\".", "date": "2017.09.07", "title": "Движение \"Възраждане\" иска България да признае Охридската архиепископия"}
{"url": "https://news.bg/crime/dvamata-inspektori-na-babh-ostavat-v-aresta-za-podkup.html", "text": "За 72 часа са в ареста двамата инспектори на Бургаската БАБХ, съобщиха от Окръжна прокуратура - Бургас. Служителите на Областна дирекция по безопасност на храните в Бургас са поискали и приели дар, който не им се следва, е официалното обвинение.Задържаните са Петър А. (на 43 год.) и Мая К. (на 45 год.). Те са обвиняеми за това, че на 05 септември 2017 г. в Несебър, като съизвършители, в качеството си на длъжностни лица - инспектори в отдел \"Контрол на храните\" при Областна дирекция по безопасност на храните гр. Бургас.Обвиняемите поискали от С.М. и приели от него дар, който не им се следва - парична сума в размер на общо 500 лв. Парите са описани като 4 банкноти с номинална стойност 50 лв. и 3 банкноти с номинална стойност от по 100 лв.В отплата на получената сума те не са съставили акт за установяване на административно нарушение в заведение за хранене. Това е престъпление по чл. 301, ал. 1, вр. чл. 20, ал. 2 от НК.На 08 септември 2017 г. Окръжна прокуратура - Бургас ще внесе в съда искане за определяне на постоянна мярка \"задържане под стража\" на двамата обвиняеми. Задържаните за подкуп инспектори от БАБХ остават в ареста.", "date": "2017.09.07", "title": "Двамата инспектори на БАБХ остават в ареста за подкуп"}
{"url": "https://news.bg/int-politics/makron-nastoyava-za-prodalzhavane-na-otnosheniyata-s-turtsiya.html", "text": "Турция остава жизненоважен партньор на Европейския съюз и отношенията трябва да бъдат поддържани, дори ако страната е предприела тревожен завой напоследък. Това коментира френският президент Еманюел Макрон в интервю, публикувано днес.Коментарите на френския държавен глава последваха тези на германския канцлер Ангела Меркел в неделя, която обяви, че преговорите за членството на Турция в Европейския съюз трябва да бъдат прекратени.В интервю за гръцкия в. \"Катимерини\" Макрон е изтъкнал: \"Турция действително се отдалечи от Европейския съюз през последните месеци и тревожно премина границата на допустимото по начин, който не може да бъде пренебрегван, особено по отношение на митническия съюз.\"\"Ала искам да се избегне скъсване на отношенията, защото това е жизненоважен партньор в много кризи, пред които всички ние сме изправени, особено предизвикателствата на имиграцията и терористичната заплаха\", посочи френският държавен глава.", "date": "2017.09.07", "title": "Макрон настоява за продължаване на отношенията с Турция"}
{"url": "https://news.bg/energy/ideite-za-gazovi-vrazki-mezhdu-balgariya-i-gartsiya-ne-stihvat.html", "text": "Енергийните министри на България и Гърция ще обсъдят развитието на газовите връзки между двете държави, съобши БНТ.Това ще стане по време на първото издание на енергийния форум \"Форум за нефт и газ\", който ще се проведе в Александруполис. Форумът се организира от Американо-гръцката търговска камара, със съдействието на Гръцката асоциация за енергийна икономика.Новината за продължаването на диалога за развитието на на газовите връзки между България и Гърция идва само ден след подписването на  за развитието на високоскоростната железопътна връзка \"Солун-Кавала-Александруполис-Бургас-Варна-Русе\".В хода на официалното посещение на премиера Борисов в Кавала той и гръцкия му колега Алексис Ципрас бяха категорични, че с подписването на меморандума са дава началото на проект, който открива нови хоризонти за сътрудничество в транспорта и енергетиката на държавите.На форума в Александруполис да присъства българският министър на енергетиката Теменужда Петкова, която да разговоря с енергийния министър на Гърция за диверсификацията на маршрутите и източниците на природен газ, както и за изграждането на интерконекторна връзка България-Гърция. Очаква се двамата да коментират и евентуално развитие на терминала за втечнен газ край Александруполис.", "date": "2017.09.07", "title": "Идеите за газови връзки между България и Гърция не стихват"}
{"url": "https://news.bg/press/zasilva-se-migratsionniyat-natisk-na-yuzhnata-ni-granitsa-saedinenie-za-balkanite.html", "text": "Натиск. \"Сега\":Засилва се миграционният натиск на южната ни границаПрез последните 4 дни в района на Къркларели (Лозенград) властите задържаха общо 376 нелегални мигранти при опит да се прехвърлят в България, арестувани са и трафикантите на хората, предаде БГНЕС.От местната дирекция по сигурността съобщиха, че бреговата охрана при Инеада в района на Демиркьой е спрян рибарски кораб, плаващ под турско знаме, но без документи. В плавателния съд са открити 47 сирийци, задържани са двамата организатори на трафика, като единият е пуснат на свобода под гаранция. Пак при Инеада и също с намерението да преминат в България по морски път са задържани 82 сирийци, както и тримата им водачи, единият от които е иракчанин, а другите са турски граждани. Меморандум. \"Стандарт\":Съединение за БалканитеНавръх 6 септември Бойко Борисов и Алексис Ципрас направиха крачка към Съединение на Балканите. Така двамата премиери оцениха подписания в Кавала меморандум за транспортен коридор, свързващ Солун, Кавала и Александруполис с Бургас, Варна и Русе.\"Със старта на този проект продължаваме съединяването на транспортните и енергийните хъбове, развитието на бизнеса, движението на хора и капитали\", заяви Борисов. Той призова да се загърбят старите вражди, за да може от барутен погреб Балканите да станат процъфтяващ регион. \"Денят на Съединението е интересна символика. Действително днес обединяваме усилията си, свързваме Егейско с Черно море и с Дунав\", добави Ципрас. Сърбия и Румъния вече са изявили желание да се включат в транспортния проект. Техните премиери идват във Варна през октомври за среща с Борисов и Ципрас.  Оставка.\"Дума\":Лазар Влайков подаде оставка като председател на общинския съвет в Септември Лазар Влайков подава оставка като председател на Общинския съвет в Септември, става ясно от заповед на самия Влайков, публикувана в сайта на общината. Изключеният за пореден път от ГЕРБ мъж свиква за днес извънредна сесия на Общинския съвет. Като единствена точка е записан \"избор на нов председател на Общинския съвет в Септември\". Не е ясно и дали Влайков ще се откаже само от председателския си пост, или ще напусне окончателно и самия Общински съвет. ДУМА припомня, че общинарят е собственик на пистолета, с който бе застрелян 47-годишният Наско Тонкев в с. Виноградец. Работи се по две версии - изстрелът да е дошъл от самия Влайков или от 6-годишно дете, присъствало на пиянския запой, на който той размахвал пистолета си.Близките на убития твърдят, че Влайков е произвел фаталния куршум. Те обвиняват гербаджията, че е говорил по телефона с приятеля си районен прокурор на Пазарджик, веднага след като лично констатирал смъртта на Тонкев. Смятат, че прокурорът му е дал съвет как да се измъкне от ситуацията.  Сътрудничество. \"Монитор\":Турция готова да сътрудничи за сигурност на енергийните доставки \"Турция е готова на всякакво енергийно сътрудничество с България, което ще доведе до сигурност на енергийните доставки\". Това каза турският министър на енергетиката и природните ресурси Берат Албайрак, който се срещна с премиера Бойко Борисов и с министъра на енергетиката Теменужка Петкова в рамките на еднодневното си посещение в страната. Министър Албайрак поздрави домакините си по случай националния празник - Съединението на България.Обсъдено бе задълбочаване на двустранното енергийно сътрудничество както в областта на природния газ, така и на електроенергетиката. Двете страни се договориха за реализацията на съвместни проекти, които ще доведат до сигурност и диверсификация на доставките на природен газ, както и постигане на конкурентни цени за индустрията и бита. \"България и Турция са стратегически партньори - през двете страни преминават естествените потоци на природния газ\", подчерта премиерът Борисов.", "date": "2017.09.07", "title": "Засилва се миграционният натиск на южната ни граница; Съединение за Балканите"}
{"url": "https://news.bg/int-economics/polskiyat-premier-otnovo-skochi-na-makron.html", "text": "Полският премиер Бета Шидло за пореден път в рамките на седмици нападна словесно френския президент Еманюел Макрон, предаде АФП. По думите й, той подкрепя протекционизма в Европейския съюз и по този начин разклаща основите му. С неговите предложения се нарушава основният принцип за свободно движение на хора в Съюза. Шидло коментира идеята на Макрон за заплащане на работниците от Източна Европа. Тя ще бъде представена на срещата на ЕС в края на октомври.Планът предвижда при изпращане на работници от страни като Полша в по-богати икономики с краткосрочни ангажименти, да им бъде заплащано по-ниско възнаграждение от това на местните служители. Това обаче разгневи Източна Европа. По думите на Шидло, подобни идеи са притеснителни и тя запита дали западните лидери искат единство или разделение. Припомняме, че в края на август Шидло обвини държавния глава, че не разполага с политически опит и подчерта, че негови коментари в България относно международната изолация на Полша били \"арогантни\".Макрон коментира в Евксиноград, че Полша се самоизолира в Европа.\"Препоръчвам на президента да бъде по-помирителен... Вероятно неговите арогантни коментари са резултат от липсата на (политически) опит\", изтъкна тогава Шидло.\"Съветвам президента да се съсредоточи върху работите на своята собствена страна, може би ще успее да постигне същите икономически резултати и същото ниво на сигурност за френските граждани като тези, които са гарантирани от Полша\", допълни полският министър-председател.Шидло добави, че Макрон, който обвини дяснопопулисткото правителство на Полша, че отхвърля ценностите на Европейския съюз, \"няма да реши бъдещето на Европа\", а че то ще бъде оформено от всички негови членове.", "date": "2017.09.07", "title": "Полският премиер отново \"скочи\" на Макрон "}
{"url": "https://news.bg/world/kataluniya-nasrochi-referendum-za-nezavisimost.html", "text": "На 1 октомври ще се проведе референдум за независимост в североизточния испански регион Каталуния, предаде АП. Регионалният лидер Карлес Пучдемон подписа указа за насрочване на допитването. По думите му, идеята, че единството на държавата стои над правата на гражданите няма място в наши дни, а Каталуния гледа напред. Още преди месеци стана ясно, че той организира референдума за развода от останалите 16 испански региона, въпреки че централното правителство в Мадрид обяви, че плебисцитът ще бъде незаконен и се зарече да го блокира.Правителството, състоящо се от представители на различни партии, които са за отделяне от Кралството е приело и документ срещу съдебно преследване. Стремежът към независимост в Каталуния, най-гъсто населеният регион в Испания със собствен език и процъфтяващ индустриален център, набра сила, след като дълбоката икономическа криза на национално равнище накара местните лидери да твърдят, че Каталуния ще бъде по-добре сама.Съгласно член 155 от испанската конституция, Мадрид може пряко да се намеси в управлението на региона и да го принуди да отхвърли гласуването, което потенциално би довело до изпращане на полицията или суспендиране на правомощията на регионалното правителство да управлява. Това обаче се смята за последна мярка и е по-вероятно спорът да се сведе до месеци на правни спорове и потенциални регионални избори.През юли бяха оповестени проучвания, според които подкрепата за отделяне е спаднала до най-ниското си ниво, откакто кампанията на сепаратистите набра скорост през 2012 г., но все още има някакви шансове преди референдума.Около 41,1 процента от хората в Каталуния са се обявили в подкрепа на създаването на независима държава, според проучването на Центъра за изследване на общественото мнение на регионалното правителство, проведено през юни, което е спад от около 44 процента, регистрирани през март и декември.Броят на хората, които са активно срещу отцепването от Испания, също е нараснал леко до 49,4 процента през юни от 48,5 на сто през март.", "date": "2017.09.07", "title": "Каталуния насрочи референдум за независимост"}
{"url": "https://news.bg/world/tramp-voennite-deystviya-sreshtu-severna-koreya-ne-sa-parviyat-mi-izbor.html", "text": "Военните действия срещу Северна Корея не са първият ми избор. Но САЩ няма да толерират провокациите на тази страна. Това заяви американският президент Доналд Тръмп. Той проведе разговор с китайския си колега Си Дзинпин, който описа като \"много открит и честен\".По-рано Тръмп нападна и Китай заради неадекватните му опити за влияние върху съюзника му Пхенян, за да се спре с тестовете. В плановете за налагане на търговско ембарго срещу КНДР се очаква Китай да бъде засегнат. Китай обаче все още държи на мирно решаване на конфликта и вижда ролята си в региона като пазещ мира и сигурността. Русия също се обявява против санкции. Представителят на САЩ отхвърлиха предложението на Русия и Китай,предвиждащо прекратяване на ракетните и ядрени опити на Северна Корея в замяна на прекратяването на мащабните учения на САЩ и Южна Корея.Тези учения Пхенян цитира като провокации срещу себе си и причина за тестове - \"подаръци\" към САЩ. Експлозията след последния ядрен тест на Северна Корея е билаприблизително десет пъти по-мощна от тази в Хирошима през 1945 г., стана ясно по-рано. Това са съобщили американски източници, цитирани от CBS News.Мощността на експлозията в КНДР е била около 140 килотона тротилов еквивалент, а - 15 килотона.", "date": "2017.09.07", "title": "Тръмп: Военните действия срещу Северна Корея не са първият ми избор "}
{"url": "https://news.bg/world/oon-146-000-dushi-sa-izbyagali-ot-represiite-v-mianmar.html", "text": "По данни на ООН, от 25 август насам от Мианмар в Бангладеш са избягали 146 000 души, предаде АП. Те са от етническото малцинство рохингя, изповядващо исляма, населяващо размирния Ракхайн. Както е известно, то твърди, че е традиционно е подложено на гонения и репресии.  Последната вълна на насилие и сблъсъци от края на август доведе до стотици убийства и нови бежански вълни.Случващото се в Мианмар бе осъдено от редица страни по света и властите бяха подложени на натиск, за да го спрат. Според властите обаче става въпрос за сепаратистки атаки, на които те се опитват да отговорят с минимални жертви сред населението. Местна групировка пое отговорност за атаки срещу военни постове. ", "date": "2017.09.07", "title": "ООН: 146 000 души са избягали от репресиите в Мианмар"}
{"url": "https://news.bg/world/bivsh-brazilski-prezident-obvinen-v-koruptsiya.html", "text": "Бившият бразилски президент Луис Инасио Лула да Силва бе обвинен в корупция. Срещу него свидетелства ексминистър на финансите. Според показанията, държавният глава е получавал подкупи в размер на милиони долари. Адвокатите на президента отхвърлят обвиненията. Делото обаче ще провали плановете му да се кандидатира отново за поста на изборите през следващата година. Припомняме, че в отделно дело прокуратурата внесе искане за повдигане на официални обвинения срещу Луис Инасио Лула да Силва и другия бивш президент Дилма Русеф, по подозрение в престъпен сговор. Решението дали ще има съдебен процес срещу двамата експрезиденти ще бъде взето от Върховния съд.Ако бъдат признати за виновни, те може да получат присъди от 3 до 8 години затвор.", "date": "2017.09.07", "title": "Бивш бразилски президент обвинен в корупция"}
{"url": "https://news.bg/world/us-vazdushen-udar-v-somaliya-ubi-trima-dzhihadisti.html", "text": "Авиацията на САЩ е нанесла поредни удари по радикалната ислямиста групировка Аш Шабаб в Сомалия.Убити са най-малко трима джихадисти. Военните твърдят, че няма пострадали цивилни. Ударите са нанесени на около 20 км  западно от столицата Могадишу. Ислямистката групировка е основна цел на Пентагона в Африка.От години Сомалия е разкъсвана от гражданска война. Аш Шабаб, свързаната с Ал Кайда организация, иска да наложи строгия ислямски закон - шериат в страната.", "date": "2017.09.07", "title": "US въздушен удар в Сомалия уби трима джихадисти"}
{"url": "https://news.bg/world/politsiyata-vav-frantsiya-razbi-domashna-laboratoriya-za-bombi.html", "text": "Властите във Франция са заловили домашна лаборатория за експлозиви, съобщиха АФП и Ройтерс.Лабораторията е била открита от полицията в южното парижко предградие Вилжуиф. В хода на операцията полицията във Франция е заловила двама мъже на възраст от 36 и 47 години.В апартамента имало газови бутилки, електрически кабели и химикали за правене на експлозиви. Открити са съставки за производството на ацетонов пероксид, който е експлозив, често използван от терористичната организация \"Ислямска държава\".Властите открили и документи на арабски език. Случаят вече е предаден на антитерористичната прокуратура във Франция.", "date": "2017.09.07", "title": "Полицията във Франция разби домашна лаборатория за бомби"}
{"url": "https://news.bg/disasters/uraganat-irma-predizvika-masovo-opustoshenie-na-karibite.html", "text": "Ураганът \"Ирма\" предизвика масови разрушения на Карибите, като редица сгради са били пометени, а най-малко 10 души загинаха, съобщават световните осведомителни агенции.Малкият остров Барбуда е \"почти необитаем\", докато властите предупреждават, че френската част на остров Свети Мартин е почти разрушена.Броят на жертвите се очаква да нарасне.Междувременно две други бури са се превърнали в урагани.Ураганът \"Ирма\", който е от петата най-висока категория, минава северно от американската територия Пуерто Рико, съобщиха от Националния център за ураганите на САЩ.Повече от половината 3 млн. жители на острова останаха без ток, след като \"Ирма\" предизвика поройни дъждове и силни ветрове. Власите обявиха, че може да няма електричество в продължение на няколко дни.Най-мощната атлантическа буря от десетилетие предизвика ветрове със скорост от 295 км/ч и се очаква да премине близо до или край северното крайбрежие на Доминиканската република днес.Ураганът \"Ирма\" първо удари островната държава Антигуа и Барбуда. В Барбуда се съобщава за най-малко една жертва, където премиерът Гастон Браун заяви, че около 95 процента от сградите са понесли някакви щети.\"Това е абсолютно опустошение\", изтъкна кой, след като прелетя над острова, на който живеят около 1600 души, като допълни: \"Островът е буквално под вода. Всъщност смятам, че в сегашния си вид Барбуда е почти необитаема.\"Антигуа обаче, където живеят около 80 хил. души, е била пощадена от стихията, като там няма жертви.Властите потвърдиха за най-малко 8 жертви и значителни щети освен на о. Свети Мартин, също и на френския остров Сейнт Бартс, който е известен като най-красивия остров на Карибите.Прочутото с прелитащите буквално над главите на плажуващите самолети от клипчета в интернет летище на о. Свети Мартин, което е третото най-голямо на Карибите, е било разрушено, като местните власти посочват, че повечето сгради на територията са изравнени със земята.Жителите са без питейна вода и електричество, като аварийните екипи все още се опитват да се доберат до най-тежко засегнатите райони.\"Това е огромна катастрофа - 95 процента от острова е разрушен\", заяви най-високопоставеният властник на острова Даниел Гибс.За значителни щети също така се съобщава и в холандската част на о. Св. Мартин, който е известен като Синт Мартен.Американският президент Доналд Тръмп заяви, че той и неговите сътрудници наблюдават напредването на урагана \"Ирма\". \"Изглежда като нещо, което може да бъде нещо, което няма да бъде добре. Вярвайте ми, не е добре\", коментира той пред журналисти в Белия дом.Все още не е ясно какво въздействие може да има \"Ирма\" върху територията на САЩ, но прогнозите показват, че той може да удари щата Флорида в неделя.Властите са започнали да евакуират туристи и жители на курорта Флорида Кийс. Полетите от и за няколко летища във Флорида са били отменени, докато от международното летище в град Орландо, който се намира във Флорида, обявиха, че търговските полети ще бъдат преустановени в 17 часа местно време в събота.Извънредно положение е било обявено във Флорида, Пуерто Рико и американските Вирджински острови.  ", "date": "2017.09.07", "title": "Ураганът \"Ирма\" предизвика масово опустошение на Карибите"}
{"url": "https://news.bg/finance/nad-4-5-tona-riba-i-midi-i-38-km-mrezhi-sa-zaloveni-pri-proverki-na-iara.html", "text": "38 000 метра хрилни мрежи, 630 винтера и 15 т.нар. \"комбайни\" с обща дължина 1 840 метра са заловени при проверки на Изпълнителна агенция по рибарство и аквакултури. Това е заловеното количество от началото на май досега.820 кг черна морска мида и над 3 700 кг риба са конфискувани, от която повече от 800 кг е дарена. Останалото количество жива риба и мидите са върнати незабавно във водата.Общо над 5500 са проверките, като те са извършени по река Дунав, в Черно море, на пристанище при разтоварване, в търговската мрежа, във вътрешните водоеми и за нерегламентирана продажба на риба и рибни продукти по пътните участъци за последните три месеца. Близо 520 са установените нарушения, за които са съставени актове.128 000 са издадените билети за любителски риболов за тази риболовна година. 65 са разрешителните за стопански риболов и 580 удостоверения за извършване на стопански риболов в Черно море и по река Дунав за текущата година.От ИАРА отчитат 440 съвместни проверки, извършени с други институции, както и с доброволни сътрудници на ИАРА.90 са международните съвместни инспекции на пристанища, разтоварване на риболовни кораби и в търговската мрежа между български и румънски инспектори във водите на Черно море. Те са проведени в изпълнение на общ план за контрол на Черно море за 2017 г., одобрен на работна среща с европейските партньори в град Виго, Испания. Инспекциите са извършени от инспектори от отдел \"Рибарство и контрол - Черно море\" на ИАРА и инспектори от Националната агенция за рибарство и аквакултури на Румъния -АНПА. Нарушения не са констатирани.Съвместно бяха проверени и териториалните води на България и Румъния, български и румънски острови, както и канали по двата бряга на река Дунав и на островите. При проверките от водите на реката бяха извадени мрежи с обща дължина 310 метра и 14 винтера.През август в Бургас бе проведено и обществено обсъждане на предвиждани промени в Закона за рибарството и аквакултурите. Дискутирана беше възможността за отпадане на задължението за попълване на риболовен дневник от лицата, извършващи стопански риболов с риболовни кораби с обща дължина под 10 метра.", "date": "2017.09.07", "title": "Над 4,5 тона риба и миди и 38 км мрежи са заловени при проверки на ИАРА"}
{"url": "https://news.bg/society/divoto-kampinguvane-e-zakonno-spored-vas.html", "text": "Върховният административен съд окончателно реши, че дивото къмпингуване не е незаконно.Според ВАС никъде в законодателството не съществува ограничение за това хора да разполагат палатките и караваните си на открито, съобщи Нова телевизия.Следователно  на местните власти по Черноморието ни, забраняващи дивото къмпингуване, всъщност се оказват нерегламентирани и нелегални.", "date": "2017.09.07", "title": "Дивото къмпингуване е законно според ВАС"}
{"url": "https://news.bg/politics/darzhavata-dava-100-mln-lv-za-remont-na-patishta.html", "text": "Държавата дава 100 милиона лева за ремонт на пътища. Новината съобщи строителният министър Николай Нанков. Ще бъде направен обективен анализ за най-нуждаещите се пътища, както и това кои са най-натоварените.Засега е ясно, че ремонт предстои на околовръстното на София в Източната част и на изхода за АМ Хемус. Пълна рехабилитация ще има на трасето София-Перник. Ремонт ще има и на пътя Варна- \"Златни пясъци\", където, по думите на регионалния министър, трасето е в лошо състояние, а и има свлачищни процеси. Пътят е в изключително тежко състояние, поясни министър Нанков.Приоритет в това отношение за правителството и министерството остава и Северна България.Николай Нанков не остана да отговаря на журналистически въпроси, защото отиде в АПИ да се подготвят процедурите и в най-кратък срок ремонтът да стартира.Допълнителните до 100 000 000 лева ще бъдат отпуснати по бюджета на Министерството на регионалното развитие и благоустройството.С парите ще се финансират дейности по текущо поддържане на републиканската пътна мрежа, включващи ремонт на асфалтовата настилка и на мостови съоръжения, локални ремонти, отводнителни мероприятия, ландшафтно оформяне, възстановяване на ограничителни системи, пътни знаци, полагане на хоризонтална маркировка, бетонови работи и други.Допълнително необходимите средствата за текущо поддържане и осигуряване на безопасността на движение по автомагистралите и републиканските пътища І, II и Ш клас ще бъдат осигурени за сметка на преструктуриране на разходи и/или трансфери по централния бюджет.", "date": "2017.09.07", "title": "Държавата дава 100 млн. лв. за ремонт на пътища"}
{"url": "https://news.bg/crime/psiholozi-podpomagat-razsledvaneto-na-samoubiystvoto-v-strelcha.html", "text": "Екип от психолози и прокурори ще подпомагат разследването в Стрелча по , съобщава bTV.Спецекипът планира разпити на родители, приятели, учители и съученици на момчето. Все още причината за трагедията не е ясна, но от прокуратурата вече обявиха, че категорично става дума за самоубийство.Разследващите са категорични за това, че детето се е самопростреляло. Това станало ясно, след като органите на реда изгледали клипове от телефона на момчето, в които 11-годишното дете заявило, че смята да посегне на живота си.Една от версиите е, че детето е било подтикнато или поне повлияно от игра в Интернет, която поставя опасни предизвикателства пред децата. Предполага се, че става въпрос за играта \"\".", "date": "2017.09.07", "title": "Психолози подпомагат разследването на самоубийството в Стрелча"}
{"url": "https://news.bg/int-politics/reks-tilarsan-popadna-v-losha-kompaniya-podmetna-putin.html", "text": "Руският президент Владимир Путин се е пошегувал, че държавният секретар на САЩ Рекс Тилърсън, който преди години беше удостоен с руския орден \"Дружба\", е попаднал в \"лоша компания\" и \"се движел в погрешна посока\" във Вашингтон.Говорейки пред Източния икономически форум във Владивосток, Путин напомнил, че наскоро е подписал указ за награждаването на вицепремиер на Китай с орден \"Дружба\".Модератор на сесията на форума е бил шеф на компания от Хонконг, който по време на заседанието разказал, че има американско гражданство.\"Някога ние връчихме орден \"Дружба\" на вашия съотечественик г-н Тилърсън, но той изглежда е попаднал в лоша компания и в известна степен се движи в друга посока. Но аз се надявам, че вятърът на сътрудничество, приятелство и взаимодействие в края на краищата ще го изведе на правилния път\", обърна се руският държавен глава към американския гражданин.Рекс Тилърсън зае поста на държавен секретар на САЩ през февруари. Орденът \"Дружба\" му беше връчен през септември 2012 г., бидейки председател на борда на директорите на американския петролен гигант ExxonMobil.Отношенията между Русия и САЩ се обтегнаха наскоро, след като американските власти конфискуваха руски дипломатически имоти в САЩ и извършиха обиски в сградите на руското генерално консулство в Сан Франциско и търговското представителство във Вашингтон. ", "date": "2017.09.07", "title": "Рекс Тилърсън попадна в \"лоша компания\", подметна Путин"}
{"url": "https://news.bg/bulgaria/izpalnyavame-dve-resheniya-na-sada-v-strasburg.html", "text": "Правителството ще изпълни две решения на Европейския съд по правата на човека срещу България.Изпълнението на решенията включва изплащането на общо 148 650 лв. обезщетения за претърпени имуществени и неимуществени вреди, както и разходи и разноски на жалбоподателите.По делото \"Генов срещу България\" ЕСПЧ е решил, че е нарушено правото на изповядване на религия, заради отказа на националните съдилища да регистрират религиозна общност с наименование \"Международно общество за Кришна съзнание - София, Надежда\", представлявано от Асен Генов.По другото дело - \"Кирилов и други срещу България\" Съдът е обединил 13 жалби, които са подадени в периода 2009-2015 г., които се отнасят до нарушаване на забраната на изтезанията, нечовешкото и унизително отношение и на правото на ефективни вътрешноправни средства за защита, поради лоши условия в местата за лишаване от свобода.От 22 март до 23 юни 2017 г. ЕСПЧ е заличил от списъка на делата седем жалби, защото жалбоподателите са изгубили интерес, други три жалби е обявил за недопустими, тъй като е намерил, че условията за задържане не са причинили страдание, което да достига прага на суровост.За изпълнението на решенията на Европейския съд по правата на човека по дела срещу България, Правителството ще представи в НС обобщен годишен доклад. Целта е да се подпомогне ефективното изпълнение на осъдителните решения на ЕСПЧ, особено, където се наблюдава повторение на нарушенията.Съгласно Конвенцията за правата на човека държавите-членки имат международноправен ангажимент да изпълняват окончателните решения на ЕСПЧ.Делата, поставящи най-сериозни проблеми, са групирани и се гледат от Комитета на министрите в \"процедура за засилено наблюдение\".По данни на Секретариата на ЕСПЧ, през 2016 г. общият брой български решения на стадия на изпълнението е 290, от които 94 са прецеденти. Приключило е наблюдението на 31 решения, от които 14 прецеденти.Докладът отбелязва позитивните промени в законодателството и практиката в резултат на осъдителните решения на ЕСПЧ, което е довело до прекратяване на наблюдението по значителен брой решения. Не се наблюдава вече и изпълнението на делата от групата \"Начова срещу България\", \"Белев срещу България\", \"Вельо Велев срещу България\", \"Рахмани и Динева\".Най-сериозните проблеми, констатирани в осъдителните решения на ЕСПЧ, по които все още не са взети всички мерки за преодоляването им, са недостатъци на провежданите разследвания при случаите на смърт и нехуманно отношение, нарушенията на правото на живот и забраната за изтезания и нечовешко и унизително отношение, нарушение на правото на сдружаване, гарантиране на правата на чужди граждани при експулсирането им и др.", "date": "2017.09.07", "title": "Изпълняваме две решения на Съда в Страсбург"}
{"url": "https://news.bg/int-politics/finlandiya-protiv-spiraneto-na-pregovorite-s-turtsiya-za-chlenstvo-v-es.html", "text": "Външният министър на Финландия Тимо Сойни обяви, че е против прекратяването на преговорите за членство в Европейския съюз с Турция, както беше предложено по-рано от германския канцлер Ангела Меркел, съобщава \"Ройтерс\".Сойни, пристигайки за преговори по темата с останалите външни министри от ЕС, заяви: \"Винаги е полезно да имаме диалог. Знаем, че има проблеми с правата на човека в Турция, но не подкрепям прекратяването на преговорите.\"Естонският му колега Свен Миксер от своя страна заяви, че не очаква ЕС да вземе каквото и да е официално решение по темата през тази година.Пристигайки на същата среща, външният министър на Германия Зигмар Габриел повтори позицията на страната си, че преговорите с Турция трябва да бъдат прекратени.", "date": "2017.09.07", "title": "Финландия против спирането на преговорите с Турция за членство в ЕС"}
{"url": "https://news.bg/bulgaria/dps-mozhe-i-da-skloni-za-vot-na-nedoverie.html", "text": "ДПС е склонна на разговори за вот на недоверие. Това стана ясно от думите на Хамид Хамид, помолен за коментар за акцията на \"Воля\" от днешния ден в парламента.\"Броят на народните представители на ДПС е недостатъчен сами да инициираме вот на недоверие\", заяви той. За партията вотът е плод на консултации между всички партии в НС, които определят себе си като опозиция.\"До този момент никой не ни е потърсил за такива консултации, разговори не са водени\", изтъкна Хамид. Иначе партията е категорична, че кабинетът нищо не е свършил.От ДПС остават предпазливи в коментарите по казуса с Калин Митрев. Според Хамид Хамид и НАП, и МФ могат да проверят дали са платени данъци по хонорарите, които той е получавал. Нека да изчакаме проверката на прокуратурата и на финансовото министерство, и тогава да коментираме, лаконичен бе депутатът.", "date": "2017.09.07", "title": "ДПС може и да склони за вот на недоверие"}
{"url": "https://news.bg/finance/prodavat-rusenskata-korabostroitelnitsa-za-32-mln-leva.html", "text": "Продават русенската корабостроителница за 32,277 милиона лева. Земята и сградите към нея са предложени на търг. Това показва обява в регистъра на публичните продажби на Камарата на частните съдебни изпълнители, съобщи money.bg.Фабриката е разположена на площ от 264 хиляди квадратни метра, като към нея влизат няколко производствени цеха, складове и други.\"Русенска корабостроителница-запад\" е поредният актив на \"Корпоративна търговска банка\" (КТБ), който се продава. Тя е в промишлената зона на града, точно до река Дунав.Заводът е обявен за продажба от частен съдебен изпълнител Иван Хаджииванов. Заинтересованите ще могат да подават оферти между 5 септември и 5 октомври.Кандидатите за фабриката ще трябва да подготвят минимум 32 милиона лева, като отделните сгради и земята към корабостроителницата се продават само в пакет.Към момента дейността в \"Русенска корабостроителница-запад\" е преустановена, след като тя беше затворена преди месеци след съдебно решение.", "date": "2017.09.07", "title": "Продават русенската корабостроителница за 32 млн. лева"}
{"url": "https://news.bg/int-politics/rusiya-hvarlya-nad-100-hil-voynitsi-na-uchenieto-zapad-obyavi-germaniya.html", "text": "Германия обяви, че Русия е планирала да изпрати над 100 хил. войници на военните учения на източния фланг на НАТО през този месец, оспорвайки версията на Москва, че само 13 хил. руски и беларуски военнослужещи ще вземат участие, съобщава \"Ройтерс\".Военните учения под наслов \"Запад\", които ще се проведат в Беларус, в Балтийско море, западната част на Русия и в руския анклав Калининград, предизвикват безпокойство в НАТО, въпреки уверенията на Москва, че войниците ще отработват чисто отбранителен сценарий.\"Безспорно е, че виждаме демонстрация на способностите и силата на руснаците\", коментира германският военен министър Урсула фон дер Лайен пред журналисти по време на среща на министрите на отбраната на страните членки на ЕС в естонската столица Талин.\"Всеки, който се съмнява в това, просто трябва да погледне големия брой участващи сили в учението \"Запад\": повече от 100 хил. души\", изтъкна Урсула фон дер Лайен по време на съвместна пресконференция с френския си колега Флоранс Парли.Въпреки че балтийските страни изразиха тревога за по-голямо от съобщеното учение на Русия и въпреки че генералният секретар на НАТО очаква повече от 13 хил. войници, коментарите на Фон дер Лайен са първият път, в който високопоставен западен политик публично влиза в сблъсък с Русия относно истинския размер на военните учения.Подобен брой войници биха били законни съгласно международните договори за военните учения, но биха изисквали поканването на международни наблюдатели.С по-малко от 13 хил. войници, международно наблюдение на ученията не е задължително, твърди Русия.\"Русия има глобална стратегия за видима и умишлена демонстрация на сила\", коментира Парли преди да се срещне с френските войски в Естония, които са разположени там като част от възпиращите сили на НАТО в Прибалтика и Полша.\"Те имат стратегия за сплашване\", допълни френският военен министър, предупреждавайки, че всякаква атака срещу балтийска страна или Полша от страна на Русия ще бъде смятана за атака срещу цялото НАТО, оглавявано от САЩ.", "date": "2017.09.07", "title": "Русия хвърля над 100 хил. войници на учението \"Запад\", обяви Германия"}
{"url": "https://news.bg/bulgaria/parking-kolcheta-prekasnaha-kabel-na-chez-v-sofiya.html", "text": "Несъобразено поставяне на колчета против паркиране в участъка от трафопост \"Ракитин 4\" до трафопост \"Добромир Хриз 12\" в София скъса кабел на ЧЕЗ Разпределение България.Това съобщиха от ЧЕЗ.Над 200 битови и бизнес клиенти на дружеството останаха без електрозахранване след 16,15 часа на 7 септември. Екипите на ЧЕЗ Разпределение реагираха незабавно и работят за поетапното възстановяване на електрозахранването.Информация за прекъсванията на електрозахранването и времето за неговото възстановяване може да бъде получено от сайта на ЧЕЗ Разпределение в секция \"Прекъсвания\", както и на денонощен телефон 0700 10 010.", "date": "2017.09.07", "title": "Паркинг колчета прекъснаха кабел на ЧЕЗ в София"}
{"url": "https://news.bg/world/donald-tramp-mladshi-shpionirah-hilari-klintan.html", "text": "Набирането на компрометираща информация за кандидата за президент на САЩ от Демократическата партия Хилари Клинтън е била една от основните цели на срещата на Доналд Тръмп-младши с руска адвокатка. Това разкрива в. \"Ню Йорк таймс\".Но от срещата в \"Тръмп тауър\" не излезе нищо, призна синът на Доналд Тръмп. Той беше непреклонен, че никога не е заговорничил с кампанията на руското правителство да саботира президентските избори миналата година.Това заяви най-големият син на американския президент Доналд Тръмп пред сенатската комисия.", "date": "2017.09.07", "title": "Доналд Тръмп - младши: Шпионирах Хилари Клинтън"}
{"url": "https://news.bg/world/london-i-tel-aviv-shte-si-satrudnichat-v-tehnologichnite-startapi.html", "text": "Лондон и Тел Авив ще си сътрудничат в технологичните стартъпи. Това става ясно от съобщение в Туитър на кмета на столицата на Великобритания Садик Хан.Кметът на Тел Авив Рон Хулдай е на визита в Лондон, за да разшири връзките между двете метрополии.Садик Хан се опитва да запази позициите на Лондон като финансов и технологичен център.От своя страна Рон Хулдай промотира Тел Авив като технологичен център за Близкия изток.", "date": "2017.09.07", "title": "Лондон и Тел Авив ще си сътрудничат в технологичните стартъпи"}
{"url": "https://news.bg/world/nash-bezdomnik-se-e-opitval-da-krade-koli-vav-frantsiya.html", "text": "Във Франция е бил арестуван български бездомник. Той е разследван за опити за въоръжен грабеж, разкриват местни издания.Те посочват, че става дума за психически болен младеж.Силите на реда разкриват, че той се е опитвал да краде автомобили с нож. Той неумело е заплашвал техните собственици с нож.Осемнайсетгодишният българин е задържан и ще бъде изпратен в психиатрия за лечение.", "date": "2017.09.07", "title": "Наш бездомник се е опитвал да краде коли във Франция"}
