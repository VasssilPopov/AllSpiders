{"url": "https://news.bg/society/povreda-ostavi-bolni-bez-hemodializa-vav-vidin.html", "text": "Повреден апарат остави 50 пациенти без хемодиализа във Видин. Те се притесняват, че няма никаква организация, за да им се помогне, предаде \"Нова\".Алтернативата за болните е или Лом, или Монтана, които обаче са на повече от 100 км от Видин.От Центъра по хемодиализа във Видин обясниха, че е гръмнала апаратурата, която омекотява водата.Ако се използва твърда (чешмяна) вода, може да доведе до странични ефекти за лекуващите се. ", "date": "2018.10.01", "title": "Повреда остави болни без хемодиализа във Видин"}
{"url": "https://news.bg/world/dzheyms-komi-iska-publichno-izslushvane-v-kongresa.html", "text": "Бившият директор на ФБР Джеймс Коми поиска публично изслушване пред съдебната комисия на Конгреса. Той е отказал предложение за закрито заседание, е съобщил неговият адвокат. Писмото на защитника бе публикувано в медиите. Ексдиректорът трябва да отговаря на въпроси относно скандала, разтърсил цялата президентска администрация - доказателствата за руска намеса в последните президентски избори. Припомняме, че през май миналата година американският президент Доналд Тръмп уволни Коми, докато Бюрото разследваше предполагаема руска намеса на президентските избори през 2016 г. и възможен сговор между Москва и предизборния екип на държавния глава. Уволнението доведе до назначаването на специалния прокурор Робърт Мълър, който води разследването и проверява за възможно възпрепятстване на правосъдието.В отговор, Коми издаде книга, в която представи своята версия за събитията.Тръмп няколко пъти атакува Коми, като го определи за най-лошия директор на ФБР. ", "date": "2018.10.01", "title": "Джеймс Коми иска публично изслушване в Конгреса "}
{"url": "https://news.bg/finance/vsyaka-pokupka-stava-dostapna-na-sayta-na-nap-do-5-minuti.html", "text": "Всеки клиент ще може да провери до пет минути дали покупката му е отчетена в сървърите на Националната агенция за приходите (НАП). Това става възможно, благодарение на новите изисквания за регистриране и отчитане чрез фискални устройства на продажбите в търговските обекти. Измененията в нормативния акт бяха публикувани в петък в \"Държавен вестник\", като тяхната основна цел е засилване на финансовата дисциплина и подобряване на контрола при отчитането на търговските обороти, информират от НАП.Всяка покупка, платена в брой, с чек, ваучер, дебитна или кредитна карта, или с други заместващи парите платежни средства, ще трябва да се изпраща до 5 минути към сървърите на НАП. На всяка касова бележка трябва да има и двумерен баркод (). След сканирането на този код всеки един клиент ще може да провери дали данните за неговата покупка са изпратени и отчетени в НАП. Ако това не се е случило, клиентът ще може автоматично да подаде сигнал за това.Според промените вече няма да се допуска издаването на други служебни бонове, освен изрично дефинираните в наредбата. Предвидени са и други промени, свързани с изисквания към софтуера за управление на продажбите, които използват някои фирми, за да автоматизират издаването на платежни документи, пишат още от НАП.Срокът за регистрираните по ДДС фирми да приведат дейността си съобразно изискванията на наредбата е до края на месец май 2019 година. Срокът за всички останали, включително бензиностанциите, е до края на юни 2019 г., а за тези, които използват интегрирани автоматизирани системи за управление на търговската дейност - до края на 2019 година.НАП е подготвила и информационна кампания, която предвижда своевременно публикуване на информация на интернет страницата - www.nap.bg, отпечатване и разпространение на специални брошури, персонален мейлинг до заинтересованите лица, както и срещи в офисите на НАП в страната.На интернет страницата на НАП на адрес е публикуван и специален софтуер, с който всеки, притежаващ фискално устройство, ще може да провери дали то подлежи на доработване или не.", "date": "2018.10.01", "title": "Всяка покупка става достъпна на сайта на НАП до 5 минути"}
{"url": "https://news.bg/society/nyakolko-stolichni-kvartala-ostanaha-bez-topla-voda.html", "text": "Поради авария временно е прекъснато подаването на топла вода в кв. \"Младост\" 4 и \"Младост\" 3 с изключение на блокове от 364 до 376, \"Военно окръжие\", ОДЗ № 178 и \"КРИТ\". Без наличие на топла вода са сградите в карето между бул. \"Александър Малинов\", ул. \"Проф. Александър Теодоров-Балан\", парк \"Въртопо\", \"Американски колеж\" и \"Академия на МВР\".Отделни аварии спряха и топлата вода в части от кварталите \"Люлин\" и \"Банишора\".От столичната \"Топлофикация\" не се ангажират с конкретен срок за отстраняване на аварията, но уверяват, че ще се работи непрекъснато до пълно възстановяване на топлоподаването.По закон услугата трябва да бъде възстановена до 48 часа, в противен случай дружеството дължи обезщетения.", "date": "2018.10.01", "title": "Няколко столични квартала останаха без топла вода"}
{"url": "https://news.bg/int-politics/sasht-hokat-vlastta-v-rumaniya-che-razrushava-sadebnata-sistema.html", "text": "Посланикът на САЩ в Румъния излезе с категорично предупреждение към властите в северната ни съседка, подчертавайки, че съдебната система на страната се \"разрушава\" от депутати с \"имуществени интереси\", съобщава \"Асошиейтед прес\".Ханс Г. Клем е коментирал пред студенти по право, че магистратите в Румъния са сплашвани и \"са нападани все повече политически, както и в медиите за съдебни решения и публично изразени мнения, които политическите лидери виждат като застрашаващи техните лични интереси\".Румънците провеждат редовни протести срещу законодателни промени, инициирани от правителството на Социалдемократическата партия, изтъквайки, че те ще затруднят съдебното преследване на корупцията по високите етажи на властта.Според американския посланик спорната съдебна реформа рискува да върне часовника \"до началото на 2000-те години, когато румънската съдебна система беше поразена от корупция и политическо влияние\".По думите на Ханс Клем, ако новото законодателство бъде прието, това ще направи наказателното преследване много по-трудно и \"значително ще намали\" международното сътрудничество в областта на правоприлагането.", "date": "2018.10.01", "title": "САЩ хокат властта в Румъния, че разрушава съдебната система"}
{"url": "https://news.bg/finance/prezidentat-naznachi-lyudmila-elkova-za-chlen-na-upravitelniya-savet-na-bnb.html", "text": "С указ държавният глава Румен Радев назначи Людмила Елкова за член на Управителния съвет на БНБ.Людмила Елкова е доказан професионалист в сферата на финансите и икономиката с дългогодишен стаж в Министерство на финансите, информираха от пресслужбата на \"Дондуков\" 2.В периода 2000 - 2002 година Елкова е главен юрисконсулт в Дирекция \"Данъчна политика\" на Министерство на финансите, а от 2003 до 2009 г. е директор на същата дирекция. Като такава тя е отговаряла за прогнозирането на бюджетните приходи и е участвала в разработването на консолидирания държавен бюджет и управлението на процеса по прогнозиране, анализиране и отчитане на изпълнението на бюджетните приходи, в частност на приходите от данъци и осигуровки, събирани от НАП и Агенция \"Митници\", както и във връзка с работата на международните финансови институции - МВФ и Световната банка.Ръководител е на работни групи, свързани с хармонизацията на българското данъчно законодателство с европейското право в процеса на подготовка на присъединяването на България към Европейския съюз.В периода от 2003 до 2010 г. Елкова е член и заместник-председател на Съвета на директорите на Българската фондова борса.През 2013 година е назначена за заместник-министър на финансите, където до 2014 г. отговаря за държавния бюджет, държавните разходи, финансирането на общините, държавното съкровище и Дирекция \"Национален фонд\". В същия период тя е заместник-председател на Съвета на директорите на Печатницата на БНБ, алтернативен управител на МВФ за България, ръководител на българската делегация в Международната банка за икономическо-развитие - Москва, член на Управителния съвет на Държавен фонд \"Земеделие\", член на Управителния съвет на Националния доверителен екофонд.От 2015 г. осъществява консултантска дейност в областта на финансите, държавните помощи, разработването, управлението и изпълнението на проекти, финансирани от Европейския съюз.", "date": "2018.10.01", "title": "Президентът назначи Людмила Елкова за член на Управителния съвет на БНБ"}
{"url": "https://news.bg/society/nad-70-signala-sa-polucheni-za-navodneni-ulitsi-v-burgas.html", "text": "Над 70 сигнала за наводнени улици и приземни етажи са постъпили в Районната служба за пожарна и аварийна безопасност в Бургас, съобщи БНР.Най-много наводнени и непроходими улици има в бургаския квартал \"Сарафово\", в Поморие и курортния комплекс Слънчев бряг.В комплекс Слънчев бряг са наводнениПо информация на БНТ 110 литра на квадратен метър дъжд са паднали само за 3 часа в Ахтопол. Сериозни валежи са отчетени и в Малко Търново, Хасково и Стара Загора. Няма постъпили сигнали за наводнени обществени сгради, а само за приземни етажи на частни домове.\"Имаме сигнал за наводнени единични приземни етажи, мазета, гаражи, такива, които са направени много под нивото на канализацията и затова са наводнени. Не е толкова драстично, не е интензивен дъжд\", поясни началникът на отдел \"Управление при кризи\" към общината Галина Байчева.\"Речните корита са почистени и няма опасност от инциденти\", допълни още тя. ", "date": "2018.10.01", "title": "Над 70 сигнала са получени за наводнени улици в Бургас"}
{"url": "https://news.bg/regions/zadarzhaha-za-72-chasa-turchina-predizvikal-katastrofata-kray-lesovo.html", "text": "Окръжната прокуратура в Ямбол задържа за срок до 72 часа турския гражданин Азис К., който предизвика  вчера, 30 септември.Турчинът е обвинен в причиняване на смърт по непредпазливост, както и за причиняване на средна телесна повреда на други три лица.По данни на прокуратурата мъжът е шофирал след употребата на наркотично вещество - амфетамини. Той е управлявал влекач с прикачено към него полуремарке. Тогава той е нарушил правилата за движение по пътищата, в резултата на което е предизвикал катастрофа - задната част на ремаркето навлязла в насрещното движение и се ударила в лек автомобил, движещ се в насрещното платно.Припомняме, вследствие на удара почина 51-годишен мъж, а две жени и едно дете бяха ранени.Очаква се в следващите дни Окръжната прокуратура в Ямбол да внесе в съда искане за постоянното задържане на турския гражданин.", "date": "2018.10.01", "title": "Задържаха за 72 часа турчина, предизвикал катастрофата край Лесово"}
{"url": "https://news.bg/world/vuchich-zapadat-podtseni-balkanite.html", "text": " Така коментира сръбският президент Александър Вучич Македония след проведения вчера референдум, предаде МИА. Той направи изявлението по време на посещението си в Москва. По думите му, правят се опити за натиск над страните от региона, докато се постигнат набелязаните цели. Държавният глава предупреди Европа да бъде по-отговорна.  подчерта сръбският президент. Още с идването си на власт, бившият ултранационалист даде заявка за добри съседски отношения, както и партньорство както с ЕС, така и с Русия. , каза още той. Изключително ниска избирателна активност на историческия референдум за промяна на името на Македония. Въпреки че 91,48% ( 605 016 души) гласуваха на проведеното вчера национално допитване дали да бъде сменено името на страната на \"Северна Македония\", до момента едва 36,87% (661 393 гласа) от имащите право на глас македонци са гласували при 98,61% от преброените бюлетини.5,64% (37 312 души) саПраво на глас имаха 1 806 336 души.903 169 гласа ( 50% + 1) са необходими за валиден референдум.Според някои ниската избирателна активност е политически удар върху премиера Зоран Заев, който много разчита на консултативния референдум.През юни Заев и гръцкият премиер Алексис Ципрас постигнаха споразумение за преименуване на Бивша югославска република Македония на Северна Македония. В замяна Гърция обеща да позволи на страната да се присъедини към НАТО и ЕС.", "date": "2018.10.01", "title": "Вучич: Западът подцени Балканите "}
{"url": "https://news.bg/int-politics/top-sayt-v-ungariya-sprya-za-da-podchertae-problemite-sas-svobodata-na-mediite.html", "text": "Най-големият източник на независими новини в Унгария за кратко свали заглавната страница на онлайн портала си, за да бие тревога за упадъка на редакционната свобода и да си осигури финансиране от читателите, което да подпомогне неговата независимост, съобщава \"Ройтерс\".Журналисти, работещи в Index.hu, се опасяват, че двамата инвеститори, които поеха контрола над новинарския портал през миналия месец, може би са свързани с премиера Виктор Орбан и неговата управляваща партия \"Фидес\" и може да се опитат да ограничат редакционната им свобода.\"Тази сутрин ние направихме нещо безпрецедентно: спряхме Index за известно време, така че онези, които го смятат за важен, добиха представа какво би било без нас\", изтъкна в статия главният редактор на сайта Атила Тот-Шенеши.Той подчертава, че придобиването на портала е \"въпрос от жизненоважно значение\", защото новите собственици контролират Index, отделна компания - CEMP, която продава неговото рекламно пространство, и още една компания, която подсигурява редакционните системи.Тот-Шенеши се опасява, че придобиването на портала е било по някакъв начин финансирано от приближени на Орбан чрез система, известна в Унгария като Национална система за сътрудничество (NER). Под покровителството на NER, която е създадена през 2010 г., за да се противопоставя на либералните ценности и да защитава националистическите политики, някои от приближените на Орбан са спечелили все по-голям дял от публично финансирания бизнес.\"В Унгария днес онези, които са в състояние да предоставят милиарди на купувачите, трябва да принадлежат към Националната система за сътрудничество на Орбан\", пише Тот-Шенеши, като обяви кампания за финансиране на портала от читателите, което ще помогне за намаляване на финансовата зависимост на медията от CEMP.", "date": "2018.10.01", "title": "Топ сайт в Унгария спря, за да подчертае проблемите със свободата на медиите"}
{"url": "https://news.bg/crime/motorist-butna-peshehodets-do-stolichniya-hotel-hemus.html", "text": "Моторист блъсна пешеходец в центъра на София, информира bTV.Инцидентът е станал около 16.50 часа в близост до хотел \"Хемус\".Към момента на катастрофата мотористът изпреварвал лек автомобил. Водачът не забелязал пешеходеца, който пресичал улицата неправилно.По думите на моториста той е изпреварвал висока кола, като в същия момент пешеходецът тичал по улицата. Тогава мотористът предприел маневра по изпреварване на колата и блъснал пешеходеца.\"Нито аз го видях, нито той, и се блъснахме\", посочи шофьорът.От МВР информират, че пострадалия веднага е откаран в болницата за преглед. По първоначални данни той няма сериозни наранявания. Според моториста пешеходецът е бил контактен, но вероятно има счупено ребро.", "date": "2018.10.01", "title": "Моторист бутна пешеходец до столичния хотел \"Хемус\""}
{"url": "https://news.bg/crime/zadarzhaha-balgarin-izdirvan-v-gartsiya-za-iznasilvane-i-detska-pornografiya.html", "text": "За срок от 72 часа е задържан български гражданин, обявен за международно издирване с Европейска заповед за арест (ЕЗА), издадена от властите в Гърция.Мъжът с инициали С. И. се издирвал с ЕЗА, издадена от съд в град Каламата. Същият е обвинен за сексуална експлоатация на деца, детска порнография и изнасилване на непълнолетно лице.Мъжът е установен и задържан в България. С постановление на Окръжната прокуратура в Габрово мъжът е задържан за срок до 72 часа, като предстои той да получи мярка за неотклонение \"задържане под стража\", докато пристигне пълната документация по европейската заповед за арест.", "date": "2018.10.01", "title": "Задържаха българин, издирван в Гърция за изнасилване и детска порнография"}
{"url": "https://news.bg/world/george-ivanov-referendumat-za-imeto-na-makedoniya-e-proval.html", "text": " Това заяви македонският президент Георге Иванов в телевизионно обръщение, цитиран от А1 он. Той призова правителството на страната да не се опитва да манипулира обществото с лъжи. По думите му, гласоподавателите са изпратили ясно послание към управляващите с ниската активност, регистрирана на допитването. То трябва да бъде чуто от политиците. \", заяви държавният глава, който като противник на Преспанското споразумение агитираше избирателите да бойкотират споразумението. Друга тема, която той засегна, бе членството в ЕС и НАТО, към което Скопие се стреми. Това трябва да се случи, няма колебание по въпроса, но без притискане, а с реформи, настоя той.  Припомняме, че при 100% от преброените бюлетини 91,46% (609 813 души) подкрепиха споразумението с Гърция. 5,65% (37 700 гласа) гласуваха против на въпроса \"Дали сте за членство в ЕС и НАТО с приемане на договора между Република Македония и Република Гърция\".През следващите дни ще стане ясно дали има климат за постигане на споразумение с опозицията за 2/3 мнозинство в парламента за прокарване на конституционни промени, заложени в споразумението с Гърция.", "date": "2018.10.01", "title": "Георге Иванов: Референдумът за името на Македония е провал "}
{"url": "https://news.bg/int-politics/ukrayna-imala-nuzhda-ot-voenna-baza-na-azovsko-more-za-borba-sreshtu-rusiya.html", "text": "Украйна ще изгради военна база на Азовско море и е изпратила още сили в района, за да се противопостави на влошаващата се заплаха от Русия. Това обяви началникът на Генералния щаб на армията на Украйна в интервю за \"Ройтерс\", които отбелязват, че Азовско море е средище на напрежения с Москва.Украйна е в конфликт с Русия след анексирането на Крим през 2014 г., а повече от 10 хил. души загинаха в боевете между украинските войски и подкрепяните от Москва сепаратисти в Източна Украйна. Украйна и страни от НАТО обвиняват Русия, че осигурява войници и тежки оръжия на сепаратистите в Източна Украйна, което Кремъл отрича.Началникът на Генералния щаб на украинската армия Виктор Муженко коментира, че Русия е преминала от тайно водене на боеве в Донбас до укрепване на военното си присъствие по границите на Украйна и изключително агресивни действия срещу кораби, плаващи към украинските пристанища.Азовско море беше арена на сблъсък тази година. Украйна твърди, че Русия пречи на десетки кораби да достигнат украинските пристанища чрез незаконни проверки и задържания.Вашингтон също призова Русия да спре да \"тормози\" корабите, като снабди Украйна с американски патрулни кораби. Москва на свой ред твърди, че Украйна може да се опита да блокира Крим.\"Всички тези действия, които се предприемат в региона на Азовско море, са елементи от засилването на нашето присъствие в този регион за адекватен отговор на възможни провокации от страна на Руската федерация\", коментира Муженко.По думите му, Украйна вече е разположила повече въздушни, сухопътни, морски и артилерийски сили в района.Муженко отхвърли твърденията, че украинските военни кораби ще ескортират търговски кораби в морето, за да предотвратят спирането им от руски кораби.Според Русия проверките, които извършва на морския транспорт, са законосъобразни.", "date": "2018.10.01", "title": "Украйна имала нужда от военна база на Азовско море за борба срещу Русия"}
{"url": "https://news.bg/crime/postoyanen-arest-za-moldovtsite-obrali-bankomat-v-stara-zagora.html", "text": "Магистратите от Окръжния съд в Стара Загора определиха мярка за неотклонение \"задържане под стража\" спрямо задържаните трима граждани на Молдова, обвинени за , предаде БГНЕС.Припомняме, около 3 часа сутринта на 27 септември неизвестни взривиха и обраха банкомат в квартал \"Железник\" в Стара Загора.По случая бяха , граждани на Молдова. Те бяха задържани в Пловдив.Ден по-късно новият министър на вътрешните работи  към престъплението. По думите му открадната сума вероятно е над 50 хиляди лева, тъй като банкоматът е бил зареден преди два дни с около 100 хиляди лева.Задигната сума е възстановена почти напълно.", "date": "2018.10.01", "title": "Постоянен арест за молдовците, обрали банкомат в Стара Загора"}
{"url": "https://news.bg/int-politics/rusiya-zatyaga-oshte-hvatkata-varhu-trafika-v-internet.html", "text": "Русия затяга още контрола върху трафика в интернет, съобщава кореспондентът на БНР в Москва.Официално обявената цел от страна руските власти е противодействие на тероризма и обезпечаване на обществената сигурност.Интернет доставчиците в Русия вече са задължени да пазят в продължение на 30 денонощия и при необходимост да предоставят на службите информация за трафика на абонатите в мрежата.От няколко месеца е в сила изискването мобилните оператори да съхраняват шест месеца записите на телефонните разговори, есемесите и електронните съобщения.Разходите за покриването на новите изисквания възлизат на десетки милиарда рубли и най-вероятно ще бъдат за сметка на фирмите, а не на бюджета.Законовите промени, приети още преди две години, увеличават правомощията на службите.", "date": "2018.10.01", "title": "Русия затяга още \"хватката\" върху трафика в интернет"}
{"url": "https://news.bg/crime/mvr-sprya-skandalnata-porachka-za-reinzhenering-na-deynostta-na-vedomstvoto.html", "text": "МВР спря скандална обществена поръчка на предишния силов министър Валентин Радев. Стойността е за над 1 милион лева. Това научи News.bg. Това е поръчката \"Оптимизиране на вътрешноорганизационните процеси в МВР (реинженеринг на процесите)\", която изостри вниманието в системата на силовото ведомство и на опозицията. Тя касае цялостно реорганизиране на структурите на ведомство и има четири основни дейности.Първата е проектиране на нова структура на МВР с цел повишаване на ефективността на ведомството. Втората е изготвяне на Единната методология за реинженеринг на процесите в МВР и Наръчник на нейното прилагане. Следващата е извършване на реинженеринг на процесите в МВР, а последната - провеждане на обучения, базирани на резултатите от извършения реинженеринг.Преди време бившият стопанин на МВР Валентин Радев аргументира поръчката с необходимостта да се усъвършенства моделът на управление. Целта била подобряване на общата координация и повишаване на ефективността от управлението и дейността на МВР.Поръчката веднага стресира опозицията, която поиска обяснение от тогавашния министър. В парламента Валентин Радев обясни, че така ще се подобрят работните процеси. Тогава той не изключи анализът да доведе до промяна на системата на възнагражденията, макар че това нямало пряка връзка, както обясни в отговор на въпрос на червения депутат Красимир Янков.Радев му обясни, че ведомството е получило препоръки от Световната банка, свързани с управление на бюджета му и намаляване на разходите. Идеята на направения анализ е да се покаже има ли структури в полицията, които дублират функциите си, както и дали може да се направи разместване вътре в системата на министерството. Опозицията обаче скочи, че поръчката за реинженеринг означавала,че МВР се отказва от изпълнението на някои свои функции.", "date": "2018.10.01", "title": "МВР спря скандалната поръчка за реинженеринг на дейността на ведомството"}
{"url": "https://news.bg/economics/bulgargaz-i-gazprom-podpisaha-aneksi-kam-dogovora-za-dostavka-na-gaz.html", "text": "\"Булгаргаз\" ЕАД в изявление до медиите предоставя следната информация във връзка със засиления обществен интерес, относно Решението на Европейската комисия (ЕК) и поетите от Газпром ангажименти, засягащи няколко държави от Югоизточна Европа. Между страните са били подписани съответни анекси към Договора за доставка на природен газ, с които той вече е приведен в съответствие с одобрените от ЕК ангажименти. Във връзка с подписването на анексите, \"Булгаргаз\" ЕАД инициира среща с ООО \"Газпром Експорт\", която се проведе на 28.09.2018г. в Санкт Петербург.Компанията припомня, че на 24.05.2018г. ЕК обяви, че е приела решение, с което прави правно обвързващи ангажиментите, предложени от Газпром, и с това приключва антитръстовото дело срещу дружеството. С приемането на ангажиментите, съгласно чл.9 от Регламент 1/2003, ЕК прекратява производството, без да се произнесе по отношение на това дали Газпром е извършил нарушение (и без да наложи финансова санкция), като Газпром се задължава да изпълни ангажиментите.От публикуваната информация е видно, че ангажиментите са запазили първоначално предложената структура, но са претърпели промени в съответствие с получената обратна връзка от заинтересованите страни в пазарния тест, включително предложенията на българската страна.Подробна информация за Решението на ЕК и поетите от страна на Газпром ангажименти може да бъде намерена в регистъра на Главна дирекция Конкуренция на ЕК: http://ec.europa.eu/competition/elojade/isef/case_details.cfm?proc_code=1_39816 . Кратък информационен материал на български език, изготвен от ЕК, е наличен на този адрес: http://europa.eu/rapid/press-release_IP-18-3921_bg.htm.В изпълнение на решението на ЕК, ООО \"Газпром Експорт\" депозира в \"Булгаргаз\" ЕАД предложение за изменения и допълнения в Договора за доставка на природен газ. То предвижда следното:1) Изменение на клаузата за преразглеждане на цената, така че всяка от страните да може да задейства преразглеждане на цената, ако има значителна промяна на икономическите обстоятелства на Европейските газови пазари, които са извън контрола на страните и/или ако цената не отразява промяната на цените на границата на Германия, Франция и Италия, или промяната на цените на газа в газоразпределителните центрове (газовите хъбове TTF, NCG и т.н.) в континентална Европа. Честотата на преразглеждане е веднъж на всеки две години, както и извънредно право на преразглеждане на всеки пет години. Първото преразглеждане на цената е допустимо по всяко време, след влизане в сила на клаузата за преразглеждане на цената.2) Въвеждане на възможност \"Булгаргаз\" ЕАД да поиска промяна на точката на доставка (Негру Вода), като поиска всички или част от договорените обеми газ (не по-малко от 50 милиона куб. метра на година и за период не по-малко от 12 месеца) да бъдат доставяни в точка на доставка Берегово, Украйна или Велке Капушани, Словакия. \"Булгаргаз\" ЕАД може да поиска тази промяна, ако не е в състояние самостоятелно да организира преноса на газ. Уреждат се условията за промяна, основанията за отказ от страна на ООО \"Газпром Експорт\", както и разрешаване на спорове от Monitoring Trustee (Контролиращ управител).Предложенията на ООО \"Газпром Експорт\" за изменения и допълнения в Договора за доставка на природен газ съответстват на поетите ангажименти на Газпром пред ЕК и са в полза на \"Булгаргаз\" ЕАД. Предвид това, същите бяха приети от Съвета на директорите на \"Булгаргаз\" ЕАД и от едноличния собственик на капитала \"Български енергиен холдинг\" ЕАД.Следващата работна среща между експерти на двете дружества е планирана през месец ноември. \"Булгаргаз\" ЕАД ще информира своевременно своите клиенти и българската общественост за развитието на търговските отношения с ООО \"Газпром Експорт\", свързани с доставките на природен газ за страната, се казва още в изявлението.", "date": "2018.10.01", "title": "\"Булгаргаз\" и \"Газпром\" подписаха анекси към договора за доставка на газ"}
{"url": "https://news.bg/world/nezavisima-kataluniya-e-edinstveniyat-pat-nadahva-puchdemon.html", "text": "Бившият лидер на Каталуния Карлес Пучдемон призова хората в испанската провинция, които се борят за отделяне от Испания, да продължат да бъдат упорити в усилията си, тъй като пълна независимост е единственият начин да се постигне демокрация, съобщава АП.\"\", обяви той във видеопослание в Белгия, качено в социалните мрежи.Той призова каталунците да останат единни в опитите за отделяне от Испания.Във връзка с 1 г. от референдума протестиращи блокираха големи пътни артерии, булеварди и железопътни линии в Каталуния в опит да възродят каузата за отцепване от Испания.Пучдемон избяга в Белгия няколко дни след обявяването на Каталуния за независима държава. Декларацията беше прокарана в парламента в края на октомври 2017 г. Оттогава той превърна преследването на испанския съд срещу него в платформа за насърчаване правото на самоопределение в Европа. Бившият каталунски лидер води съдебни битки в Германия и Белгия за блокиране опитите на Мадрид да бъде върнат в Испания.", "date": "2018.10.01", "title": "Независима Каталуния е единственият път, надъхва Пучдемон"}
{"url": "https://news.bg/int-politics/uchen-obyavi-fizikata-e-izmislena-i-razvita-ot-mazhe-zhenite-mnogo-obideni.html", "text": "Известен учен е направил презентация за ролята на жените във физиката, която е била определена като \"много обидна\", съобщава БиБиСи.По време на семинар, организиран от Европейската организация за ядрени изследвания (ЦЕРН), проф. Алесандро Струмя от Университета в Пиза е заявил, че \"физиката е измислена и развита от мъже, не е станало по покана\".По думите на професора, учените мъже са дискриминирани заради идеологически причини, а не по заслуги.Той е говорил по време на семинар в Женева по въпросите на пола и физиката на високите енергии.Проф. Струмя впоследствие е защитил коментарите си, изтъквайки, че само и единствено представя фактите.ЦЕРН определи презентацията на професора като \"много обидна\". ЦЕРН, който откри Хигс Бозона през 2012 г., е премахнал слайдове, използвани в презентацията от сайта си \"в съответствие с кодекса за поведение, който не толерира лични нападки и обиди\".Проф. Струмя, който често работи в ЦЕРН, е представил резултатите на проучване на публикувани научни статии от онлайн библиотека.Той заявил пред аудиторията си от млади, предимно жени физици, че резултатите от него са доказали, че \"физиката не е сексистка спрямо жените. Истината обаче няма значение, защото това е част от политическа битка, идваща извън областта на физиката\".Той е представил редица графики, които според него показват, че жени са били наети за сметка на мъже, чиито изследвания са били цитирани повече от други учени в техните публикации, което е показател за по-високо качество.Професорът също така е представил данни, които според него показват, че мъжете и жените изследователи са били цитирани по равно в началото на техните научни кариери, но мъжете са се представяли по-добре с напредването на кариерите им.Проф. Струмя се позовал на поведенческо изследване, което според него може да обясни разликата между мъжете и жените. Проучването, изтъкнал той пред аудиторията си, е показало, че \"мъжете предпочитат да работят с неща, а жените предпочитат да работят с хора\", а друго проучване показвало, че има \"разлика дори при децата преди каквото и да е социално влияние\".Проф. Струмя подчертал, че тези заключения \"може би не са напълно правилни... но противоположното допускане за идентични мозъци на жените и мъжете е идеология\".Като доказателство за дискриминация срещу мъже учени проф. Струмя е привел, че \"Оксфордският университет удължава срока на изпита в полза на жените\" и \"Италия предлага безплатен или по-евтин университет за жени изследователи\". Той също така посочил, че е бил пренебрегнат за работа, за която е бил по-квалифициран, като позицията е била заета от жена.Д-р Джесика Уейд, физик от Имперския колеж в Лондон, която е присъствала на семинара, е коментирала, че анализът на проф. Струмя бил опростен, като се основавал на идеи, които са \"отдавна дискредитирани\".\"Беше наистина потискащо за онези, които присъстваха на семинара\", отбелязала тя.", "date": "2018.10.01", "title": "Учен обяви: Физиката е измислена и развита от мъже; жените много обидени"}
{"url": "https://news.bg/crime/bus-na-zaden-hod-udari-kola-i-rani-dvama-dushi-v-blagoevgrad.html", "text": "Микробус \"Фолксваген\" влизащ на заден ход в кръстовище блъсна лек автомобил \"Опел\". Инцидентът е станал на ул. \"Александър фон Хумболт\", до студентските общежития в Благоевград.Двама души в колата са ранени от счупената лявата странична врата и стъкло, съобщава БГНЕС.По информация на НоваТВ, ранените са откарани за преглед в МБАЛ-Благоевград.Улицата, от която излиза микробусът, стига до складове и жилищни сгради и на нея трябва да има знак за в улица, по която движещите са с предимство, но такъв няма.", "date": "2018.10.01", "title": "Бус на заден ход удари кола и рани двама души в Благоевград"}
{"url": "https://news.bg/crime/dve-koli-se-udariha-na-e-79-kray-mezdra-trima-sa-postradali.html", "text": "Два автомобила се удариха челно на главен път Е-79 край Мездра, съобщи bTV. Трима души са сериозно пострадали, както и трета кола.Тежката катастрофа е затворила главения път.По информация на очевидци кола, идваща от София, е навлязла в насрещното движение и е ударила идващ насреща автомобил, в който са пътували мъж и жена.В района се образувала колона от тирове.", "date": "2018.10.01", "title": "Две коли се удариха на Е-79 край Мездра, трима са пострадали"}
{"url": "https://news.bg/world/london-ako-es-iska-sdelka-tryabva-da-bade-seriozen.html", "text": "Министърът за Брекзит на Великобритания Доминик Рааб обяви, че Европейският съюз \"трябва да бъде сериозен\", ако иска да се постигне споразумение с Лондон за Брекзит, съобщават британски медии.На ежегодната конференция на Консервативната партия в Бирмингам Рааб подчерта, че всички са на \"една и съща страна\" и искат най-доброто за Великобритания. Той добави, че правителството е готово да \"приеме някои изисквания на ЕС, за да защитим интересите си\".\"Премиерът ни е конструктивен и почтителен\", поясни Рааб и допълни, че \"теологичният подход на ЕС не позволява постигане на сериозен компромис. И от нас се очаква да изоставим териториалната цялост на страната си\".Евролидерите отхвърлиха предложението на Великобритания от \"Чекърс\" през миналия месец. Те подчертаха, че не може да бъде сключено споразумение без правен акт по казуса с ирландската граница. Премиерът Тереза Мей отбеляза, че Брюксел трябва да направи компромис на преговорите и че отношението към Лондон до момента е \"нелоялно\".", "date": "2018.10.01", "title": "Лондон: Ако ЕС иска сделка, трябва да бъде сериозен"}
{"url": "https://news.bg/politics/sasht-shvetsiya-i-italiya-s-oferti-za-iztrebiteli.html", "text": "Предложените варианти за закупуването нов изтребител са за F-18 и за F-16 от САЩ.  Третото предложение е от Швеция и е за нов самолет \"Грипен\".Четвърто предложение е за употребяван изтребител \"Юрофайтер\" и то е подадено от Италия.Това обяви командирът ВВС Цанко Стойков при официалното отварянето на постъпилите оферти за придобиване на нов тип боен самолет.Заместник-министърът на отбраната Атанас Запрянов припомни, че съгласно решението на българския парламент е било изпратено искане за оферта за предоставяне на нов изтребител до 7 страни - САЩ, Франция, Италия, Германия, Португалия, Израел, Швеция.Документите ще бъдат отнесени в регистратурата за класифицирана информация, уточни Запрянов. От утре под ръководството на ведомствената група започва 14-дневна работа по оценка на предложенията, срокът е до 19 октомври тази година, но той може да бъде удължен, в случай че се налага получаване на допълнителна информация от държавите, подали оферти. След приключване на анализа политико-военна направляваща група, назначена със заповед на министър-председателя, ще проведе разговори с държавите по направените от тях оферти с цел подобряване на предложенията. Работата на политико-военната направляваща група ще завърши с обобщено предложение към министъра на отбраната, което ще бъде внесено в Министерския съвет за вземане на политическо решение за реализация на проекта.Припомняме, само преди час от Министерство на отбраната съобщиха,  за оферта до изтичането на крайния срок за това - днес, 1 октомври.Oĸoлo 1.8 млpд. лeвa щe бъдaт oтдeлeни зa пъpвитe 8 изтpeбитeля, ĸaĸтo и зa нaзeмнo oбcлyжвaнe, oбyчeниe нa eĸипи и 3-гoдишнa пъpвoнaчaлнa интeгpиpaнa лoгиcтичнa пoдĸpeпa.Cпopeд пpoeĸтa caмoлeтитe тpябвa дa бъдaт пoлyчeни в paмĸитe нa 3 гoдини oт пoдпиcвaнeтo нa дoгoвopa. Te щe бъдaт изплaщaни нa внocĸи oт 100 дo 300 млн. лeвa в пpoдължeниe нa 10 гoдини.", "date": "2018.10.01", "title": "САЩ, Швеция и Италия с оферти за изтребители"}
{"url": "https://news.bg/world/do-dni-zaev-razbira-dali-otiva-na-predsrochni-izbori.html", "text": "През следващите дни ще стане ясно дали има климат за постигане на споразумение с опозицията за 2/3 мнозинство в парламента за прокарване на конституционни промени, заложени в споразумението с Гърция.Това заяви премиерът на Македония Зоран Заев, цитиран от Македонската информационна агенция.При 100% от преброените бюлетини 91,46% (609 813 души) подкрепиха споразумението с Гърция. 5,65% (37 700 гласа) гласуваха против на въпроса \"Дали сте за членство в ЕС и НАТО с приемане на договора между Република Македония и Република Гърция\".На консултативния референдум са гласували 36,91% или 666 743 македонци. 903 169 гласа ( 50% + 1) са необходими за валиден референдум.Според Заев днес е денят за смилане на всички анализи и планове.Преговорите ще започнат утре, обяви той пред журналисти след участието си на събитие във връзка с новата академична година във Факултета по компютърни науки и инженерство в Скопие.Той подчерта, че има капацитет за провеждане на предсрочни избори, което ще е последен вариант, ако не бъде постигнато споразумение. Заев се надява да се договорят.Според него, ако всички опити за постигане на споразумение се провалят, много скоро ще бъдат организирани предсрочни избори.Много е вероятно да бъдат организирани в края на ноември, повтори Заев, след като вчера вечерта го спомена.Министър-председателят каза още, че към момента няма конкретна подкрепа за конституционни промени от ВМРО-ДПМНЕ, но през следващите дни ситуацията ще се изясни.", "date": "2018.10.01", "title": "До дни Заев разбира дали отива на предсрочни избори"}
{"url": "https://news.bg/culture/otide-si-golemiyat-frenski-pevets-sharl-aznavur.html", "text": "Големият френски певец Шарл Азнавур е починал на 94-годишна възраст, съобщават френските медии, цитирайки негов говорител.Азнавур, чието рождено име е Шахнур Варинаг Азнавуриан и който е роден в Париж в семейството на арменски родители, които са избягали от геноцида срещу арменците в Османската империя, за да започнат нов живот във френската столица, е продал повече от 100 млн. записа в 80 страни и се е появявал в повече от 60 филма.Той често е бил определян като френския Франк Синатра.Кариерата на френския певец и автор на песни продължи повече от 80 години.Той е най-известен с хита си \"Тя\" от 1974 г., като беше удостоен със звезда на Алеята на славата в Холивуд през 2017 г.Азнавур се е женил три пъти и има шест деца. Той беше обявен за Артист на столетието от CNN през 1998 г.Той е записал повече от 1200 песни на седем различни езика и е имал концерти в 94 страни.  ", "date": "2018.10.01", "title": "Отиде си големият френски певец Шарл Азнавур"}
{"url": "https://news.bg/politics/sindikati-nastoyavat-rodni-firmi-da-uchastvat-v-remonta-na-su-25.html", "text": "Авиоремонтният завод АВИОНАМС-АД в Пловдив има лиценза и способността да ремонтира бомбардировачи СУ-25. Това посочва Синдикалният комитет на КНСБ и представители на работниците и служителите в завода в декларация до премиера Борисов и министрите на отбраната и икономиката Красимир Каракачанов и Емил Караниколов.Декларацията на синдиката идва във връзка с изказаното становище от военния министър Каракачанов, че след срещата му с представители на синдикатите по поставените въпроси в началото на месец септември е станало ясно, че АВИОНАМС няма нито лиценза, нито способността в момента да извършва такъв ремонт.С позиция от 12 септември тази година Синдикалният комитет на КНСБ и служителите в завода сигнализираха за предстоящата обществена поръчка за възстановяване на летателната годност на 14 броя самолети СУ-25. В позицията бе заявено желанието на работещите в авиоремонтния завод държавното дружество задължително да бъде включено в тръжните документи и да бъде подизпълнител на избраната фирма.Според синдиката и работещите в завода това ще осигури дълготрайна заетост на над 300 авиоспециалисти.Искането на КНСБ и АВИОНАМС-АД се базира на това, че заводът има дългогодишен опит в ремонта на посочените изтребители. През годините в завода са ремонтирани 28 броя самолети СУ-25 и 98 броят двигатели Р95Ш.В предприятието също така работели единствените в България авиоспециалисти за ремонт на изтребители. Поради това същите не се съгласяват със становището на Каракачанов. Според работещите в АВИОНАМС се прибързва необосновано, като по този начин се пренебрегва искането заводът да бъде подизпълнител на обществената поръчка.В тази връзка от КНСБ и ръководството на основната синдикална организация в АВИОНАМС - АД настояват за спешна среща в най-кратък срок с двамата министри. Подателите на декларацията са категорични, че ще предприемат всички възможни граждански и синдикални действия, така че да се защитят работните си мета и доходите на над 300 авиоспециалисти и техните семейства.\"Считаме, че залагането на такава клауза в договора към избрания изпълнител на обществената поръчка не нарушава българското и международно законодателство, а ще даде възможност парите на българския данъкоплатец да отидат в държавното дружество и българските работници и специалисти\", допълва се в декларацията.", "date": "2018.10.01", "title": "Синдикати настояват родни фирми да участват в ремонта на СУ-25"}
{"url": "https://news.bg/int-politics/germaniya-razkri-kraynodyasna-teroristichna-grupirovka-napadala-chuzhdentsi-v-kemnits.html", "text": "Германската полиция е арестувала шестима мъже, заподозрени за сформирането на крайнодясна екстремистка организация, която е нападала чужденци в източногерманския град Кемниц и e планирала нападения срещу политици и държавни служители, съобщиха от германската прокуратура, цитирани от \"Ройтерс\".Около 100 полицаи, подкрепени от спецчасти, са задържали шестима заподозрени на възраст между 28 и 30 години, като са действали по заповеди, издадени от съда на 28 септември.Мъжете са обвинени в сформирането на \"Революция Кемниц\", организация, наречена на града, където фаталното наръгване на германец, извършено от мигранти през август, предизвика най-тежкото крайнодясно насилие в Германия от десетилетия.\"Въз основа на информацията, която имаме досега, заподозрените принадлежат към хулиганската, скинхед и неонацистката сцена в района на Кемниц и се смятат за водещи фигури в крайнодясната екстремистка сцена в провинция Саксония\", изтъкват от прокуратурата.Групировката е планирала да атакува висши държавни служители и политици. Мъжете са били арестувани в Саксония, където се намира Кемниц, и в южната част на Бавария.\"В хода на по-нататъшните разследвания се натъкнахме на осезаеми индикации, че организацията е преследвала терористични цели\", допълват германските власти.Крайнодясното насилие в Кемниц, където скинхедс преследваха мигранти и извършваха забранения характерен хитлеристки поздрав през август, разкри дълбоки разделения относно решението на канцлера Ангела Меркел през 2015 г. да покани около 1 млн. мигранти, повечето мюсюлмани.Събитията в Кемниц също така обтегнаха отношенията в коалиционното правителство на Меркел.", "date": "2018.10.01", "title": "Германия разкри крайнодясна терористична групировка, нападала чужденци в Кемниц"}
{"url": "https://news.bg/finance/okolo-200-mln-evro-shvedski-investitsii-u-nas.html", "text": " Все повече компании от Швеция инвестират у нас през последните години. Шведските инвестиции в България приближават 200 млн. евро. Благодарение на тях у нас са се разкрили близо 9 000 работни места. Това стана ясно на среща между заместник-министъра на икономиката Лилия Иванова и посланика на Кралство Швеция у нас Луиз Бергхолм, пишат от пресслужбата на Министерството на икономиката.В хода на срещата посланик Бергхолм представи данни от проучване на българския бизнес климат, изготвено в скандинавската държава. Според проучването шведските компании са позитивно настроени към растящия потенциал за инвестиции в България. По думите ѝ шведски компании наскоро са заявили намеренията си за инвестиции и разширение на производството в страната ни.Бергхолм посочи и че индустриалният гигант АББ е обявил наскоро, че ще разшири дейността си и започва изграждането на нов завод в Петрич, който се очаква да разкрие над 400 работни места.Посланикът допълни, че автомобилната фирма \"Волво\" ще отвори допълнителна производствена мощност във Велико Търново, а софтуерната компания \"Стилфронт\" вече е направила инвестиция на стойност 10 млн. евро, придобивайки българска компания за видео игри.На срещата стана ясно още, че в началото на предстоящата 2019 година ще бъде създадена Шведско-българска търговска камара в страната ни. Също така се подготвя бизнес форум в Стокхолм, в който участие ще вземат потенциални партньори от двете страни.Търговията между двете държави също бележи постоянен ръст, а българският износ за Кралство Швеция се е удвоил в последните няколко години. Само за първите 6 месеца на 2018 г. износът ни към скандинавската държава се е увеличил с 15.3 % и е на стойност 106 млн. евро. Това обяви от своя страна Лилия Иванова.Икономическият заместник-министър посочи още, че двете страни имат по-голям потенциал за развитие на търговските си отношения като посочи секторите хранително-вкусова, мебелна, текстилна промишленост и ИКТ като приоритетни.", "date": "2018.10.01", "title": "Около 200 млн. евро шведски инвестиции у нас"}
{"url": "https://news.bg/politics/s-vota-na-nedoverie-bsp-predlagat-alternativa-za-zdraveopazvaneto.html", "text": "\"Предлагаме коренно различен модел на здравеопазване в много голяма конкретика и ще изложим тези наши аргументи .\" Това заяви председателят на НС на БСП Корнелия Нинова.По думите ѝ са започнали да работят по мотивите за него и ще покажат алтернативата.\"В здравеопазването има достатъчно пари, но те се източват, крадат се и няма контрол\", подчерта Нинова.Според нея няма как да се искат повече пари от хората, без да се подобри здравната услуга.Тя добави, че досега доплащането е ставало нерегламентирано и \"под масата\", а сега с  това се узаконява.\"Не одобряваме това, че от хората ще се изисква допълнителна здравна застраховка, а ще получават същата услуга с ниско качество и няма да имат достъп до болници\", категоричен е председателят на БСП.Тя припомни, че не са върнати онези 1.5 млрд.лв., които Дянков прибрал от НЗОК и вкарал в бюджета.", "date": "2018.10.01", "title": "С вота на недоверие БСП предлагат алтернатива за здравеопазването"}
{"url": "https://news.bg/int-economics/proizvodstvoto-v-turtsiya-udari-9-godishno-dano.html", "text": "Турската производство стигна до най-ниското си ниво за последните девет години този септември, което според икономистите е сред най-ясните признаци, че Турция след дълги месеци на сътресения във валутния курс се е отправила към дълбока рецесия, съобщава \"Ройтерс\".Властите увеличиха цените на електроенергията и природния газ за третото тримесечие и за гражданите, и бизнеса, тъй като котировките на лирата се отразяват на всичко, от храна до гориво.Турската лира е загубила около 37% от стойността си спрямо долара до този момент. Кризата отеква по световните пазари и задълбочава загрижеността за перспективите пред банките и производителите в Турция.Според проучването на Истанбулската индустриална камара, индексът на мениджърски покупки - PMI е на най-ниското си ниво от март 2009 г., а спадът се дължи на забавянето на производството и поръчките, което от своя страна предизвика спад в заетостта и покупателната активност.\"Рязкото спадане миналия месец в PMI на Турция се доближава до други много слаби данни от проучванията и също показва, че икономиката е навлязла в дълбока рецесия\", коментира Лиам Карсън от Capital Economics.Инфлацията стигна 18% миналия месец, най-високата за последните 15 години и се очаква да достигне 20 процента тази година. Турция зависи от вноса, който обикновено е в чужда валута, за почти всичките си енергийни нужди.Турският енергиен регулатор повиши цените на електроенергията за гражданите с 9% и с 18,6% за промишлеността от 1 октомври, според източници, след като държавният газов оператор направи подобно увеличение.Цените на дребно в Истанбул се повишиха с повече от 4% през септември, спрямо месец преди това. Увеличението е близо 19% повече миналия месец, отколкото през септември 2017 г.Правителството реагира на кризата, като намали прогнозите си за растеж за тази и следващата година и обещава да затегне разходите. Увеличаването на лихвените проценти на централната банка с 6,25% и опитите на Ердоган да възстанови отношенията си със САЩ облекчиха донякъде притесненията на инвеститорите, въпреки че остават притеснения, особено за банките.Износът все пак е нараснал с 22,6% през септември на 14,5 млрд. долара, съобщи министерството на търговията. Търговският дефицит се свива с 76,85%, съобщава министерството.Най-изнасяните продукти са автомобилите, като Германия, Великобритания и Италия са водещите експортни дестинации. Турция внася най-много от Русия, Китай и Германия.", "date": "2018.10.01", "title": "Производството в Турция удари 9-годишно дъно"}
{"url": "https://news.bg/regions/dvama-zaginaha-pri-katastrofa-vav-varnensko.html", "text": "Двама души загинаха при пътен инцидент на пътя от село Константиново за Белослав (област Варна), съобщиха от пресцентъра на МВР във областния град.Произшествието е възникнало около 15.00 часа.По първоначална информация по време на движение микробус \"Мерцедес\" е напуснал пътното платно и се е блъснал в дърво извън пътя. На място са загинали двама мъже - на 37 и на 33 години.Към момента на място текат огледи от органите на реда. Изясняват се детайли и обстоятелства около произшествието. ", "date": "2018.10.01", "title": "Двама загинаха при катастрофа във Варненско"}
{"url": "https://news.bg/energy/tsenata-na-parnoto-skacha-s-do-8-5.html", "text": "След поскъпването на цената на  се увеличават и цените на топлинната енергия.Осредено поскъпването за страната е с 6.72%, обяви председателят на енергийния регулатор Иван Иванов, който представи цените на топлинната енергия в страната.Новите цени влизат от сила днес, 1 октомври 2018 г.Топлинната енергия за \"Топлофикация София\" ЕАД поскъпва със 7.97%. За \"ЕВН България Топлофикация\" ЕАД повишаване е с 8.57%, за \"Топлофикация Плевен\" ЕАД с 4.66%, \"Топлофикация Бургас\" с 4.88% и \"Веолия Енерджи Варна\" с 2.28%.Средната цена за топлинната енергия скача и за \"Топлофикация Враца\" ЕАД с 6.32%, \"Топлофикация ВТ\" АД с 4.39%, \"Топлофикация Разград\" ЕАД с 5.35%, \"Юлико-Евротрейд\" ЕООД с 6.21% и \"ОВЕРГАЗ-МРЕЖИ\" АД с 2.55%.Без промяна в цените остават \"Топлофикация Русе\" АД, \"Топлофикация Перник\" ЕАД, \"Топлофикация Сливен\" ЕАД и \"Топлофикация Габрово\" ЕАД.Цените на тока няма да поскъпнат, увери шефът на КЕВР и припомни, че след заседание на КЕВР се е приело решение за  Промяната на цените засягат само топлофикации, които работят с енергоносител природен газ, защото за тях именно се отразява промяната, подчерта шефът не енергийния регулатор и посочи, че на днешното заседание е бил приет и проект на решение относно цената на електроенергията, считано от 1 октомври.КЕВР ще подложи на обществено обсъждане проекта решение, с което да не бъде променяна цената на електрическата енергия за регулирания пазар независимо кой е клиентът.Всички битови и бизнес потребители на природен газ ще заплащат за четвъртото тримесечие не повече от 8%, увери Иванов.Относно изменението на цената на топлинната енергия, както и на природния газ той отбеляза, че е получил различни декларации от неправителствени организации, в които се говори, че в България се повишава цената на природния газ, след като цените в Европа остават непроменени.Иванов припомни, че в рамките на една година от 29 септември 2017 г. до 28 септември 2018 г. освен промяната в курса на долара, което е около 2%, има и промяна в цената на суровия петрол тип бренд, чиито петролни деривати са ценообразуващи във формулата, по която се изчислява цената на природния газ, доставян от \"Газпром\" за Булгаргаз.\"Тази цена в рамките на една година се е променила с почти 44%\", обобщи той.Иванов отбеляза, че има възможности за промяна на тенденцията на непрестанно увеличаващата се цена на суровия петрол, респективно на природния газ. Три са основните възможности:1. На първо място това са започналите преговори с \"Газпром Експорт\", с които българската страна да договори по-добри условия за доставката на природен газ от \"Газпром Експорт\".2. Втора - съобщение на официалния вестник на Европейския съюз само преди седмица, в което \"Трансгаз\" злоупотребява и пречи на износа на природен газ от Румъния към други държави-членки. \"Трансгаз\" поема няколко важни ангажимента, които засягат пряко Република България, а именно, че ще предостави максималния наличен капацитет на мрежата за износ на газ от Румъния към Унгария и към България.3. Подобряване на условията за доставката на природен газ в България е свързано с подписаното в събота споразумение за създаване на Консултативен форум за сътрудничество в областта на регулацията на пазарите на електрическа енергия, природен газ и ВиК услугите в Балканския регион. Той е подписан от регулаторите на България, Гърция, Сърбия, Черна гора и Македония.Основната цел е създаване на пътна карта за либерализация на търговията на природен газ и заедно с това допринася дотолкова, доколкото за изграждане на газовата инфраструктура на Балканския полуостров. Крайната цел е повишаване на сигурността на доставките за изброените страни и оттам защита на потребителите в балканските страни.Споразумението е отворено и за други страни, които първоначално биха могли да участват като наблюдатели, след което и като пълноправни членове. Инициатор за създаването на форума е КЕВР.Функционирането на форума и изпълняването на неговите задачи би позволило създаването на Регионална борса на природен газ, която трябва да бъде в България, тъй като българската страна ще изгради газовия хъб \"Балкан\".", "date": "2018.10.01", "title": "Цената на парното скача с до 8.5%"}
{"url": "https://news.bg/int-politics/erdogan-napadna-sasht-che-sa-tragnali-po-pogreshen-pat.html", "text": "Президентът на Турция Реджеп Тайип Ердоган обвини САЩ, че са използвали казуса на задържания американски пастор Андрю Брънсън като предлог за налагане на нови санкции на Турция.Според турския държавен глава САЩ са тръгнали по погрешен път, заплашвайки и изнудвайки, вместо да водят диалог, като по думите му, било невъзможно за която и да било страна да им има доверие.  Същевременно Ердоган твърди, че Анкара е постигнала напредък в отношенията със САЩ, но призова Вашингтон да промени подхода си към неговата страна.Той добави, че светът е загубил доверие в САЩ, започвайки търговски войни по целия свят, но подчерта, че Турция ще се придържа към правилата на свободния пазар.По отношение на продължаващата валутна криза в страната Ердоган подчертал, че колебанията в турската лира постепенно отминавали и добави, че неговото правителство нямало да прави компромис нито на йота по отношение на бюджетната дисциплина.В началото на август САЩ наложиха санкции на турския министър на правосъдието Абдулхамит Гюл и на вътрешния министър Сюлейман Сойлу относно \"несправедливото\" задържане на евангелисткия пастор Андрю Брънсън, който беше арестуван през октомври 2016 г. във връзка с неуспешния преврат през юли 2016 г. Седмица по-късно президентът на САЩ Доналд Тръмп удвои митата върху стомана и алуминий от Турция, което доведе до валутна криза в страната.", "date": "2018.10.01", "title": "Ердоган нападна САЩ, че са тръгнали по погрешен път"}
{"url": "https://news.bg/world/germaniya-odobri-ekstradiraneto-na-iranski-diplomat.html", "text": "Германски съд обяви, че е одобрил екстрадирането на ирански дипломат, издирван в Белгия по подозрение, че е бил част от неуспешна бомбена атака срещу митинг на иранската опозиция до Париж, информира АП.Бамбергският провинциален съд съобщи, че е одобрил европейска заповед за арест на Асадола Асади. Съдът подчерта, че дипломатическият имунитет не се прилага в този случай.Не е ясно дали прокуратурата в Бамберг ще пристъпи към екстрадирането на Асади.Иранецът беше задържан през юли до германския град Ашафенбург с европейска заповед за арест за предполагаемо участие в заговор за атентат на митинг на 30 юни.Арестът беше извършен, след като двойка с ирански корени беше спряна в Белгия. Тогава властите откриха мощни експлозиви в автомобила им.", "date": "2018.10.01", "title": "Германия одобри екстрадирането на ирански дипломат"}
{"url": "https://news.bg/society/rusnatsi-rumantsi-i-britantsi-dovolni-ot-pochivkata-si-u-nas.html", "text": "Най-доволни от посещението си у нас са руснаците, румънците и британците.Малко по-резервирано отговарят германците, но и там процентът на отговорилите е положителен (67%). Това сочи проучване на \"Галъп интернешънъл\".Близо 16 милиона германци, 12 милиона британци и 13 милиона руснаци са посещавали поне веднъж България и това поставя страната ни в добра позиция на туристическите пазари.България се възприема като привлекателна туристическа дестинация и има добри позиции в нашия наситен с туризъм регион.Това показва изследването сред представителна извадка в пет ключови за развитието на туризма у нас държави - три големи пазара: Германия, Великобритания, Русия и два съседни пазара: Румъния и Сърбия.57% от пълнолетните граждани на петте държави отговарят положително на въпроса дали България е привлекателна туристическа дестинация, а 27% отговарят отрицателно. Останалите се затрудняват да отговорят.В сравнение с останалите туристически страни в нашия регион, България се нарежда много близо до дестинации като Хърватия (62% отговори, че това е атрактивна дестинация) и Турция (63%).За най-добра дестинация е определена Гърция (81% положителни отговори), а далеч зад нашия пакет с Хърватия и Турция остават Румъния с 46% и Сърбия с 43%.Най-високо са оценили страната ни румънците (71% дават положителна оценка за атрактивността на България) и гражданите на Русия (66%), но подчертано положителни оценки дават и жителите на Германия, Англия и Сърбия.Най-разколебани относно атрактивността на България се оказват сърбите - едва 48% казват, че България е атрактивна, а 42% са на обратното мнение.В 85% от случаите посетилите страната ни отговарят, че основната цел или една от основните цели на визитата или визитите им у нас е била туризъм и почивка.Средно, страната ни са посещавали около 22% от интервюираните граждани в 5-те държави, като най-много гости са идвали от Румъния - 47% от запитаните в тази страна (или близо 10 милиона души) са посещавали България. Същото важи и за 24% от запитаните в Сърбия.Сред германските и английските граждани съответно 19% и 18% свидетелстват, че са идвали у нас. От руснаците едва 9% са били у нас.Средният брой на визитите в рамките на живота досега е от 1.6 при руснаците до 3.9 при румънците.По отношение на общите впечатления от България 80% от посетилите страната ни в 5-те държави имат положителна оценка.Основните ни конкуренти в района - Гърция, Турция и Хърватия водят много по-активна рекламна и маркетингова стратегия.В това отношение България изостава, което задържа утвърдения туристически потенциал на страната ни.", "date": "2018.10.01", "title": "Руснаци, румънци и британци доволни от почивката си у нас"}
{"url": "https://news.bg/crime/nameriha-nad-120-kg-marihuana-v-dvor-v-selo-gostilya.html", "text": "Намериха над 120 кг марихуана в двор в село Гостиля. Задържани са двама мъже на 33 и 37 години, и 34-годишна жена.Полицаи от Кнежа проверяват частен имот в селото, собственост на 33-годишен мъж и в необитаемо съседно дворно място установяват засадени и отглеждани 34 растения марихуана с общо тегло 126,385 кг.След извършен оглед на място, предстои назначаване на физико - химическа експертиза, уведомена е и прокуратурата. Образувано е досъдебно производство, като работата по случая продължава.", "date": "2018.10.01", "title": "Намериха над 120 кг марихуана в двор в село Гостиля"}
{"url": "https://news.bg/world/kitay-otmeni-sreshta-za-sigurnostta-sas-sasht.html", "text": "Китай отмени среща за сигурността с военния министър на САЩ Джим Матис, която е била планирана за октомври. Това разкри високопоставен представител на Щатите, цитиран от \"Ройтерс\".През миналата седмица топ китайски представител обяви, че няма причина за паника заради напрежението между двете държави.Американският източник отбеляза, че не е ясно дали и кога срещата ще бъде проведена.Първи съобщи информацията вестник \"Ню Йорк таймс\".Представителят добави, че също така не е ясно дали отмяната е заради редица спорове между Пекин и Вашингтон, включително за продажбата на оръжия и военни действия в Южнокитайско море.Отделно двете държави са замесени в спираловидна търговска война.\"\", поясни американският източник.Държавният департамент на САЩ, Белият дом и военното министерство отказват коментар. Китайските институции също не желаят да коментират информацията.През миналата седмица източници от Пекин заявиха, че срещата може да не се проведе заради напрежението между двете държави.В петък външният министър на Китай Уан И заяви, че \"няма причина за паника\", но предупреди, че Китай няма да позволи да бъде изнудван или притискан в търговията.", "date": "2018.10.01", "title": "Китай отмени среща за сигурността със САЩ"}
{"url": "https://news.bg/int-politics/gartsiya-uvazhava-izbora-na-makedontsite-makar-rezultatat-da-e-protivorechiv.html", "text": "Гърция следи отблизо, макар и от подходящо разстояние, събитията в приятелската страна Бивша югославска република Македония (БЮРМ) и продължава да се ангажира със Споразумението от Преспа, съобщават македонски медии.\"Резултатът от референдума в БЮРМ, въпреки че е консултативен и не е част от обвързващите клаузи на Споразумението от Преспа, е противоречив. Категорично преобладаващо \"Да\" без необходимия праг участие; голяма част от обществото на съседната страна подкрепя споразумението. И все пак важна част подходи към него със скептицизъм. Гърция уважава изборите на гражданите на БЮРМ\", изтъкват от гръцкото външно ведомство.Министерството на външните работи на Гърция смята, че климатът на национализма и подозрението, ежедневните фалшиви новини и яростният фанатизъм, за съжаление не позволяват трезва оценка на големите ползи от споразумението, като същевременно възпрепятстват взаимното разбирателство между народите и развитието на тяхното сътрудничество, които са от изключително важно значение.Според гръцките власти \"екстремните и агресивни форми на национализъм в нашия регион, безотговорното поведение по отношение на бъдещето на региона и изпадането в иредентистки стереотипи - когато историята трябва да бъде училище, а не затвор - не дават положителни перспективи за региона като цяло\".\"Необходимостта от разумно сътрудничество се усеща все повече в региона, както и необходимостта културата на демократичен диалог да вземе връх, както и от култура на разбирателство и справедливи компромиси. Възраженията срещу Споразумението от Преспа се оказаха неверни и неправилни\", подчертават от Министерството на външните работи на Гърция.Следващите стъпки изискват трезвост от всички страни, без изключение, за да се запази положителният импулс от Споразумението от Преспа, завършват позицията си от гръцкото външно ведомство.", "date": "2018.10.01", "title": "Гърция уважава избора на македонците, макар резултатът да е противоречив"}
{"url": "https://news.bg/crime/mvr-razporedi-prevantivni-deystviya-zaradi-ochakvani-intenzivni-valezhi.html", "text": "Министерство на вътрешните работи - МВР разпореди превантивни действия заради оранжев код за проливни валежи. Според прогнозата за предстоящите дни, МВР предприема мерки за евентуално усложняване на обстановката.От ГД \"Пожарна безопасност и защита на населението\" са изпратени писма до областните управители за преглед на техническото състояние и наблюдение на нивата на водоемите в прилежащата територия.Дадени са указания за предприемане на превантивни действия по почистване и наблюдение на критични точки от канализационната и пътната инфраструктура на населените места, както и осигуряване на информация за съответните водни обекти. В структурите на ОДМВР е създадена организация за оказване на съдействие на местната власт, при необходимост.Дадени са допълнителни указания на териториалните структури на ГДПБЗН за повишаване на готовността в случаи на възникване на извънредни ситуации, както и за своевременното информиране на представителите на изпълнителната и местната власт. В тази връзка директорът на главната дирекция ще посети областите Бургас, Ямбол и Хасково.В готовност за реакция е оперативният щаб на МВР, който е в непрекъсната връзка с Националния оперативен център към ГД \"ПБЗН\".Безопасно поведение преди, по време и след наводнение, за да запазят хората живота, здравето и имуществото си:Подробни правила за поведение и действие при наводнение могат да бъдат намерени на сайтовете на ГДПБЗН, МВР и pojarna.com.", "date": "2018.10.01", "title": "МВР разпореди превантивни действия заради очаквани интензивни валежи"}
{"url": "https://news.bg/world/amerikanets-i-yaponets-podelyat-nobela-za-meditsina-za-protivorakova-terapiya.html", "text": "Нобеловата награда за физиология или медицина за 2018 г. е присъдена съвместно на американеца Джеймс Алисън и японеца Тасуку Хонджо за нов метод за лечение на рака, съобщиха от Нобеловия комитет.Те са удостоени за създаването на противоракова терапия с помощта на инхибиране на негативна имунна реакция. Имунната система има способността да атакува раковите клетки чрез използването на \"спирачките\" на имунните клетки.Алисън е проучил протеин, който функционира като спирачка в имунната система. Той е установил потенциала на спирачката и разгръщането на нашите имунни клетки да атакуват туморите. Той е развил тази концепция в нов подход при лечението на пациенти.Хонджо е открил протеин в имунните клетки и е установил, че също действа като спирачка, но с различен механизъм на действие. Терапиите на базата на откритието му доказват поразителна ефективност в борбата срещу рака.Двамата учени показват как различни стратегии за инхибиране на спирачките на имунната система могат да бъдат използвани в лечение на рака.Ракът убива милиони хора всяка година - едно от най-големите предизвикателства пред човечеството. Чрез стимулиране способността на нашата имунна система да атакува туморните клетки, тазгодишните нобелови лауреати са създали напълно нов принцип в лечението на злокачествени заболявания.През 90-те г. на XX век в лабораторията си в Калифорнийския университет Алисън проучва протеина CTLA-4 към T-клетките. Той е един от няколко учени, които са установили, че CTLA-4 функционира като спирачка на T-клетките. Други изследователски екипи са използвали механизма за лечение на автоимунни заболявания. Но Алисън е имал напълно различна идея. Той вече е разработил антитяло, което може да се обвърже с CTLA-4 и да блокира функцията му. Американецът започнал да изследва дали блокажът на CTLA-4 може да освободи спирачката на Т-клетките и да задейства отговор на имунната система срещу раковите клетки. Първият експеримент е проведен в края на 1994 г. Резултатите са впечатляващи. Мишки с рак са били излекувани с лечение с антитела, които са задействали спирачката и са отключили антитуморни клетки. През 2010 г. клинично изследване показва поразителен ефект върху пациенти с напреднал меланом, рак на кожата. При няколко пациенти заболяването напълно е излекувано. Подобни резултати никога не са били регистрирани при тази група пациенти.През 1992 г., няколко години преди откритието на Алисън, Хонджо открива PD-1, друг протеин в Т-клетките. Той щателно изследва функциите му при експерименти в Университета Киото. Резултатите показват, че PD-1, подобен на CTLA-4, работи като спирачка на Т-клетките, но с различен механизъм. При експерименти с животни PD-1 блокажът се проявява като обещаваща стратегия в борбата с рака.Джеймс Алисън е роден през 1948 г. в Тексас. Хонджо е роден през 1942 г. в Киото.През миналата година Нобеловата награда за медицина беше връчена на американците Джефри Хол, Майкъл Росбаш и Майкъл Йънг за \"тяхното откритие на молекулярни механизми, контролиращи циркадианния ритъм\".От 1901 година са присъдени 108 нобелови награди в областта на медицината. Повече от 200 души печелят наградата. Само 12 жени са печелили авторитетната награда, включително шест жени през последното десетилетие. Средната възраст на победителите е 58 години.С връчването на Нобеловата награда за медицина започна ежегодната нобелова седмица. Нобеловите награди за физика, химия, мир и икономика ще бъдат присъдени съответно във вторник, сряда, петък и понеделник.Шведската академия реши да отложи връчването на Нобеловата награда за литература през 2018 г.Церемонията по награждаването е по традиция на 10 декември в Стокхолм. Това е датата, на която умира основателят на нобеловата премия - шведският предприемач и изобретател Алфред Нобел (1833-1896).Носителят на Нобеловата награда получава повече от 8 милиона шведски крони (около 1 милион долара).", "date": "2018.10.01", "title": "Американец и японец поделят Нобела за медицина за противоракова терапия"}
{"url": "https://news.bg/education/jotova-badeshteto-na-balgariya-se-formira-v-su-sv-kliment-ohridski.html", "text": "\"Във всички факултети на Софийския университет \"Св. Климент Охридски\" се ражда и формира бъдещето на България. Младата ви енергия ни е толкова необходима днес за сплотяваща идея и национална кауза.\" Това заяви вицепрезидентът Илияна Йотова, която присъства на откриването на новата академична година в СУ \"Св. Климент Охридски\".По думите на Йотова страната ни се нуждае от енергията на младите хора за сплотяваща идея и национална кауза. Тя пожела на студентите да мечтаят смело и свободно и допълни, че България разчита на тях в пътя си към модерна и развита страна.Според Йотова се нуждаем от много по-големи инвестиции в образованието и науката. \"За мъдростта на един държавник се съди по отношението му към училището - от най-малкото до най-голямото, към учителя в основното училище до професора в университета\", отбеляза Илияна Йотова.Във връзка с предстоящото навършване на 130-годишнина на най-стария университет у нас Йотова посочи, че тези години носят в себе си много изпитания и трудности. Въпреки това висшето учебно заведение е достигнало до славата и възхода. \"Историята на Софийския университет започва с историята на току-що освободената, но прохождаща държава, история, разказана през образованието и науката. Историята на един народ, готов за своето ново Възраждане, на неговите духовни водачи\", каза вицепрезидентът.Вицепрезидентът завърши речта си с думите: \"Положихме свежи цветя пред фигурите на Евлоги и Христо Георгиеви. Убедена съм, че най-големият дар за тях е да видят изпълнено завещанието си - желание за повече образование, просветено общество, буден народ, който помни древната си история и иска да строи бъдеще!\"", "date": "2018.10.01", "title": "Йотова: Бъдещето на България се формира в СУ \"Св. Климент Охридски\""}
{"url": "https://news.bg/crime/prokuraturata-iska-postoyanen-arest-za-irantsite-hvanati-s-nad-700-kg-heroin.html", "text": "Прокуратурата иска постоянен арест за двамата иранците, хванати на ГКПП \"Капитан Андреево\" със 712,574 килограма хероин за 46 317 310 лева.31-годишният иранец В. Х. е хванат с хероин с тегло 347,27 кг на стойност 22 572 550 лева, а 45-годишният М. П., превозвал 365,304 кг хероин, на стойност 23 744 760 лева.Прокуратурата в Хасково счита, че от събраните доказателства става ясно, че обвиняемите са извършили престъпленията. Освен това съществува реална опасност, иранските граждани да се укрият или да извършат друго престъпление.Припомняме, в петък вечерта, малко преди изказването на премиера Бойко Борисов по време на общия дебат в рамките на 73-ата сесия на Общото събрание на ООН в Ню Йорк на ГКПП \"Капитан Андреево\" бяха открити два тира с наркотици.Докато митничарите още претърсваха тайниците на камионите, премиерът обяви успешната акция в България. \"\", подчерта премиерът Борисов.", "date": "2018.10.01", "title": "Прокуратурата иска постоянен арест за иранците, хванати с над 700 кг хероин"}
{"url": "https://news.bg/regions/kmetat-na-hitrino-obvini-maya-manolova-v-nekorektnost.html", "text": "\"Не считам за коректно, появявайки се за два-три часа в Хитрино, да се хвърлят такива обвинения пред цяла България\".Това заяви кметът на Хитрино Нуридин Исмаил по повод повдигнатите от омбудсмана Мая Манолова въпроси за злоупотреби с даренията в Хитрино и отчет за изразходените до момента средства за пострадалите след взрива през 2016 г.По думите му в Хитрино няма необхванати щети и отбеляза, че все още не е виждал жалбите, за които омбудсманът говори.Той подчерта, че няма да допусне някой да се възползва неправомерно при възстановяването на селото след влаковата катастрофа.Кметът покани всеки, който желае, да отиде и да обиколи селото, за да види какво е направено там.Дори заяви, че ще плати транспортните разходи и ще ги нагости.Припомняме, че на 21 септември, омбудсманът Тя обяви, че липсва публичност и прозрачност при изразходване на средствата за строително-монтажните дейности за възстановяване на сградите след взрива през 2016 г.Тогава Манолова подчерта, че са подадени близо 70 жалби и има голямо недоволство, защото хората искат пълна прозрачност на изразходените публични средства.Влакова композиция с пропан бутан на фирма \"Булмаркет\" дерайлира и на 10 декември 2016 година. Седем души загинаха, 29 бяха ранени.Разрушени бяха къщи и дограми. Взривът заличи улици. В Хитрино беше обявено , а в цялата страна 12 декември беше ден на национален траур за жертвите от трагедията.", "date": "2018.10.01", "title": "Кметът на Хитрино обвини Мая Манолова в некоректност"}
{"url": "https://news.bg/world/v-hyustan-vazprepyatstvat-planovete-za-otvaryane-na-parviya-bordey-s-roboti.html", "text": "Управата на американския град Хюстън е разпоредила най-малко временно спиране на плана на канадска компания да отвори публичен дом от роботи в града, съобщават американските медии.Уточнява се, че строителни инспектори са разпоредили спирането, след като са установили, че компанията Kinky S Dolls не притежава необходимите разрешителни за разрушаване и строителство на мястото на бивш фризьорски салон в района Galleria на града.Kinky S Dolls обявиха през миналия месец във \"Фейсбук\", че планират да отворят \"бордей с любовни кукли\" в Хюстън. Това ще бъде първият подобен публичен дом на компанията в САЩ и вторият изобщо след този в канадския град Торонто.В социалната мрежа Kinky S Dolls заявиха, че наподобяващите хора кукли са на разположение за продажба или под наем и могат да говорят.\"Концепцията на бизнеса за възрасти на Kinky S Dolls е подобен на шоурум, където кукли, наподобяващи хора, са показани еротично и могат да се наемат, за да бъдат използвани в частни стаи на място в рамките на половин или един час. Куклите са изработени от синтетични кожни материали с ясно изразени скелети\", пише местен вестник.Компанията е получила обратна връзка от обществени групи и местни официални лица. Кметът на Хюстън Силвестър Търнър изтъкна, че макар че не се опитва да бъде \"морална полиция\", Kinky S Dolls не е това, което иска в града.От неправителствената организация Elijah Rising, която се стреми да сложи край на секс трафика в Хюстън, организира онлайн петиция, която призовава компанията да не бъде допускана в града. До момента петицията е подписана от над 12 хил. души.", "date": "2018.10.01", "title": "В Хюстън възпрепятстват плановете за отваряне на първия бордей с роботи"}
{"url": "https://news.bg/crime/byudzhetat-na-mvr-ne-stiga-i-na-mladen-marinov.html", "text": "Колкото и голям да изглежда , за сигурността трябват още пари, защото по-голяма част от средствата отиват за издръжка и заплати. Това обяви вътрешният министър Младен Маринов, след като взе участие в откриването на програмата \"Детско полицейско управление\" в 120 ОУ \"Г. С. Раковски\" в столичния квартал \"Лозенец\".По думите на  за да става по-ефективна дейността на вътрешното министерство, трябват повече пари, които да се инвестират в нови технологии, в техническо обезпечаване и оборудване и в средства за техническа защита.Запитан кой ще заема поста главен секретар на МВР, Маринов отговори лаконично. На въпрос на news.bg кои хора се спрягат за длъжността, той не назова имена, но заяви, че сред спряганите са 3-4 души, които биха се справили с подобна длъжност.\"Когато се избере конкретният човек, ще ви уведомим и ще се спази процедурата за съгласуване\", увери силовият министър, допълвайки, че предложенията тепърва ще бъдат обсъдени.Маринов коментира и мерките на полицията за . По думите му всички нива на сигурност са задвижени и задачите, които са поставени, са наблюдение на водоемите и речните корита. Населението ще бъде информирано, за да се избегне усложняване на обстановката.Имаме екипи в областите, в които се очаква да има влошени метеорологични условия, увери вътрешният министър и допълни, че всички институции са налице, за да докладват за проверката на водоемите и източници на опасност.На въпрос занижава ли КАТ броя на жертвите по пътищата, зададен във връзка с проучване на Института по пътна безопасност, Маринов отбеляза, че все още не се е запознал с въпросния доклад. Той посочи, че статистиката се води от Главна дирекция \"Национална полиция\", чиито служители следят и обобщават резултатите от цялата страна.\"Ако има някакви засечени проблеми, ще разпоредя проверка. Има отговорни хора, които отговарят за статистиката и би трябвало да си вършат работата качествено\", обясни вътрешният министър.Доверието към МВР не е изчерпано и има граждани, които имат доверие в МВР, категоричен е Маринов. Според него винаги се е работило върху укрепване на доверието в полицията. Той се закани, че ще продължи да развива дейността на мобилните екипи и способностите на жандармерията.\"Сигурността е като усещане и всяка една статистика, която съобщаваме трябва да формира усещането на хората. Хората са прекалено критични към някои неща, които не зависят само от полицаите\", подчерта Маринов.", "date": "2018.10.01", "title": "Бюджетът на МВР не стига и на Младен Маринов"}
{"url": "https://news.bg/bulgaria/nad-4-5000-detsa-sa-minali-programata-detskoto-politseysko-upravlenie.html", "text": "От 2016 година насам в програмата \"Детското полицейско управление\" са участвали над 4 500 деца, сочат данни на МВР.В цялата страна се откриват общо 138 програми \"Детското полицейско управление\", а само за София са 10, в които участие ще вземат 3 500 деца.Данните представи вътрешният министър Младен Маринов, който участва в откриването на програмата \"Детското полицейско управление\" в столичното 120 ОУ \"Г. С. Раковски\".Инициативата е жива и трябва да се направи всичко възможно, за да продължава да се развива и да обхване все повече деца, призова вътрешният министър.Маринов изрази убеждение, че децата, които не са влезли в програма до момента, ще искат да го направят. Той обеща на всички родители, записали децата си в програмата, че работата с подрастващите няма да бъде загубена кауза, а се очаква да ги направи много по-адаптивни към средата, в които живеят.Програмата съществува още от 2016 година и има за цел възпитателен ефект върху децата за действията им в училище и на пътя.Силовият министър отбеляза, че инициативата ще отведе МВР с 15 години в бъдещето, защото програмите за детско полицейско обучение са свързани с обучението на децата, тяхното привличане към дейности за подпомагане на обществото и на техните ученици. Маринов обеща, че като министър на вътрешните работи ще развива работата с децата.", "date": "2018.10.01", "title": "Над 4 5000 деца са минали програмата \"Детското полицейско управление\""}
{"url": "https://news.bg/int-politics/zatvor-za-mazha-v-tsentara-na-seksskandala-s-nobelovata-nagrada-za-literatura.html", "text": "Мъжът, който е в центъра на скандала за сексуално насилие и финансови престъпления, който опетнява Шведската академия, която връчва Нобеловата награда за литература, беше признат за виновен и получи две години затвор за изнасилване през 2011 г., съобщава \"Асошиейтед прес\".Жан-Клод Арно, който е голяма културна фигура в Швеция, беше осъден за изнасилване на жена преди седем години.Окръжният съд в Стокхолм обяви, че решението за присъдата е било взето единодушно от съдебния състав.Прокурор Кристина Войт настоя за три години затвор за Арно, който е женен за члена на Шведската академия Катарина Фростенсон.Той отхвърли обвиненията, които разтърсиха престижната академия, съставена от седем членове, които бяха принудени да напуснат или да се оттеглят през април.През май Шведската академия обяви, че през тази година няма да бъде връчена Нобелова награда за литература.", "date": "2018.10.01", "title": "Затвор за мъжа в центъра на сексскандала с Нобеловата награда за литература"}
{"url": "https://news.bg/politics/vmro-vizhda-strah-ot-federalizatsiya-v-makedoniya.html", "text": "Патриотите от ВМРО са на мнение, че избирателите не са гласували или са гласували против заради страха от федерализация, която дълго време е насаждал Али Ахмети.\"Те просто не искат Македония да се федерализира. Не искат и признаването на албанския като втори официален език\", отбелязаха патриотите.По думите им заиграването със страховете на хората винаги е изигравало лоша шега на политиците. Особено в специфичен регион като Балканите.Според патриотите от ВМРО друга причина за провала на референдума е кампанията на правителството в Скопие.\"Няколко десетилетия след излизането на страната от Югославия и обявяването на независимостта ѝ всички управляващи се опитваха да налагат измислена нова национална идентичност\", заявяват те.По думите на патриотите повече от 30 години тези политици водели антибългарска политика и насаждали омраза между един и същи народ от двете страни на границата.Според тях в основата на създаване на напрежение и със съседните държави е политиката на налагане на изкуствена македонска антична идентичност и антибългаризма.Патриотите смятат, че поради тази причина е възникнал и конфликтът с Гърция, който е прераснал в претенции за географското име Македония.Те са категорични, че един от факторите за провала на референдума е и говоренето на албанските партии, които отдавна настояват за федерализация на Македония и признаването на албанския като втори официален език в страната.\"Цялата тази ситуация в Македония на фона на напрежението по оста Косово-Сърбия и междуетническото напрежение в Босна и Херцеговина не вещае добро бъдеще на Балканите и в частност за България\", смятат патриотите.Затова е нужно България ясно да заяви на всички фактори в региона, че използването на междуетническата карта на Балканите и използването на референдума за дестабилизирането на Македония е недопустимо.", "date": "2018.10.01", "title": "ВМРО вижда страх от федерализация в Македония"}
{"url": "https://news.bg/world/germaniya-kritikuva-riyad-za-namesata-v-jemen-i-v-sashtoto-vreme-prodava-orazhiya.html", "text": "Въпреки че критикува Саудитска Арабия за участието в конфликта в Йемен, германското правителство е одобрило сделки с монархията за продажба на оръжие в размер на 254 милиона евро от март 2018 г., когато новото правителство пое властта, информира ДПА.Другите осем държави, които участват в конфликта в Йемен като част от водената от Саудитска Арабия коалиция, са получили оръжия за 21,8 милиона евро от Германия последната половин година, показват данни на икономическото министерство в отговор на парламентарно запитване от Зелените.От 14 март до 23 септември правителството е одобрило 87 разрешителни за износ.Износът е одобрен, въпреки че има коалиционно споразумение да не се продават оръжия на участници в йеменската война.От 2015 г. водената от Рияд коалиция се бие с шиитските бунтовници хуси, които получават помощ от Иран.Междувременно германското правителство е намалило износа на оръжие за Турция до 16 сделки за 916 902 евро от 14 март. В периода от 1 януари до 14 март са одобрени 34 сделки за 9,7 милиона евро.През 2017 г. Германия е продала на Турция оръжия за 34,2 милиона евро, а през 2016 г. - за 83,9 милиона евро.", "date": "2018.10.01", "title": "Германия критикува Рияд за намесата в Йемен и в същото време продава оръжия"}
{"url": "https://news.bg/weather/oranzhev-kod-za-prolivni-valezhi-v-5-oblasti.html", "text": "Оранжев код за проливни валежи е обявен за 5 области - Варна, Бургас, Ямбол, Хасково и Кърджали. Това съобщават от НИМХ.В други 13 области е обявен жълт код за проливни дъждове.Днес облачността ще е значителна. Валежите в източната половина от страната ще продължат, а в крайните източни райони ще са значителни. В Западна България ще е почти без валежи. Ще духа слаб, в Източна България умерен североизточен вятър. Максималните температури ще са между 16° и 21°, по-ниски в Североизточна България - между 12° и 15°.В планините ще е предимно облачно и дъждовно. Значителни валежи ще има в Източните Родопите и Странджа-Сакар. Ще духа умерен, временно до силен югоизточен вятър, който след обяд в масивите от Западна България ще се ориентира от северозапад. Максималната температура на височина 1200 метра ще е около 14°, на 2000 метра - около 8°.По Черноморието ще е облачно и дъждовно със значителни валежи. Ще духа до умерен вятър от изток-североизток. Максималните температури ще са 19°-21°. Вълнението на морето ще е около 3 бала. Температурата на морската вода е 21 -22°.", "date": "2018.10.01", "title": "Оранжев код за проливни валежи в 5 области"}
{"url": "https://news.bg/world/91-podkrepiha-imeto-severna-makedoniya-pri-niska-aktivnost-ot-36.html", "text": "Изключително ниска избирателна активност на историческия референдум за промяна на името на Македония. Въпреки че 91,48% ( 605 016 души) гласуваха на проведеното вчера национално допитване дали да бъде сменено името на страната на \"Северна Македония\", до момента едва 36,87% (661 393 гласа) от имащите право на глас македонци са гласували при 98,61% от преброените бюлетини.Това показват резултатите на страницата на Държавната избирателна комисия на Македония.5,64% (37 312 души) са гласували \"против\" на въпроса \"Дали сте за членство в ЕС и НАТО с приемане на договора между Република Македония и Република Гърция\".Право на глас имаха 1 806 336 души.903 169 гласа ( 50% + 1) са необходими за валиден референдум.Въпреки това парламентът на страната има последната дума. Ще са необходими 2/3 подкрепа (80 гласа от 120), за да бъде ратифициран договорът с Гърция.Невалидните бюлетини са 2,99%.Премиерът Зоран Заев обяви, че страната отива към предсрочни избори, ако опозиционната партия ВМРО -ДПМНЕ не приеме и не подкрепи резултатите.От ВМРО -ДПМНЕ и движението \"Бойкотирам\" обявиха победа на националното допитване, тъй като ниската избирателна активност не дава легитимност.Движението \"Бойкотирам\" се събра пред парламента на страната в Скопие, за да отпразнува победата на консултативния референдум. \"Ясно е, че на този референдум целта не е постигната\", обяви председателят на избирателната комисия Оливер Деркоски, цитиран от ДПА.Според някои ниската избирателна активност е политически удар върху Заев, който много разчита на консултативния референдум.През юни Заев и гръцкият премиер Алексис Ципрас постигнаха споразумение за преименуване на Бивша югославска република Македония на Северна Македония. В замяна Гърция обеща да позволи на страната да се присъедини към НАТО и ЕС.В Атина военният министър Панос Каменос написа в \"Туитър\", че е радостен от резултата на референдума.\"Когато казах, че референдумът ще се провали, бях критикуван. Сега 68% от страната обяви споразумението за невалидно\", коментира той.Но Ципрас и външното министерство на Гърция бързо реагираха. Те обявиха, че застават зад споразумението и Заев.", "date": "2018.10.01", "title": "91% подкрепиха името „Северна Македония” при ниска активност от 36%"}
{"url": "https://news.bg/regions/v-12-grada-testvat-sirenite.html", "text": "Министерството на вътрешните работи уведомява жителите и пребиваващите на територията на Бургас, Варна, Кърджали, Монтана, Пазарджик, Плевен, Пловдив, Русе, Смолян, София и Враца и населените места в 30-километровата зона около АЕЦ Козлодуй, че от 13 часа ще бъде задействана сиренната система чрез излъчване на националните сигнали за тревога и край на тревогата. Сигналите ще бъдат съпътствани от гласова информация.В тренировката ще участват и интегрираните локални системи за оповестяване, изградени в обекти, чиято дейност създава опасност от възникване на бедствия.Тренировката ще се извърши за проверка на техническото състояние на националната система и за обучение на населението.", "date": "2018.10.01", "title": "В 12 града тестват сирените"}
{"url": "https://news.bg/world/tsipras-i-zaev-provedoha-telefonen-razgovor-sled-referenduma.html", "text": "Премиерът на Македония Зоран Заев проведе телефонен разговор с гръцкия си колега Алексис Ципрас след референдума за промяна на името, съобщават Македонската информационна агенция и гръцката ANA-MPA.Ципрас похвалил Заев за \"решимостта и куража му да продължи с прилагането на споразумението\", информират правителствени източници.91,48% ( 605 016 души) гласуваха на проведеното вчера национално допитване дали да бъде сменено името на страната на \"Северна Македония\", а 5,64% се обявиха против. Консултативният референдум се проведе при ниска избирателна активност от едва 36,87%.", "date": "2018.10.01", "title": "Ципрас и Заев проведоха телефонен разговор след референдума"}
{"url": "https://news.bg/world/kaliforniya-varna-internet-neutralnostta-pravosadnoto-ministerstvo-zavede-delo.html", "text": "Министерството на правосъдието на САЩ заведе дело срещу щата Калифорния само няколко часа след решението на губернатора Джери Браун да се подпише под законодателство, което предвижда възстановяване на интернет защитата, известно като интернет неутралност, пише \"Гардиън\".Ведомството обяви, че ще съди Калифорния на базата, че федералното правителство има изключителната власт да регулира интернет неутралността.В съобщение главният прокурор и министър на правосъдието Джеф Сешънс отбелязва, че \"щатите не регулират междущатската търговия, а федералното правителство\".Калифорния е най-големият щат, който въвежда свои правила, които изискват от интернет доставчиците да третират целия интернет трафик на равноправна основа.Сешънс нарече калифорнийското законодателство \"краен и незаконен щатски акт\", който има за цел да възпрепятства федералната политика.Защитници на интернет неутралността се тревожат, че без правила интернет доставчиците могат да създадат бърз и бавен интернет достъп в полза на сайтовете и приложенията си, а също така да затруднят достъпа на потребителите до съдържание на конкуренти.Телекомуникационните компании усилено лобираха за блокиране на новия закон в Калифорния, аргументирайки се, че ще доведе до по-високи телефонни и интернет сметки, а също така ще обезсърчи инвестирането в по-бърз интернет.Администрацията на президента на САЩ Доналд Тръмп отмени правилата за интернет неутралност от ерата на Барак Обама през декември 2017 г. Федералната комисия по комуникации гласува трима срещу двама по партийна линия, за да отмени правилата, които не позволяват на интернет доставчиците да упражняват по-голям контрол върху интернет сърфирането от американците.Съдебният иск на правосъдното министерство бележи поредния сблъсък между администрацията на Тръмп и Калифорния, които имат разногласия за околната среда, имиграцията и други наболели проблеми.Отмяната на интернет неутралността е победа за доставчици като Comcast Corp, AT&T и Verizon Communications. Но Facebook, Amazon и Alphabet са категорично против промяната.На 22 август щати и коалиция от големи компании призоваха федералния апелативен съд да върне интернет неутралността.", "date": "2018.10.01", "title": "Калифорния върна интернет неутралността, правосъдното министерство заведе дело"}
{"url": "https://news.bg/world/dvete-korei-zapochnaha-da-razminirat-demilitariziranata-zona.html", "text": "Двете Кореи започнаха работа по премахване на мините от демилитаризираната зона в съответствие с последното споразумение за намаляване на напрежението и предотвратяване на инцидентни сблъсъци.Информацията съобщиха от военното министерство на Южна Корея, цитирано от местната агенция \"Йонхап\".На последната среща на президента на Южна Корея Мун Дже-ин и севернокорейския лидер Ким Чен-ун в Пхенян през миналия месец военните министри на двете държави подписаха споразумение, което е продължение на декларацията от април. Двете страни обещават да прекратят \"всички враждебни актове\" и практически да премахнат опасността от война.Военните на двете държави започнаха да разминират част от демилитаризираната зона. Те също планират от следващата година да започнат да събират останките на загинали войници по време на Корейската война.В съобщението на ведомството се отбелязва, че са започнали работа по премахване на мините и че двете държави ще положат общи усилия за изпълнение на договореностите.Разминирането на Общата зона за сигурност в демилитаризираната зона ще продължи 20 дни. Двете Кореи и Командването на ООН се очаква да започнат тристранни консултации по различни въпроси, включително как да действат войниците след разоръжаването. В дневния ред може да бъде включена и идеята двете Кореи да разположат по 35 войници в Общата зона за сигурност за съвместни операции.В района на Cheorwon разминирането ще продължи до 30 ноември. Там се провежда една от най-интензивните битки през Студената война.Общата зона за сигурност е с дължина 250 километра. Това е единственото място в демилитаризираната зона, където войниците на двете държави са лице в лице.", "date": "2018.10.01", "title": "Двете Кореи започнаха да разминират демилитаризираната зона"}
{"url": "https://news.bg/world/rusiya-izpitva-elektromagnitni-orazhiya-na-poligon.html", "text": "Русия започна изпитания на електромагнитни оръжия на полигон.Това съобщава руската осведомителна агенция ТАСС, която се позовава на заместника на генералния директор на концерна \"Радиоелектронни технологии\" Владимир Михеев.По думите на Михеев електромагнитните оръжейни системи или така наречените СВЧ пушки (свръхвисокочестотно излъчване) \"съществуват и се развиват много ефективно\".\"Изпитанията се провеждат постоянно в лабораторни изследвания и на полигон\", отговори той на въпрос дали се тества такова оръжие. Михеев добави, че също така активно се работи по системи за защита от електромагнитни оръжия.Електромагнитните оръжия са планирани за въоръжаване на руски безпилотни самолети шесто поколение.", "date": "2018.10.01", "title": "Русия изпитва електромагнитни оръжия на полигон"}
{"url": "https://news.bg/world/poveche-ot-1200-dushi-sa-zaginali-v-indoneziya.html", "text": "Повече от 1200 души са загинали при последните земетресения и възникналото цунами в Индонезия, съобщават световни агенции.Предишните данни бяха за най-малко 832 загинали.В петък мощно земетресение от 7,4 по Рихтер разтърси индонезийския остров Сулавеси, което беше последвано от вторични трусове с магнитуд 5,8 по Рихтер. Земетресението образува цунами с двуметрова вълна, която заля градовете Палу и Донгала.Вестник Straits Times пише, позовавайки се на индонезийските власти, че 16 700 души са останали без дом, а около 2,4 милиона души се нуждаят от хуманитарна помощ.Южна Корея обеща да предостави 1 милион долара помощ, а Европейската комисия ще даде 1,7 милиона долара.Индонезия поиска международна помощ.Продължава издирването на оцелели.Около 230 000 души загинаха от дузина държави след земетресение от 9,1 по Рихтер на западното крайбрежие на индонезийския остров Суматра, което доведе до унищожително цунами на 26 декември 2004 г.", "date": "2018.10.01", "title": "Повече от 1200 души са загинали в Индонезия"}
{"url": "https://news.bg/health/ivan-dimitrov-nzok-da-kontrolira-kachestvoto-a-ne-finansite.html", "text": "\"Нито единият от двата модела не е добър, поради простата причина, че за демонополизация на касата говорим от няколко години. Нито едно правителство, нито една партия не е проявила абсолютно никаква политическа воля това да се случи, аз съм категоричен, че и сега няма да се случи\". Това заяви за news.bg Иван Димитров - председател на Федерация \"Български пациентски форум\" във връзка с .Като един от най-сериозните проблеми при допълнителното здравно застраховане Димитров посочва хронично болните пациенти. В цял свят хронично болните пациенти са приоритет на държавите си. Според него нито един застраховател не би застраховал пациент с хронично заболяване.Той припомни последния случай, когато на заседанието на Надзорния съвет на НЗОК гласуваха за т.нар. \"цена на лечение\" за тежки заболявания, която Димитров нарича \"цена на живот\". С нея пациент с диагноза псориазис ще доплаща за своето годишно терапевтично лечение по препоръка на лекар между 5 000 и 20 000 лева. Държавата ще поеме само 15 000 лв. Според него, това по нищо не се различава от геноцид върху нацията.\"Аз, ако съм здрав човек и се застраховам, ще знам, че няма да имам проблем, но ако съм хронично болен и оставя държавата да се грижи за мен, аз знам, че това няма как да се случи.По думите му, допълнителни средства за здравеопазване не са необходими, нужен е контрол.Освен това държавата има ангажимент да плаща годишно здравните осигуровки на осем групи българи по Закона за здравното осигуряване. Така приблизително 300 млн. лева годишно не влизат в здравната система. Димитров уточни, че за да имат всички здравноосигурени равен достъп до здравеопазване, държавата трябва да плати дълговете си от последните осем години на здравната система. По негови изчисления това са около милиард и половина лева за последните пет години. Така в касата ще постъпят средства, които да покрият разходите за всички хронично болни.Димитров е на мнение, че никой не желае да има ясни правила в здравеопазването. При наличието на електронна здравна карта, според него, лечението на пациента може да се проследи и да се търси пряка отговорност.\"Моделът досега показва, че контролът на държавата върху здравеопазването вреди повече, отколкото помага на всеки пациент, защото не се контролира качеството на лечение, както е навсякъде по света, а се контролира единствено разходването на средствата\", категоричен е Димитров.\"Трябва по еднакъв начин да бъдат лекувани здравите хора, които ще си заплащат след време, и тези, които са хронично болни. При нас този модел няма да съществува, защото хората, които са платежоспособни, работят и си плащат осигуровките, стават все по-малко от тези, които всъщност солидарният принцип трябва да ги пази\", допълни председателят на пациентската организация.Проблематична е и липсата на доверие в здравната ни система. \"Недоверието в момента в здравеопазването кара всеки един да се съмнява дали правилно се случва нещо, включително дали един застраховател е по-полезен. Според Димитров идеята е обществото да се обезвери, за да не влезе моделът, който съществува в цяла Европа. \"Ако имаше политическа воля, отдавна щеше да се случи\", посочи той.Проблем е и това, че от МЗ никой не е обсъдил със застрахователите въвеждането на такъв модел в България. \"А те от години искат да въведат такъв вариант, никой не им го позволява. Как изведнъж днес става?\"По данни на СЗО Холандия е страната с най-добре функционираща здравна система в Европа. Държавата изпълнява функциите на регулатор и контролиращ орган, а медицинските услуги се предоставят от частния сектор. Системата се финансира от фиксирана премия, която гражданите плащат на здравен фонд, и здравна осигуровка в размер на 6,5% от месечния доход. При хората с ниски доходи държавата поема част от фиксираната премия, като по този начин гарантира равния достъп до здравеопазване.\"Холандия преди повече от 10 години имаше същия модел като нас, тогава се видя, че той е тотално неефиктивен, болниците спряха да бъдат търговски дружества, появиха се няколко вида осигурителни фондове и в момента от 4-5 години това е най-добрият модел в света\", подчертава Димитров.Той смята, че държавата трябва да спре да администрира здравеопазването, да позволи конкуренция, лечение по добра медицинска практика и да спре задълженията на лекарите да изписват по-евтини лекарства по Позитивния лекарствен списък, тъй като по този начин животоспасяващи лекарства изчезват от българския пазар и се налага да бъдат заменени с алтернативни медикаменти на по-ниска цена, които не винаги се оказват правилните за ефективното лечение на пациентите.\"Това, което се опитват МЗ и Надзорният съвет на НЗОК да направят, е връщането ни години назад, когато имаше листа на чакащи пациенти, което само по себе си означава, че нашето здравеопазване ще има лимити и ще бъдем лекувани с най-евтиното, без значение дали то е ефективно по световната или европейската медицинска практика\", обясни Димитров. Той очаква все повече българи да започнат да се лекуват в Европа в търсене на по-качествено лечение.\"Най-важното, което трябва да се случи, е ние, като хора, да спрем да бъдем толерантни. Не е необходимо да измисляме нищо ново, то съществува. Трябва да се въведе правилното администриране на здравеопазването, а не изгодното за някого и да има контрол върху дейността и качеството на медицинската услуга\", посочи Иван Димитров.Според председателя на \"Български пациентски форум\" преди да се премине към реформа в здравеопазването, здравната каса трябва да бъде раздържавена и друг министър да оглави Министерство на здравеопазването. Той подчерта, че държавата трябва да започне да си плаща всички задължения и да вмени на касата, като обществена институция, контрола върху лечението по медицински критерии, а не по финансови. След като това се случи, може да се допуснат на пазара и застрахователите. Това, според него, ще върне доверието на хората в системата и те ще започнат да си плащат всички застраховки.", "date": "2018.10.01", "title": "Иван Димитров: НЗОК да контролира качеството, а не финансите"}
{"url": "https://news.bg/world/iran-izstrelya-balistichni-raketi-po-ekstremisti-v-siriya.html", "text": "Революционната гвардия на Иран съобщи, че е изстреляла ракети по екстремисти в Източна Сирия в отговор на смъртоносната атака на военен парад през миналия месец, информират Би Би Си и \"Ройтерс\".В съобщението на гвардията се отбелязва, че \"много терористи са убити или ранени\" при ударите. Допълва се, че няколко балистични ракети са изстреляни към район, който се намира източно от река Ефрат в Сирия. Гвардията публикува снимки с изстреляните ракети.Според агенция IRIB 25 души са загинали, а десетки са ранени. Няколко екстремисти от групировката \"Ахваз\" са убити при атаката, извършена в региона Албу Камал в Източна Сирия, информира агенция \"Фарс\".Най-малко 25 души загинаха при нападението в град Ахваз - най-смъртоносната атака в Иран от повече от десетилетие. ДАЕШ (\"Ислямска държава\") и арабска сепаратистка групировка поеха отговорност. 22 души са задържани във връзка с нападението. Ислямската република обвинява Саудитска Арабия, Израел и САЩ за терора.", "date": "2018.10.01", "title": "Иран изстреля балистични ракети по екстремисти в Сирия"}
{"url": "https://news.bg/health/minimum-dvoyno-po-malko-plashtame-za-zdrave.html", "text": "Въпреки предвидените допълнителни 12 лв. за здраве, ще плащаме два пъти и половина по-малко отколкото сега \"под масата\", тези пари ще бъдат \"спестени\" на уязвими групи и плащани от държавния бюджет, коментира пред БТВ здравният министър Кирил Ананиев.Той обясни, че в момента гражданите плащат над 3,5 милиона лева от своя джоб, като само половината от тях са легитимни. 1,7 млрд. лв. излизат от джоба на българина и влизат в разни други джобове. \"Узаконява се определено доплащане, но то е значително по-малко\", допълни Ананиев.Важно е, че започна е широка дискусия, събрани са всички представители и организации, които имат отношение към здравеопазването. \"Представихме два модел, които срещнаха най-голяма подкрепа\", коментира здравният министър.Възрастните хора нито до този момент са давали задължителни здравни осигуровки, нито в бъдеще ще дават. Техните внуци и правнуци, няма да дадат нито един лев за тази задължителна застраховка. Хората, които са потърпевши от безработица или са социално слаби също няма да платят и един лев, добави Ананиев.Първият модел предлага демонополизация на Касата, 8% остават и всеки решава къде да отиде. Конкуренцията вътре в системата ще доведе до по-ефективно разходване на средствата. \"Въвеждаме правилата на добра практика, която се предлага в европейските страни\", обясни здравният министър.С втория вариант ресурсът, който ще влезе в застрахователите е достатъчен да плати сумата над 700 лева. Парите в НЗОК ще се използват за подобряване на лечението и по-доброто заплащане. НЗОК плаща 90%, а разликата е за сметка на застрахователя. Само 16% от клиничните пътеки са над тази сума и така се спестяват пари, допълни Ананиев, който подкрепя втория модел.Нова комисия ще следи как се изразходват парите, това предвижда още първият модел, ще се събере \"финансовия контрол и медицинския, защото практиката показва, че ако няма интегриран контрол на системата, резултатите не са добри\", коментира той.Според социологическо изследване, 75% от българите не са доволни от сегашната здравна система в страната, обясни здравният министър Кирил Ананиев.", "date": "2018.10.01", "title": "Минимум двойно по-малко плащаме за здраве"}
{"url": "https://news.bg/world/velikobritaniya-shte-napusne-es-fakticheski-ne-samo-formalno.html", "text": "Великобритания ще напусне ЕС \"фактически, не само формално\". Това ще обяви британският министър за Брекзит Доминик Рааб, цитиран от \"Ройтерс\".Той ще предупреди, че \"готовността на Лондон за компромис не е безгранична\" и напускането на ЕС е много вероятна опция.Правителството на премиера Тереза Мей прие нов по-остър тон към ЕС, след като на срещата в Австрия през миналия месец няколко евролидери разкритикуваха предложенията й за Брекзит. Но министрите имат силно желание да използват ежегодната конференция на Консервативната партия в централния английски град Бирмингам, за да спечелят подкрепата на поддръжниците на Брекзит, които се опасяват, че Мей води Обединеното кралство към формално напускане на ЕС.\"\", ще каже Рааб по време на реч.\"Но нашата готовност за компромис не е безгранична. Ние напускаме ЕС фактически, а не само формално\", ще подчертае той.Министърът ще отбележи, че правителството ще се бори срещу всеки опит да се задържи Великобритания твърде близо до сферата на ЕС или да се раздели Обединеното кралство като се принуди Северна Ирландия да приеме различни митнически правила.Той ще заяви още, че се стреми към споразумение, което отговаря на резултатите от референдума, защото \"това е наше демократично задължение\".\"\", ще съобщи министърът.", "date": "2018.10.01", "title": "Великобритания ще напусне ЕС „фактически, не само формално”"}
{"url": "https://news.bg/world/rumanskata-pravoslavna-tsarkva-zasili-agitatsiyata-predi-referenduma-za-semeystvoto.html", "text": "Румънската православна църква засили агитацията преди референдума за семейството, съобщава Romania Insider.Правителството на Румъния отдели 35,2 милиона евро за организирането на референдума за промяна на дефиницията за семейство в конституцията на страната. Националното допитване ще се проведе на 6 октомври, събота, и на 7 октомври, неделя, между 07,00 часа и 21, 00 часа.Румънците са призовани да отговорят на следния въпрос: \"\".Съгласно закона, приет от парламента, основният закон на Румъния ще бъде изменен, така че семейството да бъде определяно като брак между мъж и жена. В момента в текста се казва, че бракът се основава на брак между съпрузи.Църквата призовава вярващите да гласуват за \"брак между мъж и жена\".Патриарх Даниил, глава на Румънската православна църква, коментира, че участието на този референдум е \"патриотичен, национален и дълбок демократичен акт\", който има за задача да защити брака между мъжа и жената. Той разкритикува тези, които не подкрепят инициативата за промяна на основния закон и говори срещу действия за \"агресивен бойкот и несправедливо оклеветяване на референдума\".Духовниците в цялата страна предадоха това послание на вярващите след службата в неделя. Свещеник в Констанца се е ядосал, след като хора са започнали да напускат църквата, докато е четял послание за референдума и е намекнал, че тези, които не отидат да гласуват на допитването, за да \"покажат вярата си\", не са истински православни християни.Църквата вярва, че хомосексуалността е грях и противоестествено.", "date": "2018.10.01", "title": "Румънската православна църква засили агитацията преди референдума за семейството"}
{"url": "https://news.bg/economics/bivsh-ministar-i-sotsiolog-ne-vizhdat-problem-v-poskapvaneto-na-gaza.html", "text": "Няма проблем с поскъпването на газа и е мит, че то ще доведе до поскъпване на всички продукти и че домакинствата ще обеднеят, коментира пред БТВ бившият финансов министър в правителството на Иван Костов, Муравей Радев.Поскъпване се очаква само за стоките и услугите, пряко зависими от цената на газа, използващи го като суровина, обясни той.Вредно и опасно е предложението на БСП за 5% ДДС върху хляба, а \"след хляба идва сиренето, месото, детските храни, събаря се бюджетът, държавата изпада в криза\", а идеята на министър  е \"наивна\", коментира Радев.Каракачанов иска да фиксира печалбата, но не това е начинът. \"Никога, когато държавата е правила подобни експерименти, не е свършвало добре\", коментира Радев и обясни за Жан Виденов, когато цените са фиксирани и се стига до голямата криза.Държавата да разчисти пътя пред конкуренцията, ако има жестока конкуренция цените заспиват, а единственият начин българите да обеднеят е, като са мързеливи, чакат на социални помощи или са безработни, добави бившият финансов министър.\"Поскъпването на природния газ и парното трябваше да се случи отдавна - може би преди две-три години, но досега не се случваше единствено поради политическо решение, а не поради обективни фактори\", коментира пред БНР социологът от Центъра за изследване на демокрацията Тодор Галев.Според него в никакъв случай промяната в цената на едро не определя цените на дребно.Лоша практики в държавната енергетика е абсолютно непрозрачното ценообразуване и финансови потоци между предприятията и тя продължава. \"Ако следваха една и съща пазарна логика, би трябвало и цената на тока да скочи\", добави Галев.\"В момента вдигането на цената на газта няма да се отрази на потребителите. Тя няма да го усетят този месец, няма да усетят и следващия, най-рано ще го усетят декември, реално защото октомврийските сметки най-често са малки. Ако е студено времето през ноември обаче, в началото на декември ще има съществен скок на сметките\", обясни социологът.Малко хора ще минат ток, в последните години се забелязва преминаване към твърдо гориво, което е изключително лоша тенденция. Неслучайно в последните три години има толкова много протести против мръсния въздух в София, добави той.\"Има една програма за нисколихвени кредити, обаче условията са такива, че ползата от тях бива изяждана от други фактори. В голямата програма за саниране нямаше пари за газификация. В новата програма, която ще стартира всеки момент, надяваме се с пари от Световната банка, отново няма пари за газификация. Все още седим на под 1,5% от домакинствата газифицирани\", коментира Галев.Според него, последните две години, България е с едни от най-ниските цени на газта на едро в Европа, но газифицирането на домакинствата е скъпа инвестиция и държавата няма много програми за насърчаване газификация.", "date": "2018.10.01", "title": "Бивш министър и социолог не виждат проблем в поскъпването на газа"}
{"url": "https://news.bg/world/separatisti-blokiraha-patishta-i-zhp-linii-v-kataluniya.html", "text": "Активисти в подкрепа отделянето на Каталуния от Испания блокираха основни магистрали, железопътни линии и булеварди в североизточния регион една година след референдума, съобщава АП.Днешните протести са организирани онлайн от Комитета за защита на републиката - местна активистка група, която се появи след незаконния референдум на 1 октомври 2017 г.В Жирона, северно от Барселона, стотици активисти окупираха железопътните релси. Регионалната полиция се опита да попречи на протестиращи да влязат в района на гарата.Местни медии също съобщават за блокади на магистрала AP-7 - основната артерия в източната част на Каталуния, която води до границата с Франция. Блокирани са и централни улици в градовете Лейда и Барселона.", "date": "2018.10.01", "title": "Сепаратисти блокираха пътища и жп линии в Каталуния"}
{"url": "https://news.bg/politics/balgariya-vizhda-kategorichnoto-zhelanie-na-makedoniya-za-es-i-nato.html", "text": "Позиция на Българското министерство на външните работи - МВнР за референдума в Македония е, че вярва в демокрацията и че тя има корени в обществото в Република Македония. Референдумът е най-висша демократична практика - с изразената воля на участвалите в него и с отчитане на онези, които не гласуваха.\"Гражданите имаха свободен избор и над 90 процента от гласувалите на този консултативен референдум заявиха по категоричен начин желание страната да бъде част от европейската и евроатлантическата общност. Техният глас е видим и ясен, поради което не може да бъде пренебрегнат\", съобщава МВнР.\"Време е целият политически елит на нашата съседка да покаже зрялост и да намери път към решението на трудните проблеми. Залогът е голям - бъдещето на държавата и бъдещето на всички нейни граждани. Голямото мнозинство от гражданите са \"за\" членство в ЕС и НАТО\", комнетира в совята позиция българското външно министерство.\"Губенето на време не е от полза нито за страната, нито за региона. Република България ще продължи подкрепата си за нашите братя и сестри от Република Македония и интеграцията на страната в ЕС и НАТО\", допълват от МВнР.", "date": "2018.10.01", "title": "България вижда категоричното желание на Македония за ЕС и НАТО"}
{"url": "https://news.bg/world/iran-smartni-prisadi-za-trima-za-koruptsiya.html", "text": "Трима души бяха осъдени на смърт в Иран по обвинения в корупция, предаде местната телевизионна станция Press TV.Присъдите са произнесени от специални трибунали в Техеран, които досега са издали различни присъди на 35 \"икономически нарушители\". От тях 32 души са осъдени на лишаване от свобода до 20 години.\"От 35-те затворници трима бяха осъдени на смърт за\" разпространение на корупцията на земята \", каза каналът, цитирайки изказването на Моссен Еджини.", "date": "2018.10.01", "title": "Иран: Смъртни присъди за трима за корупция"}
{"url": "https://news.bg/world/stoltenberg-kam-skopie-vratite-na-nato-ostavat-otvoreni.html", "text": "Генералният секретар на НАТО Йенс Столтенберг отбеляза, че \"вратите на НАТО са отворени\" за Македония, но не преди националните процедури да бъдат завършени.Така Столтенберг коментира резултатите от референдума за преименуване на Македония, съобщава АП.В референдума за преименуване на Македония над 90% от жителите на страната изразиха подкрепата си за това решение, но избирателната активност беше около 35% - според законите на страната този резултат не е достатъчен, за да бъдат официално признати резултатите от гласуването.\"Приветствам гласуването \"за\" на референдума. Призовавам всички политически лидери и партиите да действат конструктивно и отговорно, за да използват тази историческа възможност \", каза шефът на НАТО.\"Честитя на онези, които гласуваха днес на консултативния референдум и използваха демократичните си свободи. Със значителното \"за\" има широка подкрепа за Преспанския договор и евроатлантическото бъдеще на страната\", написа в \"Туитър\" и еврокомисарят за разширяването Йоханес Хан.Той все пак припомни, че очаква всички политически лидери да уважат това решение и да го приложат с голяма отговорност и единство по партийните линии в интерес на страната.", "date": "2018.10.01", "title": "Столтенберг към Скопие: Вратите на НАТО остават отворени"}
{"url": "https://news.bg/int-economics/bil-geyts-kupuva-zemedelska-zemya.html", "text": "Основателят на Microsoft Бил Гейтс изразходва $171 млн. за земеделска земя, съобщава \"Блумбърг\".Гейтс придоби 14 500 акра земя в Южен Вашингтон. Това е най-големата покупко-продажба на земя в САЩ през 2018 г., отбелязват брокери.Отбелязва се, че сделката е извършена чрез няколко посреднически корпорации.", "date": "2018.10.01", "title": "Бил Гейтс купува земеделска земя"}
{"url": "https://news.bg/press/zaemite-veche-rastat-po-barzo-ot-dohodite-moreto-zavrya-ot-palamud.html", "text": "Заемите вече растат по-бързо от доходитеРекордни 56,5 млрд.лв. заеми са отпуснали от банките на бизнеса и домакинствата до август 2018 г.Ако добавим и 3,6 млрд. лв., раздадени от небанкови финансови институции и лизингови дружества, сумата набъбва до 60,1 млрд. лв.Това означава, че задлъжнялостта е над 1/2 от планирания 100,5 млрд. лв. БВП за тази година.Ръстът на банковите заеми само за потребление на годишна база наближава 15%, а на ипотечните е малко под 10%.Морето завря от паламудИзкарват лодките посред нощ, дори при лошо време. Най-много има между Черноморец и созополския остров Свети Иван, и при устието на Ропотамо.По 1200 нови столичани всеки месецДанните сочат, че от близо 3-милионна София едва 1 294 792-ма души имат постоянен адрес към юли месец 2018 година. Това означава, че половината граждани на столицата не могат да използват административни услуги, както и че не плащат местните си данъци и такси в софийската община. Това те могат да правят само и единствено в родните си места, където са регистрирани по Закона за гражданската регистрация.Неудобство за тях е и плащането, както и правенето на справки към НАП за налозите към държавата. Това те могат да правят само в териториалните дирекции на приходната агенция по постоянен адрес. Въпреки че подобна пречка би била лесно преодолима с въвеждането на електронното правителство, то все още човек не може да заплати налозите си на произволно гише на НАП, защото се води в различна област от тази, в която живее в момента.Ски елитът идва в България през 2021 г.Българската федерация по ски получи категорично потвърждение от ФИС за организирането през 2021 г. в Банско на стартове за Световната купа по ски (27-28 февруари) и шампионат на планетата за младежи и девойки (1-10 март). Това стана по време на есенната конференция на техническите комитети на ФИС, която се проведе в Цюрих.Там БФСки получи признание за отличната си работа по организацията на най-големите форуми в алпийските ски и получи потвърждение от Техническия комитет на ФИС отговарящ за Световната купа и за стартовете през сецон 2020/2021 г.Печалбата на банките надхвърли 1 млрд. лева в края на августПечалбата на банките в България надхвърли един милиард лева в края на август, предава БНР като се позовава на данните на БНБ.Спрямо първите осем месеца на миналата година има увеличение с повече от сто милиона лева. Кредитирането продължава да расте, което е видно от брутния кредитен портфейл на банките. Само за месец увеличението е с близо 450 млн. лева. Депозитите в системата също се увеличават.След акцията на прокуратурата и данъчните откриха проблеми в \"Маринела\"Данъчните откриха проблеми в столичния хотел\" Маринела\" и от четвъртък вечерта рецепцията и лоби барът му са облепени със стикери на Националната агенция за приходите (НАП). До \"запечатване\" на обекта се е стигнало след проверка в началото на септември. Според източници на \"Капитал\" тя е установила няколко нарушения - системата за управление на търговската дейност на хотела (която свързва касовите апарати) не е подавала отчети към НАП, освен това не е имала свидетелство за регистрация, а парите в касата не са съответствали на официално отчетения оборот.БСП иска трети вот на недовериеБСП ще внесе трети вот на недоверие срещу правителството за здравеопазването. Първите две искания за оставки заради провал в сектор \"Сигурност\" и за корупцията. Решението на НС на партията бе взето заради влошаващото се състояние на сектора. Това не е здравна реформа, а здравен геноцид, заяви Корнелия Нинова. По думите й намерението на управляващите да правят реформи ще натоварят допълнително финансово всеки българин, а качеството на здравните услуги няма да се подобри.Нинова припомни, че според проекта на здравното министерство на гражданите се предлага или демонополизация на Здравната каса или допълнително здравно застраховане. Задължителните вноски за него ще са в размер от 12 лв. месечно и доплащане при лечение над 700 лв.", "date": "2018.10.01", "title": "Заемите вече растат по-бързо от доходите, Морето завря от паламуд"}
{"url": "https://news.bg/int-politics/es-bil-zatvor-ala-sssr.html", "text": "ЕС приличал на \"затвор от времето на Съветския съюз\".Така британският външен министър Джеръми Хънт сравни преговорите между Лондон и Брюксел за постигане на сделка около Брекзит.За целта Хънт предупреди ЕС \"да не отхвърля протегнатата от Тереза Мей приятелска ръка\".Британският външен министър все пак призна, че преговорите с ЕС са в задънена улица.В същото време британският министър на търговията Лиъм Фокс заяви, че е време да се спре със споровете около Брекзит.Решението на Великобритания да напусне ЕС струва на правителството по 500 милиона британски лири седмично, съобщи Ройтерс.", "date": "2018.10.01", "title": "ЕС бил затвор ала СССР"}
{"url": "https://news.bg/regions/balgariya-harchi-milioni-ot-es-za-butaforna-restavratsiya.html", "text": "България харчи пари от европейските данъкоплатци в размер на 80 млн. паунда, но нейните реставрирани археологически находки изглеждат като бутафорни.Вместо да връщат бившата слава на крепости от миналото, строителните работи са подигравка, коментира в. \"Дейли мейл\".Изданието уточнява, че България е изразходвала 80 млн. паунда, които са дошли от Фонда на ЕС за регионално развитие.Един от ярките примери за бутафорна реставрация е крепостта Кракра. Все пак местните власти от Перник са обещали да премахнат лошата реставрация.Другите лоши реставрации са Траянови врата и византийската крепост Яйлата.Последните месеци Брюксел започна ревизия на средствата, които се изразходват.", "date": "2018.10.01", "title": "България харчи милиони от ЕС за бутафорна реставрация"}
{"url": "https://news.bg/world/nova-demokratsiya-nyama-da-podkrepi-dogovora-ot-prespa.html", "text": "Нова демокрация няма да подкрепи в парламента ратификацията на Договора от Преспа, който отваряше пътя на Скопие към НАТО и ЕС.Това стана ясно часове след приключването на референдума в Македония.Договорът от Преспа трябва да бъде ратифициран от гръцкия парламент. Управляващата коалиция на премиера Алексис Ципрас с националисти също няма единна позиция. Военният министър Панос Каменос от Независими гърци е против ратификацията. Той дори изрази задоволство от ниската избирателна активност на македонците.Гръцкото министерство на външните работи определи като противоречиви резултатите от допитването в Скопие. Оттам все пак признават, че Атина продължава да подкрепя споразумението с Македония за смяна на името, въпреки че на референдума за договора нямаше достатъчна избирателна активност.Стотици гърци излязоха в Солун, за да протестират срещу Договора от Преспа. ", "date": "2018.10.01", "title": "Нова демокрация няма да подкрепи Договора от Преспа"}
{"url": "https://news.bg/int-economics/kaliforniya-zhenite-vlizat-na-top-pozitsii-v-kompaniite.html", "text": "Компаниите, които са на борсата и имат седалище в американския щат Калифорния, ще бъдат принудени да назначат жени в директорските си бордове.Това разкрива \"Ройтерс\". Агенцията се позовава на приет наскоро закон.Според него поне една жена трябва да бъде назначена в директорските бордове, които се състоят от петима души. Това трябва да стане до края на 2019 г. От 2021 г. директорски бордове на компаниите трябва да имат две жени. Тези с шест и повече члена трябва да се състоят от минимум 3 жени.Анализатори отбелязват, че новият закон ще засегне технологичните гиганти, които се намират в Силиконовата долина.", "date": "2018.10.01", "title": "Калифорния: Жените влизат на топ позиции в компаниите"}
{"url": "https://news.bg/int-economics/sasht-i-kanada-spasiha-nafta.html", "text": "САЩ и Канада спасиха Северноамериканското споразумение за свободна търговия - НАФТА, предаде АП.Канада се съгласи да се присъедини към търговското споразумение, което Съединените щати и Мексико обявиха миналия месец, съобщава The Washington Post, цитирайки два източника, запознати с преговорите.Предоговарянето на НАФТА е успех за президента на САЩ Доналд Тръмп. По време на предизборната си кампания той обеща да преразгледа споразуменията с Мексико и Канада за свободна търговия.Споразумението за НАФТА вероятно ще бъде финализирано в рамките на 60 дни.", "date": "2018.10.01", "title": "САЩ и Канада спасиха НАФТА"}
{"url": "https://news.bg/world/nad-makedoniya-nadvisnaha-mrachni-oblatsi-pishe-gratskiyat-pechat.html", "text": "Референдумът в Македония за промяна на името доминира в гръцкия печат, съобщава \"Политико\". пише, че правителството на премиера Зоран Заев \"получи резултата\", но \"не спечели облога\", след като само 37% от имащите право на глас участваха на референдума.Въпреки че повече от 90% подкрепиха споразумението с Гърция, избирателната активност е доста далеч от нужния на Заев праг от 50%. пише, че след допитването са надвиснали \"мрачни облаци в Македония\".В анализ за гръцкия  Костас Раптис коментира, че правителството \"без съмнение е губещият на референдума\", въпреки че мнозинството гласува в подкрепа на споразумението, \"защото, въпреки ясната подкрепа от международните играчи\", участието на изборите е по-слабо дори и от \"най-песимистичната\" прогноза.\"Въпреки че участието беше слабо, борбата продължава\", отбелязва  пише, че референдумът показва разделението в гръцкото правителство, след като премиерът Алексис Ципрас поздрави Заев за успеха, а министърът на отбраната Панос Каменос написа, че допитването се е провалило.91,48% ( 605 016 души) гласуваха на проведеното вчера национално допитване дали да бъде сменено името на страната на \"Северна Македония\", а 5,64% се обявиха против. Консултативният референдум се проведе при ниска избирателна активност от едва 36,87%.", "date": "2018.10.01", "title": "Над Македония надвиснаха мрачни облаци, пише гръцкият печат"}
{"url": "https://news.bg/crime/19-godishen-bez-knizhka-premaza-s-kamion-kola.html", "text": "Ударили се челно товарен автомобил, управляван от 19-годишен без шофьорска книжка, и лек автомобил, чийто 44-годишен водач е починал на място, съобщи Нова телевизия. Неправоспособният младеж е настанен в болница без опасност за живота. Медицинска помощ е оказана на негов 16-годишен спътник.Все още се изясняват причините за катастрофата.Инцидентът е станал на пътя между Пловдив и Пазарджик край разклона за село Костиево. При друг инцидент 46-годишен шофьор загина на пътя между селата Градина и Плодовитово.Автомобилът му със старозагорска регистрация се е ударил в дърво. В колата е пътувала и 36-годишна жена, която е откарана в болница с множество наранявания.", "date": "2018.10.01", "title": "19-годишен без книжка премаза с камион кола "}
{"url": "https://news.bg/world/sasht-privetstvaha-referenduma-v-makedoniya-pes-zakleymi-manipulatsiite-na-opozitsiyata.html", "text": "САЩ приветстваха резултатите от референдума в Македония, на който гражданите изразиха подкрепата си за членство в НАТО и ЕС чрез приемане на Преспанското споразумение между Македония и Гърция.Информацията съобщава Македонската информационна агенция, позовавайки се на Държавния департамент., се казва в съобщението на ведомството.Междувременно Партията на европейските социалисти (ПЕС) поздрави македонските граждани за подкрепата за Преспанското споразумение, но подчерта, че изборният праг не е преминат заради манипулативната кампания на опозицията.\"За съжаление избирателната активност на референдума не достигна 50%. Безпрецедентната манипулативна кампания обезсърчи много хора да излязат да гласуват. Част от опозицията, която е от Европейската народна партия, и президентът на страната още веднъж показаха опортюнизма и късогледството си\", съобщи Удо Булман.Социалдемократите призоваха опозицията да уважи волята на народа, демонстрирана на референдума.", "date": "2018.10.01", "title": "САЩ приветстваха референдума в Македония, ПЕС заклейми манипулациите на опозицията"}
{"url": "https://news.bg/politics/tsvetanov-uveri-otnovo-che-koalitsiyata-e-stabilna.html", "text": "Коалиционното правителство е стабилно и това би било добра гаранция за един стабилен икономически и паричен съюз.Това каза председателят на ПГ на ГЕРБ Цветан Цветанов на конференция на тема \"Бъдещето на икономическия и паричен съюз\". Събитието се организира с финансовата подкрепа на Европейския парламент.Цветанов обясни, че когато говорим за икономическия и паричния съюз, това се обвързва с политическата стабилност на страната. В политически план коалиционното правителство е стабилно, увери отново Цветанов.През всичките процеси на развитие на страната, всичко е обвързано с вътрешнополитически аспект, но когато говорим за икономически и паричен съюз, той е свързан пряко отношение за развитието на страната, подчерта председателят на ПГ на ГЕРБВ икономически и финансов план обаче трябва да имаме добри отношения и взаимовръзки с другите държави-членки на Европейския съюз, уточни председателят на ПГ на ГЕРБ.Европейският съюз е успял да извлече своите поуки от това, което се е случило през последните десет години, според Цветанов: през този период са се направили нови институции, за да има контрол, да се стабилизира и да не се допускат кризи в икономическия и банков сектор.Страната ни е поела своя ангажимент и ясно изпълнява своите задачи, изтъкна Цветанов и допълни, че политиците трябва да вземат решенията си спрямо компетентните специализирани институции, които имат пряко отношение към развитието на икономиката.По време на конференцията столичният кмет Йорданка Фандъкова обясни, че години наред от Сдружение \"Граждани за европейско развитие за България\" полагат усилия и организират конференции, на които да се обсъдят важните въпроси в развитието на Европейския съюз и европейския път на развитие на столицата.Днешната експертна дискусия е част от актуалния български дебат за въвеждане на еврото в страната, посочи Фандъкова и добави, че София е много привлекателни за чуждестранните инвестиции.Тя се похвали, че Столична община е осигурила в периода 2007-2013 г. милиард и половина евро за развитието на транспорта, а от 2014 г. насам са осигурени 744 милиона евро за промяна на града. 220 милиона евро са преките инвестиции по данни на БНБ о началото на годината.Фандъкова уточни, че всичко се прави в интерес на гражданите и за постигането на по-висок икономически растеж.На конференцията присъстваха старши изследователят към \"Вилфрид Мартенс\" център Еоин Дреа, ръководителят на Бюрото на Фондация \"Конрад Аденауер\" в София Торстен Гайслер и други.", "date": "2018.10.01", "title": "Цветанов увери отново, че коалицията е стабилна"}
{"url": "https://news.bg/health/patsient-v-bolnitsa-prebi-do-smart-drug-bolen.html", "text": "Възрастен мъж, който е пациент на болницата \"Света Анна\" във Варна, е пребил тежко друг болен, съобщават от МВР Варна. Пострадалият е настанен в тежко състояние в реанимацията на здравното заведение и се намира в клинична смърт.89-годишният Димитър Ш е удрял 87-годишен, който е лежал в същата стая на болничното заведение.Ударите са нанесени предимно в главата на пациента със стойката за системи. Инцидентът е станал около 03:00 часа, в неделя.Извършителят е задържан. Самият Димитър Ш. е бил опериран в отделението ден преди инцидента.По случая е образувано досъдебно производство за опит за убийство. Престъплението по член 115, във връзка с член 18, ал. 1 от НК.На този етап няма информация какво е предизвикало агресията.Заради фактическата и правна сложност на деянието Окръжната прокуратура е възложила разследването на следовател. Ще бъде назначена съдебнопсихиатрична експертиза на Димитър Ш.", "date": "2018.10.01", "title": "Пациент в болница преби до смърт друг болен"}
{"url": "https://news.bg/politics/tri-darzhavi-otgovorili-na-mo-za-iztrebitel.html", "text": "Три държави са отговорили на запитването на Министерството на отбраната за доставка на нов тип изтребител. Днес, 1 октомври, изтича предварително обявения срок, в който Министерството на отбраната трябва да получи отговори на запитването за предоставяне на предложения за доставка на нов тип боен самолет.Отговорили са три държави за четири типа бойни самолети.След един час ще се състои официалното отваряне на офертите.Припомняме, като пoтeнциaлни дocтaвчици бяха спрягани 7 cтpaни: CAЩ, Πopтyгaлия, Изpaeл, Итaлия, Гepмaния, Фpaнция и Швeция, пoĸaзвa aĸтyaлизиpaният пpoeĸт нa Mиниcтepcтвoтo нa oтбpaнaтa.Oĸoлo 1.8 млpд. лeвa щe бъдaт oтдeлeни зa пъpвитe 8 изтpeбитeля, ĸaĸтo и зa нaзeмнo oбcлyжвaнe, oбyчeниe нa eĸипи и 3-гoдишнa пъpвoнaчaлнa интeгpиpaнa лoгиcтичнa пoдĸpeпa.Cпopeд пpoeĸтa caмoлeтитe тpябвa дa бъдaт пoлyчeни в paмĸитe нa 3 гoдини oт пoдпиcвaнeтo нa дoгoвopa. Te щe бъдaт изплaщaни нa внocĸи oт 100 дo 300 млн. лeвa в пpoдължeниe нa 10 гoдини.Междувременно стана ясно, че премиерът Бойко Борисов ще назначи нова работна група, която ще вземе окончателното решение за превъоръжаването на българските Военно-въздушни сили (ВВС) с нов тип изтребители. Тя ще бъде различна от групата, създадена от военния министър Красимир Каракачанов.Групата е с неясен състав, пише \"Капитал\". Предстои участниците в групата да бъдат назначени със заповед на Борисов след отварянето на офертите. Това стана ясно от . Отговорът на Каракачанов беше публикуван в петък, 28 септември.В отговора си към Цонков Каракачанов се позовава на доклада на Временната парламентарна комисия за проучване изпълнението на процедурата за избор на нов тип боен самолет. Става ясно обаче и че военният министър е назначил със заповед Политико-военна направляваща група в състав двама заместник-министри и началника на отбраната, която група трябва да проследи процеса на реализация на проекта. Тази група обаче е различна от работната група, която предстои да бъде назначена от Борисов след приключването на фазата с внасянето на офертите за нови изтребители.Предстои премиерът да назначи нова \"политико-военна група\", която ще вземе крайното решение. Групата няма да е задължена да се съобрази със заключенията на действащата досега \"съвместна работна група\", която има за цел да категоризира предложенията за изтребители спрямо обективни показатели като цена, брой, бойни възможност, продължителност на жизнения цикъл и други. Действащата досега група ще трябва само да класира офертите по азбучен ред в 14-дневен срок. След това политико-военната група на Борисов ще депозира своето предложение в Министерски съвет, който пък ще го внесе за ратификация в Народното събрание.", "date": "2018.10.01", "title": "Три държави отговорили на МО за изтребител"}
{"url": "https://news.bg/society/balgarite-sa-vinovni-za-visokite-smetki-za-tok-voda-i-parno-sedyat-s-ratse-v-dzhoba.html", "text": "Около 40-50 души протестират пред сградата на Комисията за енергийно и водно регулиране (КЕВР) в София. Те негодуват срещу високите сметки за ток, вода и парно.Протестиращите носят плакати с надписи \"\", \"\".На протеста се чуват силни освирквания и викове \"\".Един от участниците в протеста коментира за news.bg, че от началото на прехода в България се говори за стагнация и за увеличаване на парите за сметки. \"... Но докога ще търпим подобно нещо\", попита реторично той.По думите на протестиращия българският народ е виновен за създалата се ситуация, защото седи с ръце в джоба.Недоволстващите настояват ако сметките за тока, топлата вода и парното са над 240 лв., то те да паднат наполовина - до 120 лв.", "date": "2018.10.01", "title": "Българите са виновни за високите сметки за ток, вода и парно - седят с ръце в джоба"}
{"url": "https://news.bg/crime/globiha-s-500-lv-lekarka-za-nezakonni-meditsinski-belezhki.html", "text": "Регионалната здравна инспекция в Хасково е глобила с 500 лева лекарка за издаване на незаконни медицински бележки, съобщи БНР. Тя е издала две незаконни медицински бележки на ученик през март и април тази година.Глобената лекарка е подала жалба в Районния съд, който е потвърдил акта. Решението подлежи на обжалване.", "date": "2018.10.01", "title": "Глобиха с 500 лв. лекарка за незаконни медицински бележки"}
{"url": "https://news.bg/crime/v-mvr-ili-ne-mogat-da-smyatat-do-100-ili-lazhat.html", "text": "\"Институт за пътна безопасност\" разпространи информация, според която МВР намалява в статистиката жертвите на пътя.Новият министър на вътрешните работи многократно уверява, че жертвите от ПТП намаляват, обясняват от института. \"Това е колкото цинично, толкова и абсурдно. Настояваме министърът на вътрешните работи да се извини на близките и роднините на загиналите от ПТП, както и на всички граждани на България. Настояваме МВР да допусне извънсистемен контрол върху дейността на пътна полиция\", коментират те.На изпратена от института снимка се вижда, че на 26 септември 2018 година МВР отчита с 25 човека по-малко загинали спрямо същия период на 2017 година.Според приложените снимки става ясно, че жертвите са 15, като се установява разлика от 10 човека.На втората снимка, МВР намалява жертвите, като отчита спад с 44 човека по-малко на 28 септември 2018 година спрямо същия период на 2017 година.От института коментират, че МВР успява \"оперативно да \"възкреси\" нови 28 лица само за два дни. И в двата случая е изключено да се твърди, че е техническа грешка, защото е ясно, че това е тенденция в работата на МВР при отчитане на дейност\", допълват те.В редакционната поща на News.bg, но вчера бе получено уточнение от МВР:След проверка на редакцията на News.bg в официалната интернет , бе установено и че статистическите данни могат да бъдат проверени до 26 юни 2017 година.От 23 юни 2017 година до 1 януари 2010 година такива липсват, въпреки че е предоставена такава възможност за проверка.На въпрос днес, занижава ли КАТ броя на жертвите по пътищата, зададен във връзка с проучване на Института по пътна безопасност, Маринов отбеляза, че все още не се е запознал с въпросния доклад. Той посочи, че статистиката се води от Главна дирекция \"Национална полиция\", чиито служители следят и обобщават резултатите от цялата страна.\"Ако има някакви засечени проблеми, ще разпоредя проверка. Има отговорни хора, които отговарят за статистиката и би трябвало да си вършат работата качествено\", обясни вътрешният министър.", "date": "2018.10.01", "title": "В МВР или не могат да смятат до 100, или лъжат"}
{"url": "https://news.bg/world/tramp-vpechatlen-ot-sdelkata-s-kanada-za-nafta.html", "text": "Президентът на САЩ Доналд Тръмп използва \"Туитър\", за да похвали новото търговско споразумение с Канада, което заедно с по-рано договорена сделка между Щатите и Мексико ще заменят тристранното Северноамериканско споразумение за свободна търговия (НАФТА) от 1994 г.Тръмп нарече споразумението \"удивително\" и подчерта, че ще бъде използвано за разрешаване на много проблеми, които съществуват в споразумението за НАФТА, както и за отваряне на пазарите за американски фермери и фирми.\"\", написа американският лидер в социалната мрежа.\"\", добави той.Споразумението дава на американските фермери по-голям достъп до канадския пазар на млечни продукти и запазва настоящите мита върху канадска стомана и алуминий. Също така ограничава вноса на произведени в Канада автомобили и се въвеждат клаузи в областта на дигиталната търговия и интелектуалната собственост. В същото време сделката запазва механизма за разрешаване на спорове в НАФТА, за който Канада решително се бори.", "date": "2018.10.01", "title": "Тръмп впечатлен от сделката с Канада за НАФТА"}
{"url": "https://news.bg/economics/mnogo-perspektivi-za-biznesa-ot-vlizaneto-ni-v-evrozonata.html", "text": "Влизането на страната ни в \"чакалнята\" на еврозоната и последващото членство в нея ще доведат до повишаване на кредитния рейтинг и ще донесат след себе си редица перспективи в полза на бизнеса. Това заяви заместник-министърът на икономиката Лъчезар Борисов по време на конференция на тема \"Бъдещето на икономическия паричен съюз\".Борисов беше категоричен и че Министерството на икономиката и работодателските организации твърдо подкрепят ускоряването на работата за членството в ERM II и еврозоната, съобщиха от МИ. Според зам.-министъра вдигането на кредитния рейтинг на България при равни други условия ще допринесе и за по-ниски лихви, както и за по-лесен достъп до финансиране и повече инвестиции.От своя страна пък нарастването на инвестиционната активност щяло да доведе и до пряко отражение върху оценките и нагласите на предприемачите за състоянието на бизнес климата, който при нарастващи очаквания за бизнес операции следва да се подобрява.Борисов коментира, че това би довело до една бърза репутационна печалба, която трудно би могла да бъде оценена, но в дългосрочен план тя би следвало да се мултиплицира и със сигурност ще има отражение в милиарди евро годишно по линия на инвестициите.Като още една полза от членството ни в еврозоната зам.-министърът подчерта приключването на спекулациите за девалвация, свързани с промени в бюджетната политика, контрола над инфлацията, състоянието на търговските банки, външните капиталови и текущи трансфери.Борисов изрази мнение, че в рамките на контекста на Българското европредседателство и изведения приоритет за интегриране на Западните Балкани, влизането на България в еврозоната би превърнала страната ни в успешен регионален модел за стабилност и просперитет.", "date": "2018.10.01", "title": "Много перспективи за бизнеса от влизането ни в еврозоната"}
{"url": "https://news.bg/health/manolova-edvam-sdarzha-gneva-si-sreshtu-biser-petkov.html", "text": "\"Законопроектът за хората с увреждания е абсолютно осакатен. От него са извадени всички точки, на които държахме.\"Това заяви омбудсманът Мая Манолова пред журналисти при влизането си в Министерство на труда и социалната политика, където се провежда заседание на Националния съвет за интеграция на хората с увреждания.Тя подчерта, че трудно сдържа гнева си и очаква обяснение от социалния министър Бисер Петков защо реформата се връща в изходна точка.Манолова подчерта, че след месеци на усилена работа с експерти и социалния министър, са постигнали съгласие по основните точки от реформата, а по неясни причини за нея, сега те липсват от проекта.Според нея този проект е загубено време и подигравка за всички хора с увреждания, които очакват реална реформа.Тя допълни, че ангажиментът е поет на най-високо политическо ниво - от премиера Бойко Борисов, вицепремиера Томислав Дончев, социалния министър Бисер Петков и здравния министър Кирил Ананиев.\"Оказва се, че просто сме си губили времето, че сме разговаряли не с когото трябва. Аз нямам обяснение, може би някой ги саботира\", заяви още омбудсманът.Според Манолова нов закон за личната помощ за хората с увреждания няма да има.По думите ѝ е била постигната договореност, че хората, които искат да се ползват от лична помощ, могат да поискат индивидуална оценка на техните потребности, извън реда на комплексната оценка, тъй като тя ще започне да се прилага след 1 юли 2019 г.Тя подчерта, че личната помощ е кауза на майките на деца с увреждания в цялата страна и те няма да отстъпят от нея.Обществения защитник допълни още, че отпадат Фондът \"Мобилност и достъпна среда\" , \"Трудова заетост\" и \"Защитена заетост\".\"На практика са редуцирани квотите, които биха осигурили заетост на хората с увреждания\", обясни Манолова.Според омбудсмана нищо няма да се случи и с помощните средства и медицинските изделия, включително със създаването на нови стандарти и по-строг контрол от 1 януари, а парите ще продължат да изтичат от системата.Манолова недоволства още, че новият орган, за който е обещал премиерът, всъщност е трансформиране на Агенцията за хора с увреждания в нова такава, като там ще има евентуално екипи на местно ниво. Припомняме, във връзка с протеста на майките на деца с увреждания социалният министър  на 11 юни, но ден по-късно беше .След него оставка подаде и зам.-социалният министър Росица Димитрова.. Тя подаде оставка заради общественото недоволство по повод участието й в , която се проведе в Ню Йорк.Въпреки рокадите  на протестиращите майки остана. Към тях се включиха и Родителите не одобряват оставките, Първоначалните законови промени, които се отнасят за хората с увреждания и бяха направени от омбудсмана Мая Манолова, не бяха приети.На 18 юни  за хората с увреждания.По-късно, на 6 юли, депутатите приеха промените в .На 7 август бе прието да има . Тогава вицепремиерът Томислав Дончев обеща за подготовка на този регистър.След заседание в социалното министерство на 16 август, омбудсманът Мая Манолова обявя, че се има напредък в преговорите с министерството, майките на деца с увреждания и исканите промени. Окончателният вариант на законопроекта за хора с увреждания беше публикуван в портала за обществени обсъждания на Министерски съвет на 28 август. Част от заложените промените в проекта бяха квоти за наемане на хора с увреждания, по-висока финансова подкрепа и нова индивидуална оценка на потребностите.След това, на 28 август, хора с увреждания Те настояват за Според недоволните решението срещу измамите в ТЕЛК трябва да се търси с електронната здравноосигурителна карта.", "date": "2018.10.01", "title": "Манолова едвам сдържа гнева си срещу Бисер Петков"}
{"url": "https://news.bg/int-politics/katar-sadi-sauditska-arabiya-v-svetovnata-targovska-organizatsiya.html", "text": "Катар обяви, че е завел дело в Световната търговска организация (СТО) срещу Саудитска Арабия за предполагаемо нарушение на правата върху интелектуална собственост, съобщават световните информационни агенции.Според Доха Саудитска Арабия е отказала да инициира дело или да предприеме ефективни действия срещу пиратския спортен телевизионен оператор BeoutQ, докато катарският телевизионен оператор BeIN Sports, който е част от \"Ал Джазира\", е бил блокиран от саудитските власти.Според BeIN Sports, BeoutQ, пиратски канал, работещ в региона, незаконно излъчва мачове от английското и френското футболно първенство в Саудитска Арабия.Саудитска Арабия, Обединените арабски емирства (ОАЕ), Египет и Бахрейн през юни 2017 г. прекъснаха дипломатическите си отношения с Катар, когото те обвиниха в подкрепа на тероризма, като затвориха сухопътните, морските и въздушните граници на Катар с арабските му съседи.", "date": "2018.10.01", "title": "Катар съди Саудитска Арабия в Световната търговска организация"}
{"url": "https://news.bg/int-politics/livan-obvini-izrael-che-se-gotvi-da-go-napadne-pod-falshiv-predlog.html", "text": "Външният министър на Ливан Гебран Базил обяви, че Израел се опитва да \"оправдае още една агресия\" срещу страната с фалшиви твърдения за ракетни обекти, принадлежащи на подкрепяната от Иран радикална ислямистка групировка \"Хизбула\", съобщава \"Ройтерс\".Външното министерство на Ливан събра чуждестранни посланици, за да отговори на обвиненията на министър-председателя на Израел Бенямин Нетаняху, като ще ги разведе на обиколка на поне едно от местата в столицата Бейрут, което се намира близо до международното летище в Бейрут, в които Израел твърди, че има ракети. Външният министър призова посланиците да оборят \"лъжите\" на Израел. В реч пред Общото събрание на ООН израелският премиер Бенямин Нетаняху обвини \"Хизбула\", че изграждат ракетни фабрики близо до летището и ги укриват сред цивилни граждани.  По думите на Гебран Базил, неговото правителство няма да допусне ракетни съоръжения близо до летището и изтъкна, че \"Хизбула\" е \"по-мъдра\" от това да ги постави точно там. Израел и \"Хизбула\" водиха тежки сражения в продължение на около месец през 2006 г. ", "date": "2018.10.01", "title": "Ливан обвини Израел, че се готви да го нападне под фалшив предлог"}
{"url": "https://news.bg/comments/yavlenieto-sistemata-ni-ubiva.html", "text": "На 2 октомври майките на деца с увреждания ще протестират. Вероятно за мнозина това не е новина, но ако пренебрегнем отегчението си на наблюдатели, ще разберем колко важно е, че поредният им протест е факт.Започнаха през 2015-а година, когато разбраха, че децата им са обречени, ако не вземат нещата в свои ръце. Колкото по-пренебрежително беше отношението към тях, толкова по-мотивирани ставаха. Заинатиха се и успяха да организират 8 протеста. Осем протеста за три години. Коя синдикална или политическа организация може да се похвали с подобно постоянство? А не броим и палатковите лагери, които се превърнаха в постоянно присъствие в по-големите градове на страната.Защо ще протестират отново? Защото искат реални стъпки по обещанията, които поеха социалното министерство и правителството. Защото все още идеята за закон за личната помощ звучи светотатствено на институциите. Което от друга страна е странно - нали декларират, че ще реформират социалните услуги? Вярно е, че предлаганата реформа е твърде кардинална. Изисква основна промяна във философията на подпомагане на хората с увреждания, която ще ги превърне от получаващи някакви мизерни помощи в ползватели на услуги, които могат да заплащат според личната си преценка за качество. Изведнъж от едва ли не подчинени и зависими от Агенцията за социално подпомагане и едноименното министерство се превръщат в техни партньори, с право да решават въпросите свързани с битието си. Това може да направи излишни много елементите на Системата, които съществуват благодарение на нуждите им.Едва ли някой ще се ангажира да твърди, че проектното начало в услугата \"личен асистент\" е добра идея. Да кандидатстваш всяка година за правото да я ползваш, да зависиш от средства получавани по програми (средства, които намаляват с всяка изминала година, защото делът на държавата става все по-голям); да ти заплащат за четири или два часа труд за грижите, които полагаш 24 часа в денонощие; да попълваш ежедневно дневници, в които да описваш всяка стъпка, да информираш надзорната служба (местните звена на АСП и социалното министерство) за всяка крачка, едва ли е много напредничаво. Това не може да се промени, докато личните асистенти са поставени в подчинение на хора и институции, които нямат реална представа от нуждите на лицето, за което се грижат, без адекватно заплащане.Протестиращите жени предлагат и разширяване на функциите на асистиращата грижа, с възможност личните асистенти да влизат в училищата и да оказват помощ в процеса на обучение. Практиката доказа, че философията на приобщаващото образование у нас е сбъркана. Създаде се напрежение между родители и учители, което в условията на дефицит на квалифицирани кадри, можеше да бъде избегнато, ако личните асистенти придружават детето в час. На практика тези деца останах извън класните стаи, там където изобщо бяха приети. Те не са интегрирани, в повечето случаи дневните центрове не предлагат нищо повече от обикновена забавачка, в която родителят може да остави детето си за няколко часа, за да свърши неотложна работа. А пропиляното време и пропуснатите възможности за адекватно образование свеждат до нула възможността на тези деца, които са съхранили интелектуалните си способности, да се реализират някога.Майките отричат и нуждата от съществуване на ТЕЛК. Сигурно имат основание, предвид масовото неодобрение на начина, по който се оценява състоянието на децата и лицата с увреждания. Всъщност в ТЕЛК-а са вкопчени само национално представените организации на инвалидите, които дори алтернативата за индивидуална медицинска експертиза от болницата, която лекува човека с увреждане, не може да отърси от страха, че ще загубят ценните дотации от държавата и правото да разпределят помощи от по 50 лева годишно на съюзните си членове. А че експертиза 100% инвалидност и право на придружител не те прави 100% негоден доказа неотдавна и момичето, заради което университетът в Кеймбридж промени правилата на един от изпитите си. Но както казва и самата Мария Александрова от Враца - тя не е прецедент. Едва ли някой може да каже колко са хората като нея, със съхранен интелект, които биха могли да живеят пълноценно, ако Системата не им пречи. Не може да каже, защото няма електронен регистър.За съжаление, макар в проекта на Закона за хората с увреждания индивидуалната оценка да е декларирана, все още не е ясно, кой ще я осъществява. Докато това не стане факт, в сила е решението на ТЕЛК. А това, което е за още по-голямо съжаление е, че предложението на майките на деца с увреждания финансовата помощ да бъде съобразена с индивидуалната оценка, а не с медицинската експертиза, не се прие в работните групи. На практика това означава, че статуквото се запазва. Означава, че ако си сляп например, макар и интелектуално напълно съхранен, ти си лишен от възможността да реализираш потенциала си, защото си хвърлен в графата инвалид, което автоматично те прави негоден да упражняваш какъвто и да било труд извън дейностите, които ти е определила Системата. И си оставаш само един редови член на Съюза на слепите, който може да разчита на интегриране с национални кампании като \"Подай ръка\", които учат зрящите как да се представят, когато срещнат човек с бял бастун или куче-водач и как да общуват с него в институция или ресторант.Силна е съпротивата и срещу предложението за създаване на координиращ и контролиращ орган. Това би осигурило стабилност, която не зависи от политически промени и смяна на министри, не предполага приемственост (което не е силна страна на институциите ни, както сме се убедили) и не създава зависимост, която ограничава всеки аспект на дейността й.Добра стъпка е получаването на помощните средства да се управлява от Министерството на здравеопазването, според индивидуалните нужди на човека с увреждане. Досегашната практика е неефективна, тъй като медицинските изделия се предоставят без оглед на конкретните нужди на лицето, което ги прави безсмислен разход. Друг интересен въпрос, който все още няма отговор, е как се формират цените на тези изделия, които се превърнаха в ефективен начин за източване на здравната каса.Това, което никой не може да оспори, е, че благодарение точно на тези протести хората с увреждания станах по-видими. Изговориха се проблемите, които досега знаеха само те и близките им. Принудиха Системата да се размърда, въпреки че продължава да се съпротивлява на реформирането си. Създадоха дори прецедент с участието си в законодателната дейност, с което доказаха интелектуалното безсилие на основния ни законодателен орган да мисли и действа прогресивно. Показаха, че е напълно възможно без синдикална или каквато и да е друга институционална подкрепа група граждани да защитят правата си и да изискват Системата да работи за тях - нещо, което по презумпция е основното й предназначение. Майките на деца с увреждания ни изнасят урок и вместо да стоим и да гледаме, е най-добре да ги подкрепим. Нищо чудно да се научим как да отстояваме правата, които уж ни гарантира Конституцията.", "date": "2018.10.01", "title": "Явлението \"Системата ни убива\""}
{"url": "https://news.bg/world/tramp-skochi-na-demokratite-zaradi-kavano.html", "text": "Американският президент Доналд Тръмп за пореден път коментира номинацията си за Върховен съдия Брет Кавано. Това направи той на пресконференция днес. Припомняме, че процедурата по утвърждаването му преминава драматично, след като бе обвинен от поне две жени в сексуално насилие и сенаторите поискаха ФБР да проведе разследване. Очаква се то да продължи седмица и едва след него ще гласуват кандидатурата. Отлагането бе поискано от републиканците. Самият Тръмп подкрепи искането, както и дадените показания от обвинилите съдията жени, но и защити Кавано. Той критикува демократите в Сената, които за него \"също не са ангели\". Без да споменава имена на конкретни сенатори, Тръмп заяви, че е виждал един от тях в \"много, много лошо състояние\" след употреба на алкохол. Самият той описа себе си като пълен въздържател, който не може да бъде видян в подобно състояние. Самият съдия по време на изслушването си в сенатската комисия обвини политическите противници на Тръмп, че се намесват, за да го спрат за Върховния съд. Изборът на Кавано обаче бе съпътстван и от продължаващи протести след обвиненията в насилие. ", "date": "2018.10.01", "title": "Тръмп \"скочи\" на демократите заради Кавано"}
{"url": "https://news.bg/world/poredni-sblasatsi-i-zhertvi-v-gaza.html", "text": "Най-малко 37 палестинци са били ранени при поредни сблъсъци с израелската армия в Ивицата Газа, предаде Анадолската агенция. Това са съобщили от палестинското здравно министерство. Стотици протестиращи са се събрали на пореден протест и са палили гуми и хвърляли камъни по войниците. Демонстрацията се е провела по границата с Газа. Най-малко 191 палестинци са убити от началото на протестите в Газа, започнали на 30 март.Протестиращите настояват за завръщане на палестинците, изгонени от основаването на Израел през 1948 г. и облекчаване на икономическа блокада.", "date": "2018.10.01", "title": "Поредни сблъсъци и жертви в Газа "}
{"url": "https://news.bg/bulgaria/plamen-georgiev-prokuraturata-obvinyava-do-dni-magistrat-za-koruptsiya.html", "text": "До края на тази седмица се очаква прокуратурата да повдигне обвинение на магистрат за корупция. Това заяви шефът на антикорупционната комисия КОНПИ Пламен Георгиев, цитиран от \"24 часа\".За момента обаче не се дават повече подробности около това лице. Това ще е първата подобна съвместна акция срещу магистрат. Размерът на корупцията, за която се подозира магистратът, е в пъти по-малък от случая на кметицата на \"Младост\" Десислава Иванчева, разкриват източници на изданието.От прокуратурата отказаха да коментират изявлението на Пламен Георгиев.", "date": "2018.10.01", "title": "Пламен Георгиев: Прокуратурата обвинява до дни магистрат за корупция "}
