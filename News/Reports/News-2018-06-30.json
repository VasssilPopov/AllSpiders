{"url": "https://news.bg/world/hilyadi-na-protest-sled-iznasilvane-na-dete-v-indiya.html", "text": "Хиляди се събраха на бдения и протести след изнасилването на дете в Централна Индия, предаде АП.7-годишно момиче е било отвлечено от училище и насилено от група мъже, които се опитали и да го убият. Детето е било прието за лечение в болница. По случая са арестувани двама мъже. Градът, в който е извършено престъплението, се намира на около 700 км югозападно от Ню Делхи. Нивото на тези престъпления в страната остава високо, въпреки по-строгите закони, които властите въведоха през последните години. За изнасилване на лице под 12-годишна възраст се полага смъртна присъда, а на пълнолетно лице - до 20 години затвор. Почти всяка седмица обаче има сигнали за насилия.  ", "date": "2018.06.30", "title": "Хиляди на протест след изнасилване на дете в Индия "}
{"url": "https://news.bg/world/prezidentat-na-afganistan-prekrati-primirieto-s-talibanite.html", "text": "Президентът на Афганистан Ашраф Гани обяви официално прекратяване на примирието с талибаните, но призова екстремистите да участват на мирни преговори в пълен формат, информира \"Ройтерс\".Преди близо месец за първи път от 2001 г. талибаните в Афганистан се съгласиха на безпрецедентно примирие заради Рамазана.\"Сега решението е на талибаните, дали искат да продължават да убиват, или да участват в мирния процес\", каза Гани на пресконференция в Кабул. Той многократно призова за всеобхватни преговори за мир.Гани издаде заповед правителствените войски да прекратят офанзивните операции за десет дни след примирието на 15-17 юни. По време на примирието по улиците на Кабул и други градове в Афганистан невъоръжени талибани се разхождаха край войници, полицаи и цивилни жители.Днешното съобщение означава, че армията на Афганистан, която зае предимно отбранителна позиция от Рамазана, може да възобнови нормалните операции срещи талибаните, както и срещу джихадистите от ДАЕШ (\"Ислямска държава\"), въпреки че примирието не ги обхващаше.", "date": "2018.06.30", "title": "Президентът на Афганистан прекрати примирието с талибаните"}
{"url": "https://news.bg/crime/karakachanov-polititsite-da-sprat-da-kupuvat-glasove-ot-getata.html", "text": "Политиците да не купуват гласове от гетата, иска вицепремиерът и министър на отбраната Красимир Каракачанов. Той смята, че така създавали усещане за безнаказаност у циганите, предаде \"\".Трябва да се даде кураж на полицаите да си вършат работата смята вицепремиерът. \"Ако ние не ги убедим, че те трябва да използват закона по най-твърдия начин, дори с използване на сила, и че няма да бъдат наказвани за това като престъпници, няма да има ефект\", отсече той и добави, че не може \"разбеснели се цигани да хвърлят пейки и да замерят полицаите и за това да няма последици\".Припомняме, на 23 юни вечерта полицаи отиват, за да направят забележка за шума в ромския квартал в Ботевград.  На видеозапис се вижда как срещу служителите на реда хвърчат камъни. По-късно вицепремиерът по сигурността  пост в социалната мрежа Фейсбук, в подкрепа на полицаите и припомни думите на съпругата на вицепремиера Томислав Дончев за моркова и тоягата по адрес на ромските права в страната.Тя от своя страна отново в социалната мрежа предложи Българският хелзингски комитет да излезе с \"остра\" декларация в защита на правата на полицаите от Ботевград и да осъди посегателствата върху тях като представители на българския етнос.БСП не са били подготвени добре за , отсече вицепремиерът. \"Част от опозицията нямаше мотиви, а другата част, като \", посочи Каракачанов и призна, че проблеми със сигурността има. Празни приказки от НС не помагат за решението им, категоричен е той.Българското председателство на Съвета на ЕС представи добре страната ни в Европа. Трябва да внимаваме и да работим активно, за да можем да осребрим тези червени точки в полза на българите, заяви вицепремиерът.Председателството ни донесе ползи и за отбраната на страната, посочи Каракачанов. По думите му по време на европредседателството ни се е провела сериозна програма от събития и е приет регламент необходим за индустриалното сътрудничество в областта на отбранителната индустрия.Проблемът с мигрантите може да се реши само, ако държавите в ЕС има обща политика, използвайки включително и флотата си, за да спрат нелегалните потоци от мигранти, посочи министърът на отбраната. Според него трябва мигрантите да бъдат връщани, откъдето са пристигнали.", "date": "2018.06.30", "title": "Каракачанов: Политиците да спрат да купуват гласове от гетата"}
{"url": "https://news.bg/disasters/navodneniya-i-evakuatsii-v-sarbiya.html", "text": "Пороен дъжд и тежи метеорологична обстановка доведоха до наводнения и евакуация на територията на почти цяла Сърбия. Това съобщава Македонската информационна агенция (МИА).В Сърбия от вечерта на 29 юни има проблеми с наводнени улица, частни имоти. Трафикът е затруднен.Голяма буря удари град Суботица. Там са наводнени улици, един човек е ранен.В град Стеотреац електрозахранването е прекъснато От там са евакуирани общо 30 души.Спасителните екипи са разположени в засегнатите райони.Припомняме, през изминалата седмица усложнено бе положението както в България така и в Гърция. Северна Гърция пострада от наводнения, много хора бяха блокирани, сред които и българи. в България бе обявено бедствено положение за никой области. Коритата на реките в засегнатите райони преливаха.", "date": "2018.06.30", "title": "Наводнения и евакуации в Сърбия"}
{"url": "https://news.bg/politics/evroizborite-2019-g-shte-pokazhat-patya-na-balgariya-spored-tsvetanov.html", "text": "Европейските избори ще бъдат разковничето за стабилността на България. Това заяви заместник-председателят на ГЕРБ и председател на ПГ на партията Цветан Цветанов в Боровец пред младежи от партията.Той изнесе лекция на тема \"Развитието на България в глобалните политически рамки\".По думите на Цветанов предстоящите през 2019 г. избори за Европейски парламент ще дадат ясен знак дали в бъдеще България ще се стреми към силно присъствие в евроатлантическото семейство или не.\"Българското председателство приключи, но то успя да вкара България в центъра на Европа. Оценките за представянето ни бяха изключително високи\", посочи Цветанов. Очертаването на ясна европейска перспектива пред Западните Балкани било най-големият успех за председателството ни.\"След 15 години Западните Балкани отново са в дневния ред на Европа\", акцентира Цветанов. \"Правителството докара до успешен край председателството без да получи подкрепата на БСП. Станахме свидетели на  както в началото, така и в края на европредседателството\", обясни Цветанов и добави, че БСП не са имали готовност да водят дебат за проблемите в сектор \"Сигурност\".\"Те вдигат шум, защото нямат какво друго да предложат в интерес на гражданите\", отсече Цветанов.\"Казвайте колко добре пазим границите си, подчертавайте, че България ще получи 8% повече за кохезия, кажете как гласът ни се чува в Европа. Хората ще получават това, което искат, само ако законодателната, изпълнителната и местната власт работят заедно\", призова а популяризиране на успехите Цветан Цветанов.", "date": "2018.06.30", "title": "Евроизборите 2019 г. ще покажат пътя на България според Цветанов"}
{"url": "https://news.bg/politics/dbg-styaga-reditsite-za-mestnite-izbori.html", "text": "\"Движение България на гражданите\" се готви за местни избори, на които да свалят популисткото правителство на ГЕРБ. Това заяви Найден Зеленогорски, заместник-председателят на ДБГ, преди началото на дискусия, посветена на проблемите в столицата и мерките за тяхното решение.Зеленогорски изтъкна, че с днешната дискусия ще се отбележи шестият рожден ден на партията. С тази голяма софийска пресконференция даваме старт за местни избори през есента на следващата година, когато се очаква да има избори за кмет на София, районни и общински съветници.Зам.-председателят на ДБГ очерта проблемите на столицата с транспорта за \"Витоша\", липсата на канализация и газоснабдяване, замърсения въздух, чистотата на водата и други. Отделно София има над 650 милиона лева дълг, който е половината от дълга на всички общини в България, отбеляза Зеленогорски.Той акцентира, че София е планирана за 60-70 000 хиляден град, а в момента има над 1 700 000 души. \"Трябва да се направи максималното, за да отговаря инфраструктурата на необходимото\", отбеляза зам.-лидерът на ДБГСпоред Зеленогорски решенията, които трябва да се вземат за да се преборят проблемите на столицата, са свързани с повече демокрация и чуваемост. Така да се въвлече гражданското общество в разрешаването на проблема, иска той.На въпрос на news.bg очаква ли се с дискусията политическа подкрепа, Зеленогорски отбеляза, че ДБГ иска да види първо кои са техните изявени хора, които познават проблеми на столицата, кандидатите за общински съветници и дали има изявен кандидат за кмет. \"Когато кметът в София бъде сменен, ще настъпи и голямата промяна за столицата\", изтъкна той и добави, че монополът ГЕРБ трябва да бъде премахнат.Зеленогорски оцени управлението на сегашното правителство като популистко и национал-популистко.", "date": "2018.06.30", "title": "ДБГ стяга редиците за местните избори"}
{"url": "https://news.bg/world/siriyskata-opozitsiya-pregovarya-s-rusiya.html", "text": "Сирийската опозиция преговаря с Русия в Дераа, съобщи Fox News. За момента обаче разговорите са без успех. От страна на бунтовниците не приемат руските условия за примирие. Те не са съгласни да сложат оръжие и да се предадат. Припомняме, че територии от южната провинция Дераа са под контрола на опозицията. По-рано през тази година обаче при офанзива на правителствените сили част от тях им бяха отнети. Двете срещи, в петък и събота, са се провели на границата между Дераа и съседната провинция Суейда. Дераа се намира близо до границата с Йордания, която прие още преди години милиони сирийски бежанци. Само от споменатата провинция са избягали 50 000 души. В близост се намират и спорните Голански възвишения, които са предмет на дългогодишен спор между Сирия и Израел. По данни на базираната в Лондон Сирийска Обсерватория за човешки права, при последните въздушни удари над Дераа са загинали стотици цивилни. ", "date": "2018.06.30", "title": "Сирийската опозиция преговаря с Русия "}
{"url": "https://news.bg/crime/gradski-avtobus-blasna-zhena-v-plovdiv.html", "text": "Автобус от градския транспорт в Пловдив блъсна възрастна жена, съобщи bTV. Жената е починала.Инцидентът е станал в пловдивския квартал \"Тракия\". Жената е пресичала пътното платно, а шофьорът на градския автобус не е успял да я види.По първоначални данни жената е пресичала неправилно на нерегламентирано за това място.Към момента районът на катастрофата е отцепен.На място са изпратени екипи на полицията и на криминалистична лаборатория.", "date": "2018.06.30", "title": "Градски автобус блъсна жена в Пловдив"}
{"url": "https://news.bg/crime/mazh-s-obvinenie-v-opit-za-ubiystvo-sled-strelbata-vav-veliko-tarnovo.html", "text": "Обвинение в опит за убийство бе повдигнато на 36-годишен мъж за стрелба от преди дни във Велико Търново, предаде \"24 Часа\".Той е задържан за 72 часа по случая. Стана ясно, че е криминално проявен и осъждан. Припомняме, че 59-годишен мъж бе открит вчера в безпомощно състояние. Първоначалната информация била, че е получил инфаркт, но при прегледа станало ясно, че е прострелян в главата.Мъжът е в тежко състояние в болницата. Според данните, зад нападението стои стара вражда между двамата. Задържаният обвинил простреляния за кражба. ", "date": "2018.06.30", "title": "Мъж с обвинение в опит за убийство след стрелбата във Велико Търново "}
{"url": "https://news.bg/politics/delchev-bsp-kloning-na-gerb-v-stolitsata.html", "text": "Ако БСП спечелят местните избори догодина и завладеят столицата, няма да се промени нищо съществено в града, защото те са клонинг на ГЕРБ. БСП не са истинска опозиция. Това каза Димитър Делчев, председател на ПП \"Движение България на гражданите\" на дискусия, посветена на проблемите на столицата и мерките за тяхното решение.Шефът на ДБГ изтъкна, че с днешната дискусия цели да се съчетае полезното с приятното, а именно подготовката на партията за местните избори през 2019 г. По думите му, който успее да спечели София, ще спечели и България. От ДБГ настояват и за истинска и реална промяна в страната.Делчев припомни, че подготовката за местните избори в страната вече е започнала, с което по думите му сериозно се мисли и се работи за разрешаването на проблемите в България. \"ДБГ ще направи всичко възможно да не позволи налагането на феодален модел на управление в местната власт, защото проблемите се увеличават\", заяви Делчев.Той очерта проблемите на столицата с редица квартали, които стоят без канализация, с мръсен въздух и презастрояване, което води част от кварталите в София да са една бетонена гора. Делчев изрази съжаление, че всичко е резултат от липсата на дългосрочна политика в държавата и дългосрочна визия за столицата.Делчев разкритикува управлението на ГЕРБ изтъквайки, че то е едно непрозрачно управление, изпълнено с корупция. \"Ако ГЕРБ отново спечелят местните избори, няма как да очакваме нещо ново от това правителство\", категоричен бе той.Според него решенията, които трябва да се вземат за проблемите в столицата са, че в София трябва да се въведе истински и интегриран градски транспорт, да се подменят източниците на енергия с екологично чисти, да се почистят тротоарите и улиците от автомобили, които отдавна не са в движение.Делчев призова да се въведе електронна платформа, с която да се покаже как всъщност се харчат парите на столичани. Той изрази надежда, че един ден София може да е първият град, който да възлага обществени поръчки чрез електронна платформа. \"ДБГ би могъло да се справи с проблемите и да постигне една трайна промяна в столицата, като обедини сили с други демократични хора, които искат промяна. Една от най-важните задачи, които стоят пред нас, е да се промени герберския модел на управление, който да бъде заменен с демократичен\", предложи Делчев.Подходът на ДБГ трябва да се основава на принципа на децентрализация, с която да се разработят различни критерий за кандидатите за общински съветници. Много е важно и по какъв начин ще се подреди листата на ДБГ.\"Спускането на кандидати отгоре, не води до добър резултат. Когато те не са излъчени от структурите, показва, че води до лоши последствия\", посочи Делчев и добави, че когато човек се готви за местни избори, той се готви за национални избори.", "date": "2018.06.30", "title": "Делчев: БСП клонинг на ГЕРБ в столицата"}
{"url": "https://news.bg/society/amalipe-se-obyavi-sreshtu-diskriminatsiyata-v-uchilishte.html", "text": "Център за междуетнически диалог и толерантност \"Амалипе\" се обяви срещу сегрегацията в училище. Това направиха нейни представители в изявление, което бе публикувано в сайта и изпратено до медиите. Повод за него стана случай от Благоевград. Припомняме, че учебното заведение обяви, че отказва да приема роми. Публикация в социалната мрежа Фейсбук на официалната страница Девето основно училище гласи, че деца от ромски произход не могат да бъдат записани в първи клас в училището.Директорката на учебното заведение обясни, че е написала това лично, за да избегне вторична сегрегация.В профила на училището е публикувана и снимка, чийто текст гласи, че ще се приемат деца само от квартала, в който се намра учебното заведение.Според \"Амалипе\", без да го заявяват така открито, десетки директори на училища в цялата страна следват същата \"политика\". В резултат, пишат от центъра, в големите и по-малките градове се оформят \"елитни\" училища, посещавани само от деца от българския етнос, а над сто училища в същите населени места вече са вторично-сегрегирани: макар училищата да се намират в български квартали, в тях се обучават преди всичко или само ромски деца, а живеещите до тези училища български деца са записани в \"елитните\" училища без ученици от етническите малцинства. В допълнение, в ромските махали на областните центрове и по-малките градове, функционират и над 60 първично-сегрегирани \"цигански\" училища.От организацията настояват за:1. Незабавно уволнение на директора на Девето основно училище \"Пейо Яворов\" - Благоевград;2. Целенасочена проверка от Регионалните управления по образованието на училищната мрежа в населените места с вторично-сегрегирани училища относно наличието на прикрити практики за отказ на училищни директори да записват ромски деца в поверените им училища: тези проверки трябва да са особено интензивни в градовете, в които протича процес на целенасочена или спонтанна десегрегация, като Габрово, Самоков, Дупница, Сливен, Пловдив, Шумен, Варна и др.;3. Целенасочена проверка от екип независими експерти към Министерство на образованието и науката на изпълнението на чл. 99, ал. 4 и 6, както и на чл. 62, ал. 4 от Закона за предучилищното и училищното образование, които забраняват формирането на паралелки / групи с ученици / деца от един етнос в училища и детски градини, в които се обучават деца от различни етноси: въпреки че законът, забраняващ формирането на сегрегирани паралелки и групи в етнически смесените училища е в сила от 1 август 2016 г., тази порочна практика продължава;4. Политически действия от страна на Министерството на образованието и науката за превенция на образователната сегрегация и за преодоляване на съществуващата сегрегация: вкл. иницииране на предложение за законодателни промени. ", "date": "2018.06.30", "title": "\"Амалипе\" се обяви срещу дискриминацията в училище "}
{"url": "https://news.bg/politics/borisov-e-evropeets-no-balgariya-mu-e-po-mila.html", "text": "\"Аз съм европеец, но България ми е по-мила. Ние сме били винаги най-солидарни\". Това заяви министър-председателят Бойко Борисов в коментар на новината, че Ангела Меркел се е споразумяла с 14 държави за връщане на мигранти, опитващи се да влязат в Германия.\"Аз солидарността я разбирам по друг начин - всеки да си носи отговорността за границата. Говоря за външните държави\", посочи премиерът.Правителството взе незабавни мерки, когато мигрантската вълна в България започна, изтъкна премиерът.\"Изградихме преградно съоръжение, инвестирахме в полиция, жандармерия, променихме закона и дадохме възможност армията да участва в охраната\", обясни Борисов и акцентира върху споразумението с Турция и неговата важност за сигурността.Министър-председателят определи Срещата на лидерите във Варна през март като ключова за неговото продължаване.\"Нашите усилия и работещото споразумение гарантираха външните граници на ЕС. Това е солидарност\", похвали се Борисов.Мерките предложени от България срещу нелегалната миграция да заработят едновременно, поиска премиерът и обясни, че има предвид осигуряването на външните граници на ЕС с финансова помощ, с хора и техника, да се преговаря с държави извън ЕС за изграждане на платформи - т. нар. хот-спотове и да се работи за нови споразумения с трети страни.Едновременно трябва да действат и трите мерки. Те трябва да влязат незабавно\", отсече премиерът.България няма да приеме мигранти, вече намиращи се в Европа. \"Позицията ни е еднакво коректна към всички\", подчерта Борисов.", "date": "2018.06.30", "title": "Борисов е европеец, но България му е по-мила"}
{"url": "https://news.bg/energy/chez-otchita-izvanredno-elektromerite.html", "text": "\"ЧЕЗ-България\" започва извънредно отчитане на електромерите на клиентите. Това се казва в съобщение, публикувано в сайта на компанията.Графикът на извънредния отчет също е публикуван на сайта на дружеството.Причината са новите цени на тока, които ще бъдат обявени утре, неделя.  Очаква се скок на тока с 2%, а на парното - със 7 процента. Припомняме, че в края на юни стана ясно, че 10.81% ще е увеличението, което КЕВР определи за цената на природния газ на \"Булгаргаз\". От . Шефът на държавната комисия Иван Иванов увери пред медиите, че комисията използва всеки един механизъм, с който да защити обществения интерес и интересите на бизнеса.Поради физическата невъзможност всички електромери да бъдат отчетени в един и същи ден, месечните сметки на клиентите ще бъдат преизчислени към датата на въвеждане на новите цени.Фактурите през месец юли ще съдържат информация за консумираната електроенергия за два отчетни периода - по стари и по нови цени.В неделя енергийният регулатор ще обяви новите цени на тока и парното. Очаква се поскъпването и на парното и топлата вода да е с около 7 процента, а на тока - с около 2 на сто.", "date": "2018.06.30", "title": "ЧЕЗ отчита извънредно електромерите "}
{"url": "https://news.bg/world/zhertvi-i-raneni-pri-eksploziya-v-gaza.html", "text": "Най-малко двама души са загинали, а петима други са били ранени при експлозия в Газа, предаде РИА \"Новости\".Това са съобщили в кратко изявлениое от здравното министерство. В него не се уточнява причината за взрива. Расте обаче напрежението в размирните територии. Вчера при сблъсъци между демонстранти и полиция загинаха най-малко двама души. Районът в ивицата Газа стана през последните месеци сцена на палестински протести. При тях бяха убити над 130 палестинци.", "date": "2018.06.30", "title": "Жертви и ранени при експлозия в Газа "}
{"url": "https://news.bg/world/protesti-v-50-amerikanski-shtati-sreshtu-imigratsionnata-politika-na-tramp.html", "text": "Протести се провеждат днес в 50 американски щати срещу имиграционната политика на президента Доналд Тръмп, съобщиха световните информационни агенции. Хиляди несъгласни с властите участват в тях. Часове по-рано бе съобщено, че големи групши от хора се събират, за да участват в проявите. Издигнали са били лозунги на английски и испански като \"На мен ми пука\", \"Къде са децата?\" и други. Припомняме, че демонстрациите са очаквани и се провеждат за пореден ден. Вчера актрисата Сюзън Сарандън съобщи, че е била една от почти 600 жени, които са били задържани на протест в подкрепа на мигрантите в сградата на Сената в САЩ, информира Би Би Си.Сарандън обяви за ареста в \"Туитър\".Полицията във Вашингтон разкри, че 575 души са задържани за незаконна демонстрация в четвъртък.Тръмп бе подложен на яростен натиск заради политиката си на \"нулева толератност\" и разделянето на мигрантски семейства. Той бе принуден да направи някои отстъпки, но настоя, че няма да бъдат допускани нелегални мигранти в страната. ", "date": "2018.06.30", "title": "Протести в 50 американски щати срещу имиграционната политика на Тръмп "}
{"url": "https://news.bg/crime/pozhar-v-stolichniya-kv-nadezhda-rani-vazrasten-mazh.html", "text": "Възрастен мъж е пострадал при пожар в столичния квартал \"Надежда\".Огънят е избухнал в къщата, в която той живее.Най-вероятно неправилно боравене с електроуред е довело до инцидента.Пожарникарите са успели да изведат възрастния мъж, който живеел в къщата. ", "date": "2018.06.30", "title": "Пожар в столичния кв. \"Надежда\" рани възрастен мъж "}
{"url": "https://news.bg/world/poslanikat-na-sasht-v-estoniya-hvarli-ostavka-zaradi-napadkite-na-tramp-kam-sayuznitsite.html", "text": "Посланикът на САЩ в Естония подава оставка заради спорни коментари на президента Доналд Тръмп относно съюзниците на американците в Европа, информира \"Политико\".Дипломатът Джеймс Мелвил ще се пенсионира в края на юли след серия скандални коментари на Тръмп по адрес на ЕС.Мелвил е посланик на САЩ в балтийската държава от 2015 г.По-рано днес посланикът на САЩ в Естония Джим Мелвил обяви намерението си да се пенсионира от 29 юли след 33 г. държавна служба, потвърди говорител на Държавния департамент.Списание \"Форин полиси\" пише, че преждевременното пенсиониране е свързано с коментари на Тръмп по адрес на съюзниците в Европа.Мелвил написал във \"Фейсбук\", че е време да напусне, след като Тръмп нападна ЕС, че се възползва от САЩ и че \"НАТО е толкова лошо, колкото и НАФТА\".Джеймс Мелвил е третият посланик на САЩ, който се пенсионира преждевременно през последната година.", "date": "2018.06.30", "title": "Посланикът на САЩ в Естония хвърли оставка заради нападките на Тръмп към съюзниците"}
{"url": "https://news.bg/crime/v-etropole-otmeniha-bedstvenoto-polozhenie.html", "text": "Дни след тежката метеорологична обстановка, бедственото положение в Етрополе беше отменено, предаде Нова. Нивото на река Малък Искър постепенно се нормализира.Жителите на Етрополе тепърва започват да се справят с последствията от силните дъждове. Предстои да се прави опис на щетите и в последствие засегнатите могат да кандидатстват за помощ от Комисията за възстановяване след бедствия и аварии.Все още в страната има валежи и на много места обстановката остава усложнена.Припомняме най-засегнати бяха районите Смолян, Чепеларе, Катуница.В целия Дунавски басейн се очаква повишение на нивото на реките. Хората да бъда много внимателни към притоците на Искър, Вит, Осъм, Янтра, Русенски лом и реките в Добруджа, призовават хидролози.", "date": "2018.06.30", "title": "В Етрополе отмениха бедственото положение"}
{"url": "https://news.bg/world/merkel-osigurila-sporazumeniya-s-14-darzhavi-za-barzo-vrashtane-na-migranti.html", "text": "Канцлерът на Германия Ангела Меркел е осигурила споразумения с 14 държави за бързо връщане на мигранти, които се опитват да се установят в европейската държава.Това става ясно от документ, разгледан от ДПА.Меркел разкрива за споразуменията в писмо от 8 страници до лидерите на останалите две партии в германската коалиция.Бежанците в Германия, които са регистрирани в други страни членки, трябва да бъдат отведени в по-големи центрове за прием, пише лидерът на германската държава.В същото време правителствата на Гърция и Испания съобщиха, че са сключили тристранно споразумение с Германия за мигрантите. Споразумението за \"реципрочно сътрудничество\" е допълнение към постигнатата на срещата на върха на ЕС договореност за обща европейска политика за миграцията, информира \"Политико\".В писмено съобщение испанското правителство отбелязва, че Германия ще върне бежанци в Испания и ще покрие разходите.Меркел е поискала споразумение с Испания и Гърция по време на разговори с испанския премиер Педро Санчес и гръцкия министър-председател Алексис Ципрас в кулоарите на срещата на върха на ЕС.В замяна Германия ще позволи обединение на разделени имигрантски семейства - 2 900 души, които в момента живеят в Гърция, според \"Катимерини\".Ципрас заяви, че е уверен, че Гърция ще успее да се справи с потока от бежанци, тъй като само около 100-150 души на месец се насочват към Германия.Вътрешният министър на Германия даде ултиматум на Меркел до края на тази седмица да спре мигрантския поток или ще бъде изправена пред разпадане на коалицията.", "date": "2018.06.30", "title": "Меркел осигурила споразумения с 14 държави за бързо връщане на мигранти"}
{"url": "https://news.bg/world/prolivni-dazhdove-navodniha-i-rumaniya.html", "text": "Проливните дъждове и наводненията удариха и Румъния, съобщават местни медии. Обявен е червен код за опасност. За момента бедства източната част, но се следят реките в цялата страна. Много хора са били евакуирани. Припомняме, че от седмица бедстват страните на Балканите. За подобни проблеми се съобщава и в Сърбия днес. В Гърция бе обявено бедствено положение. В турдкия град Истанбул се изля проливен дъжд преди дни. В България също бе обявено бедствено положение за някои области и вече има жертви на лошото време. ", "date": "2018.06.30", "title": "Проливни дъждове наводниха и Румъния "}
{"url": "https://news.bg/world/dzhuliani-skochi-na-evropa-zaradi-iranskata-sdelka.html", "text": "Срещу позицията на Европа по иранската ядрена сделка се обяви бившият кмет на Ню Йорк Рудолф Джулиани, който е част от юридическия екип на американския президент, предаде АП.Той заяви, че не разбира защо лидери на демократични държави подкрепят диктаторски режими и искат те да притежават ядрени оръжия. Джулиани направи изявлението на годишно събиране на ирански политически имигранти. Както е известно, за разлика от предшественика си Барак Обама, настоящият президент Доналд Тръмп още от самото начало се обяви срещу споразумението. САЩ излязоха от него. Това отново обтегна отношенията между двете държави. Икономическият натиск на САЩ над Иран цели да настрои иранските граждани срещу правителството им.Това предупреди върховният лидер на Ислямската република Али Хаменеи. Вашингтон се закани да върне санкциите срещу Техеран, след като напусна ядрената сделка. САЩ дори призовават света да спре да внася ирански петрол.", "date": "2018.06.30", "title": "Джулиани \"скочи\" на Европа заради иранската сделка "}
{"url": "https://news.bg/world/sasht-se-opitvat-da-svalyat-pravitelstvoto-na-iran-predupredi-hamenei.html", "text": "Икономическият натиск на САЩ над Иран цели да настрои иранските граждани срещу правителството им.Това предупреди върховният лидер на Ислямската република Али Хаменеи, цитиран от \"Ройтерс\".Вашингтон се закани да върне санкциите срещу Техеран, след като напусна ядрената сделка. САЩ дори призовават света да спре да внася ирански петрол.\"\", подчерта Хаменеи, имайки предвид Доналд Тръмп.", "date": "2018.06.30", "title": "САЩ се опитват да свалят правителството на Иран, предупреди Хаменеи"}
{"url": "https://news.bg/weather/zhalt-kod-za-vyatar-v-zapadna-balgariya.html", "text": "Атмосферното налягане ще бъде по-ниско от средното за юни, но ще започне да се повишава.Днес ще има и разкъсвания на облачността, но ще има и превалявания, временно интензивни, а на места след обяд и вечерта, главно в източната половина на страната ще се развият и гръмотевични бури. На отделни места в Предбалкана, Североизточна България и в планинските райони отново ще има значителни валежи.Това съобщават от НИМХ към БАН.По-късно след обяд от запад облачността ще започне да намалява. През деня вятърът от запад-северозапад ще се усили - ще бъде предимно умерен, в западната част на Дунавската равнина и в Горнотракийската низина и временно силен. Температурите слабо ще се повишат и максималните ще бъдат между 23° и 28°, в София около 22°.Над планините облачността ще е по-често значителна, след обяд купесто-дъждовна. Ще има валежи и гръмотевици. Ще духа умерен и силен северозападен вятър. Максималната температура на височина 1200 метра ще е около 17°, на 2000 метра - около 10°.Над Черноморието около и след обяд ще има краткотрайни валежи и гръмотевици. Преди обяд ще има временни намаления на облачността до предимно слънчево. Ще духа умерен западен вятър. Максимални температури по крайбрежието 24-25°, близки до температурата на морската вода. Вълнението на морето ще бъде 1-2 бала.", "date": "2018.06.30", "title": "Жълт код за вятър в Западна България"}
{"url": "https://news.bg/world/tramp-mozhe-da-priznae-krim-za-ruska-teritoriya.html", "text": "Президентът на САЩ Доналд Тръмп не изключва вероятността да признае анексирането на Крим от Русия, информира \"Блумбърг\".Той заяви пред журналисти, че подобен ход ще бъде обсъден на срещата с руския лидер Владимир Путин през следващия месец.Припомняме, преди няколко дни Белият дом и Кремъл потвърдиха, че Путин и Тръмп ще проведат първа официална среща на върха в Хелзинки на 16 юли.\"Ще видим\", каза Тръмп пред журналисти на борда на президентския самолет Air Force One, след като беше запитан дали САЩ ще признаят Крим за територия на Русия.Крим ще бъде една от темите на разговорите с Путин, обяви американският лидер.\"Ще разговаряме за всичко. Ще говорим за Украйна, ще разговаряме за Сирия, ще разговаряме за изборите и ние не искаме намеса в изборите\", поясни той.По време на срещата на Г-7 в Квебек по-рано този месец президентът на САЩ спомена, че Русия сериозно е инвестирала в Крим след анексирането.\"Те изхарчиха огромни средства\", изтъкна той на 9 юни, но отказа да критикува Русия за анексирането на украинската територия. Държавният глава дори призова Русия да се върне в Г-8 -  форумът беше сведен до Г-7 след анексирането на Крим през 2014 г.Доналд Тръмп обвинява бившия президент Барак Обама за Крим.\"Президентът Обама позволи това да се случи, което е много злополучно. Беше по време на мандата на Обама\", заяви Тръмп.", "date": "2018.06.30", "title": "Тръмп може да признае Крим за руска територия"}
{"url": "https://news.bg/world/rusiya-mozhe-da-napusne-ozho-obyavi-lavrov.html", "text": "Министърът на външните работи на Русия Сергей Лавров предупреди, че Москва може да напусне Организацията за забрана на химическите оръжия (ОЗХО), след като повечето страни членки дадоха правомощия на агенцията да посочва виновниците за химически атаки, информира АП.В интервю за британския Канал 4 Лавров разкритикува проведеното тази седмица гласуване, което дава правомощия на ОЗХО да хвърля вината върху държави и организации за използването на химически оръжия.Русия и други 23 държави гласуваха против инициативата на Великобритания.Лавров заяви, че \"ако това не бъде поправено, вярвам, че дните на ОЗХО са преброени, най-малко няма да бъде универсална организация\".Преди дни Москва намекна, че може да напусне организацията.", "date": "2018.06.30", "title": "Русия може да напусне ОЗХО, обяви Лавров"}
{"url": "https://news.bg/world/prezidentat-na-sasht-obyavyava-nominatsiyata-za-sadiya-ot-varhovniya-sad-na-9-yuli.html", "text": "Президентът на САЩ Доналд Тръмп намали списъка с потенциалните кандидати за съдия от Върховния съд до пет имена, включително две жени. Той ще обяви номинацията на 9 юли, информира \"Блумбърг\".Американският лидер съобщи, че може да интервюира един или двама кандидати през тази седмица в курорта си в Бедминстър, Ню Джърси.Припомняме, съдия Антъни Кенеди обяви, че се пенсионира от края на юни.Източник, запознат с процеса, коментира, че служителите в Белия дом предимно са се насочили към петима съдии от федералния апелативен съд - съдия Брет Каванау, съдия Ейми Барет, съдия Томас Хардиман, съдия Реймънд Кетлидж и съдия Амул Тапар.\"Всички ми харесват, но аз ги сведох до петима\", каза Тръмп пред журналисти на президентския самолет Air Force One.На въпрос за съдия Барет, той я нарече \"изключителна жена\".Тръмп съобщи, че може да разгледа най-много седем кандидатури.Според източника решението на Тръмп да обяви номинацията на 9 юли е оптимистично, но ФБР все още извършва проверка на миналото на кандидатите.", "date": "2018.06.30", "title": "Президентът на САЩ обявява номинацията за съдия от Върховния съд на 9 юли"}
{"url": "https://news.bg/bulgaria/31-ot-vsichki-zhilishta-u-nas-sa-neobitaemi.html", "text": "31% от всички жилища в страната са необитаеми. Правителството търси начин за повишаване на тяхната използваемост, съобщава Министерството на регионалното развитие и благоустройството (МРРБ).Броят на необитаемите жилища в България расте. Те са 1 220 416 или над 31% от всички жилища в страната. В същото време все повече хора нямат шанс да се сдобият със собствен жилищен имот или имат нужда от подкрепа, за да вземат под наем. Затова една от основните задачи при управление на жилищния фонд в България е да се намери начин броят на необитаемите жилища да бъде намален и да се повиши тяхната използваемост.Това е една от целите, заложени в Националната жилищна стратегия, която е качена на В нея се посочва, че жилищното строителство непрекъснато расте. В периода до 2020 г. ще бъде надминат строителният бум от 2007-2009 г. с изграждане на около 20 хил. жилища на година. Тези прогнози са направени на база очаквания икономически растеж в страната и нарастващия инвестиционен интерес, който се изразява в търсене на терени и големия брой издадени строителни разрешения. Броят на жилищата надхвърля броя на домакинствата, а жилищното потребление е сравнимо с това в ЕС (550 жилища/1000 обитатели). Но проблемът е, че финансовата достъпност до жилище се влошава. Отношението цена/доход нараства. През 2015 г., по данни на НСИ, цената на жилищата надхвърля над 6,6 пъти доходите. За сравнение през 2013 г. това съотношение е 6,3 или се увеличава делът на хората, нуждаещи се от подкрепа за придобиване или наемане на жилище.Друг идентифициран в стратегията проблем е, че общественият жилищен фонд е сведен до символичен дял от 2,4%. Той трудно се управлява поради разпръснатостта му сред частни жилища в етажна собственост, а общините разполагат с ограничени ресурси за неговото поддържане.Изводът е, че е необходимо да се намерят механизми за адаптиране на съществуващия жилищен фонд и рационалното му използване. Една от идеите е да се реализират изменения в сферата на данъчното облагане, като се предвидят стимули за предоставяне на необитавано жилище за социални цели. Целта на общественото обсъждане на Стратегията е именно да се съберат идеи и да се изработи най-добрият механизъм, който да е в полза на всички заинтересовани страни.В Стратегията се посочва още, че над 91% от фонда е с надеждна конструкция - масивна стоманобетонна, панелна или масивна. Повече от три четвърти от апартаментите в страната обаче са в сгради, които са на възраст над 30 години. Липсата на поддръжка на тези сгради води до бързото влошаване на състоянието им, затова съществува остра потребност от масово обновяване на съществуващия жилищен фонд и повишаване на неговата използваемост, се посочва в Стратегията.Друг извод в нея е, че делът на собствениците на жилища, които се затрудняват да издържат собствеността си в сегашните пазарни условия, се увеличава. Но поради факта, че много хора са затруднени да отделят средства за поддържане на жилищата си, се предлага възможността те да ползват нисколихвени кредити или други финансови инструменти, които да се комбинират с безвъзмездна помощ. Размерът на помощта ще зависи и от мерките, които се финансират.Предлага се подкрепата за подобряване на конструктивна устойчивост и енергийната ефективност да се реализира единствено в случай, че обновяването не ангажира повече от 50% от стойността при ново строителство. В масовия случай, обновяване чрез изпълнение на всички предписания на техническия паспорт би покрило по-малко от 30% от стойността на ново строителство.За да се провежда активна и системна жилищна политика, е необходимо ясно да се определят отговорностите на централно и местно ниво. На централно ниво е необходим орган, администриращ цялостна система за жилищно субсидиране и провеждащ на практика националната жилищна политика. На местно ниво е необходим капацитет за създаване и изпълнение на общинските жилищни програми. Това не освобождава държавата от отговорности към социалното жилище и обновяването на съществуващия фонд, с които ще се изпълнят поетите ангажименти към Новия дневен ред за градовете на ЕС и Дневен ред 2030 за устойчиво развитие.", "date": "2018.06.30", "title": "31% от всички жилища у нас са необитаеми"}
{"url": "https://news.bg/world/vaorazhenite-sili-na-sasht-izmestvat-fokusa-ot-kndr-kam-severoiztochna-aziya.html", "text": "САЩ местят щаба на въоръжените си сили в Южна Корея във военна база южно от Сеул, съобщава Nikkei Asian Review.Подчертава се, че този ход означава, че САЩ сега ще се съсредоточат върху целия Азиатско-тихоокеански регион вместо само върху КНДР.Щабът е преместен в базата \"Кемп Хъмфрис\" в Пхентхек от гарнизона \"Йонгсан\" в Сеул.Военният министър на Южна Корея съобщи, че американските сили в Пхентхек \"няма да допринасят само за мира на полуострова, но и за световния мир като стабилизатор в Североизточна Азия\".Междувременно двама източници заявиха пред Си Ен Ен, че Държавният департамент на САЩ е поискал изпращане на американски пехотинци в Тайван за охрана на американската дипломатическа мисия.Ако молбата бъде одобрена, за първи път за близо 40 години САЩ ще имат пехотинци за охрана на дипломатическата мисия в Тайван.Китай призова САЩ да \"упражняват въздържаност\".", "date": "2018.06.30", "title": "Въоръжените сили на САЩ изместват фокуса от КНДР към Североизточна Азия"}
{"url": "https://news.bg/world/nad-40-ot-smartnite-sluchai-v-balgariya-e-mozhelo-da-badat-predotvrateni.html", "text": "Между 40 и 45% от смъртните случаи у нас е можело да бъдат предотвратени при ефективна здравна система, качествени медицински услуги и технологии.Това става ясно от за случаите на така наречената \"предотвратима смърт\" в ЕС през 2015 г.В ЕС през посочената година 1,7 милиона души са починали на възраст под 75 г. От тях повече от 570 000 (или 33,1% от всички смъртни случаи) се разглеждат като преждевременна смърт. Всеки трети случай в ЕС е можело да бъде предотвратен при оптимално здравеопазване.Основните заболявания са: сърдечен удар (повече от 180 500 случая или 32%, които е можело да бъдат предотвратени); инсулт (повече от 89 000 смъртни случая или 16%), рак на дебелото черво (повече от 66 800 случая или 12%); рак на гърдата (около 49 900 или 9%); артериална хипертония ( 30 400 или 5%) и пневмония (почти 26 000 или 5%).По държави най-много смъртни случаи, които биха могли да бъдат предотвратени, са регистрирани в Румъния (48,6%), Латвия (47,5%), Литва (47,0%) и Словакия (44,2%). От другата страна са Франция (23,6%), Белгия (26,0%), Дания (26,6%), Холандия (28,1%) и Полша (29,9%).", "date": "2018.06.30", "title": "Над 40% от смъртните случаи в България е можело да бъдат предотвратени"}
{"url": "https://news.bg/bulgaria/pavlova-razkri-kakvo-sa-predlozhili-na-es-za-migrantite.html", "text": "Категорично се справихме с европредседателството и то доста успешно. Това не е моята оценка, а оценката на нашите партньори.Това заяви министърът на Българското председателство на Съвета на ЕС Лиляна Павлова в ефира на Нова тв.\"Бяхме много динамични, много гъвкави\", заяви още Павлова.Тя коментира, че българското председателство на Съвета на ЕС се е сблъскало с тежки предизвикателства - мигрантската криза и търговската политика на американския президент Доналд Тръмп.\"\", заяви още Павлова. \"\", добави тя.По темата за мигрантите България е предложила засилване на външните граници, спиране и проверка на тези, които влизат още на външната граница, икономическите мигранти да бъдат връщани, а за реално търсещите убежище да се търси възможност за настаняване в Европа.\"И камък не остана необърнат по тази тема\", заяви Павлова.По думите й системата за управление на миграционните потоци в Европа се базира върху 6 законодателни акта, а България е успяла да предоговори 4 от тях.Павлова обясни, че вече има пълно съгласие за граничния контрол. Освен това има съгласие за реформа на Фронтекс. Одобрен е и вторият транш за средствата за Турция.\"\", заяви Павлова.Министърът изтъкна, че от председателството е имало и ползи за икономиката.\"Вместо от 20 000 беше посетена от 36 000. Тези хора ще се върнат и като туристи, и като инвеститори\", смята Павлова. \"Страната ни се движи в правилната посока с много добро темпо и нагоре\".Относно председателството на Австрия, Лиляна Павлова заяви, че тя си е избрала и трите български приоритета - сигурност и миграция, Западните Балкани, дигитална Европа.\"Имаме пълна приемственост\", допълни Павлова.Междувременно премиерът Бойко Борисов пристигна в Австрия, където символично ще предаде председателството на Съвета на Европейския съюз на австрийския канцлер Себастиан Курц.Преди събитието българският премиер ще проведе работна среща с канцлера Курц и председателя на Европейския съвет Доналд Туск.В състава на официалната делегация в Австрия е и министърът на Българското председателство на Съвета на Европейския съюз 2018 Лиляна Павлова.", "date": "2018.06.30", "title": "Павлова разкри какво са предложили на ЕС за мигрантите"}
{"url": "https://news.bg/bulgaria/navodneniyata-v-balgariya-vzeha-parva-zhertva.html", "text": "Наводненията след проливните дъждове в България през последните дни взеха първа жертва, съобщава Нова телевизия.Мъж в град Роман е загинал, докато е изпомпвал вода от мазето си.Според телевизията става въпрос за токов удар.Кореспондент на bTV потвърждава информацията.Мъжът се е опитвал да изтегли водата от мазето си с помпа, а инцидентът е станал при нейното включване около 21,00 часа вчера.От пресцентъра на МВР съобщиха, че по първоначални данни 62-годишен мъж е слязъл в подземното мазе на къщата си, за да го отводни с електрическа помпа. Последвал е токов удар. При оглед от полицейски и лекарски екипи по тялото на починалия не е имало следи от насилие. Близките, които са станали свидетели на инцидента, са отказали аутопсия.Сигнал за инцидента е подаден в ОДМВР-Враца на 29 юни, около 20,30 вечерта.Цял квартал в града остана под вода. Река Малки Искър излезе от коритото си и наводни къщи.Вчера властите обявиха частично бедствено положение.Около 100 къщи са наводнени. Много хора са без ток.bTV информира, че цяла нож екипи на пожарната са отводнявали с помпи засегнатите имоти в града. Заради липсата на ток в залетия квартал \"Карашки\" имаше засилено полицейско присъствие.Според властите реката е придошла от дъжда, а потърпевшите вярват, че е в резултат на изпуснати язовири в съседни области.", "date": "2018.06.30", "title": "Наводненията в България взеха първа жертва"}
{"url": "https://news.bg/bulgaria/ne-uchastvam-v-intrigi-za-svalyaneto-na-korneliya-ninova-kategorichen-rumen-ovcharov.html", "text": "Не участвам в никакви интриги по свалянето на председателя на БСП. Това каза Румен Овчаров в ефира на bTV.Овчаров отрече, че стои зад оставката на Желю Бойчев като зам.-председател на ПГ на БСП и че го е подтикнал да я подаде като знак към лидера Корнелия Нинова, че повече няма да търпи водената от нея политика.Според Овчаров оставката на Желю Бойчев като зам.-председател на ПГ на БСП не е свързана с вота на недоверие. \"Неговата идея не е от вчера\", посочи Овчаров.Ще има предсрочни избори, но те няма да са толкова скоро, колкото им се иска на някои, прогнозира Овчаров.Не мисля, че на Корнелия Нинова толкова много ѝ се иска, каза Овчаров, като уточни, че по-скоро има предвид десните партии. Според него евроизборите и местните избори догодина ще са критерият.\"\", посочи още Овчаров.Той потвърди оценката си отпреди време, че \"Корнелия Нинова го кара през просото\". \"Добре съм я дал тази оценка тогава, не се е променила\", подчерта той.Според него БСП може да спечели избори само ако консолидира всички, които искат да променят модела на управление на държавата.\"За да обедини усилията си, тя трябва да консолидира всички в лявото политическо пространство, да обедини усилията им в една посока. За да може всичко да се случи, трябва да обедини усилията на цялата Българска социалистическа партия. Не че ще се заобичаме всички, но да работим в една посока, а не един срещу друг. До момента не виждам стъпки по нито един въпрос\", обясни Овчаров.Той обаче все още дава кредит на доверие на Корнелия Нинова. Според него тя все още може да направи необходимите стъпки и да вземе необходимите решения.\"Макар че не е само тя човекът, който трябва да направи тези промени. Като гледам пламналите погледи на някои от кръга около нея, като виждам как са си повярвали, че те са \"и пътят, и истината, и животът\" и не чуват никого около себе си, ми се струва, че действията трябва да са доста бързи\", заяви Овчаров.Той обаче уточни, че няма да назовава имена.", "date": "2018.06.30", "title": "Не участвам в интриги за свалянето на Корнелия Нинова, категоричен Румен Овчаров"}
{"url": "https://news.bg/bulgaria/borisov-pi-kafe-s-kurts-i-tusk-predi-da-predade-predsedatelstvoto.html", "text": "Премиерът Бойко Борисов, федералният канцлер на Австрия Себастиан Курц и председателят на Европейския съвет Доналд Туск проведоха среща преди символичното предаване на Председателството на Съвета на ЕС, съобщават от Министерски съвет.Борисов да разговаря с двамата политици на кафе.Те обсъдиха резултатите, постигнати по време на Българското председателство на ЕС и приоритетите на Европейския съвет в следващите шест месеца, по които ще работи Австрийското председателство.Борисов благодари за конструктивния диалог в Съвета, който даде възможност да се поднови вниманието върху балканския регион.\"\", каза премиерът Борисов и подчерта, че Срещата на върха за Западните Балкани в София е изиграла много важна роля в този процес.Министър-председателят пожела успех на канцлера Курц с председателството и подчерта, че винаги може да разчита на председателя на Европейския съвет Доналд Туск.Австрийското председателство продължава линията на Българското като акцентира върху три основни приоритета - сигурност и борба с нелегалната миграция, конкурентоспособност чрез дигитализация и перспектива за страните от Западните Балкани и Югоизточна Европа.", "date": "2018.06.30", "title": "Борисов пи кафе с Курц и Туск преди да предаде председателството "}
{"url": "https://news.bg/bulgaria/razbiha-narkooranzheriya-kray-sofiya.html", "text": "Разбиха наркооранжерия в околностите на София, съобщават от пресцентъра на МВР.Двама мъже са задържани за разпространение и за производство на наркотици след операция на сектор \"Наркотици\" в Главната дирекция \"Национална полиция\", съвместно с разследващи полицаи от Столичната дирекция на вътрешните работи и Областната дирекция на МВР - София.Тя е проведена на 28 и 29 юни на територията на столицата и София-област.Първоначално е установен и задържан на един от изходите на столицата 42-годишният А. С. от София в момент на сделка с наркотични вещества. При проверка под капака на колата, с която се придвижвал, са открити марихуана и амфетамини. Установено е, че А. С. шофира с отнето свидетелство за управление на моторно превозно средство, а след направен тест е констатирано, че е бил зад волана след употреба на наркотични вещества.По-късно е направена проверка на адрес, ползван от 42-годишния мъж в община Ихтиман, където са открити и иззети две електронни везни, пликчета, съдържащи тревиста маса и вещества на бучки и на прах.При последвалите действия е проверен адрес в село, в околностите на София. Там е открита наркооранжерия с 253 саксии марихуана. На място е задържан 30-годишният Е. И., който е отглеждал растенията.Образувани са две досъдебни производства. Едното е за разпространение на наркотици, а другото - за отглеждане с цел разпространение.Работата продължава под надзора на Софийската градска прокуратура. А. С. и Е. И. са задържани за срок до 72 часа с прокурорско постановление.", "date": "2018.06.30", "title": "Разбиха наркооранжерия край София"}
{"url": "https://news.bg/world/sasht-podozirat-phenyan-v-tayno-razrabotvane-na-yadreno-gorivo.html", "text": "Разузнаването на САЩ подозира КНДР, че тайно продължава да разработва ядрено гориво в секретни обекти, информира NBC News, позовавайки се на източник, запознат с информацията.Според разпространяваната информация Пхенян е увеличил производството на уран за създаване на ядрени оръжия, въпреки че лидерът на Северна Корея сключи споразумение с президента на САЩ Доналд Тръмп да прекрати ядрената програма по време на срещата в Сингапур.Има напълно недвусмислени доказателства, че те се опитват да заблудят САЩ, подчерта източникът. Той добави, че в миналото режимът е укривал много неща от Запада и че този обрат на събитията не е изненадващ.Източникът поясни, че има най-малко един таен обект, който не е оповестен., подчерта представителят.Американското разузнаване все още не е излизало с официална информация по въпроса.", "date": "2018.06.30", "title": "САЩ подозират Пхенян в тайно разработване на ядрено гориво"}
{"url": "https://news.bg/world/mrasniyat-vazduh-sashto-e-prichina-za-razvitieto-na-diabet.html", "text": "Замърсяването на въздуха е причина за всеки седми случай на диабет през 2016 г., показва американско изследване, което е установило, че дори и ниските нива увеличават вероятността от развиване на хроничното заболяване, информира АФП.Диабетът предимно се свързва с начина на живот, фактори като хранителния режим и липсата на движение, но учени от Факултета по медицина в Сейн Луис към Вашингтонския университет обявиха, че замърсяването на въздуха също има огромна роля за диабета.Изследването е установило, че замърсяването на въздуха е допринесло за регистрираните 3,2 милиона нови случаи на диабет в света през 2016 г. или 14% от всички нови случаи в световен мащаб през посочената година.\"Нашето проучване показва важна връзка между замърсяването на въздуха и диабетa по света\", отбелязват авторите на изследването.Смята се, че мръсният въздух намалява производството на инсулин в човешкото тяло, \"като пречи на тялото да превърне кръвната захар в енергия, от която тялото се нуждае, за да се поддържа здравето\", според изследването.Учените са проучили данни от 1,7 милиона американски ветерани.Диабетът засяга повече от 420 милиона души по света. Това е едно от най-бързо разпространяващите се заболявания на планетата.", "date": "2018.06.30", "title": "Мръсният въздух също е причина за развитието на диабет"}
{"url": "https://news.bg/bulgaria/tsvetanov-es-i-sasht-mogat-da-se-protivopostavyat-na-zaplahi-kato-rusiya-kitay-i-falshivite-novini.html", "text": "Русия и Китай са едни от основните потенциални заплахи за мира и стабилността, разбира се, и фалшивите новини, и всички провокативни действия от някои държави, но ЕС и САЩ заедно могат да се противопоставят на всички тези заплахи.Това заяви председателят на Комисията по вътрешна сигурност и обществен ред Цветан Цветанов, който с председателя на Комисията по външна политика Джема Грозданова и съпредседателите на трансатлантическия диалог евродепутатът Кристиан Елер и Марио Диаз Баларт, член на Конгреса на САЩ, дадоха изявления за медиите в Народното събрание, информират от законодателния орган.Цветанов обяви, че Западните Балкани и киберсигурността са били основни теми на 82-рото Междупарламентарно заседание Европейски парламент - Конгрес на САЩ.Българският парламент е домакин на трансатлантическия диалог между законодателите на 29 и 30 юни 2018 г.Цветанов отбеляза, че България за първи път, като председателстваща Съвета на ЕС, е символичният домакин на подобен формат, на този диалог, който се води между Европейския парламент и Конгреса на САЩ.Най-развитите демократични общества са ЕС и САЩ и точно затова трябва да бъдем подготвени за потенциалните заплахи и предизвикателствата, които има днес по отношение на киберсигурността, подчерта Цветан Цветанов. Той отбеляза, че в първия панел, на който са присъствали само представителите на ЕП и на Конгреса на САЩ, е обсъждана политическата ситуация и диалогът ЕС - САЩ., подчерта той. По думите му сред обсъжданите теми са били и потенциалните заплахи от трети страни.Съпредседателят на трансатлантическия диалог евродепутатът Кристиан Елер благодари от името на ЕП на Българското председателство и на българския парламент, които са домакини на този форум. По думите му той е най-дългият формат между двете страни на Атлантика и дава парламентарния ъгъл на трансатлантическите отношения. Ние сме в София, която е столица на Българското председателство, България сега води Европа във всички отношения, измерения и по всички теми, включително и трансатлантическата, подчерта Кристиан Елер.Той информира, че на срещата са били обсъдени различни и по-общи политически въпроси, но и по-конкретни, като киберсигурността и свързаната с нея заплаха от страна на Русия, опитите за намеса чрез социалните медии и в социалните медии, опитите за намеса в демократичните избори както в Европа, така и от другата страна на океана.Макар че по някои икономически и политически въпроси ЕС и САЩ са на различни мнения, по отношения на основните си оставаме братя по оръжие и това се вижда много ясно от този формат, заяви той.Друг много важен аспект, който Българското председателство представи чрез приоритетите си и успя да постави високо в дневния ред не само за ЕС, но и за САЩ, са Западните Балкани, посочи Кристиан Елер. Благодарни сме на нашите колеги от САЩ, че те съзряха важността на тази тема, допълни той. По думите му това е изключително важна тема, която българските парламентаристи са включили и в трансатлантическия законодателен диалог.Марио Диаз Баларт, член на Конгреса на САЩ, отбеляза, че на срещата са били дискутирани въпроси от ключова важност, свързани не само с Европа и САЩ, но и със Западните Балкани. Отношенията между депутатите от Конгреса на САЩ и нашите колеги в Европа винаги са били стабилни и силни и ще продължават да бъдат такива, допълни още Марио Диаз Баларт.Днешната среща е седмата от Парламентарното измерение на Българското председателство, подчерта пред журналистите председателят на Комисията по външна политика Джема Грозданова. Тя посочи три акцента от дискусиите на форума.Обсъдихме необходимостта от отбеляза Джема Грозданова.Основният извод, до който достигнахме по темата Западни Балкани беше, че ЕС няма как да постигне цялостен напредък дори с подкрепата на голяма Европа, без подкрепата и координацията със САЩ, допълни тя.", "date": "2018.06.30", "title": "Цветанов: ЕС и САЩ могат да се противопоставят на заплахи като Русия, Китай и фалшивите новини"}
{"url": "https://news.bg/comments/mnogoplastovata-bitka-za-evropa.html", "text": "През последните години основа на политическия дебат в рамките на Европейския съюз се явява конфликтът между две водещи визии за бъдещото развитие на съюза. Едната, все още доминираща сред европейския политически елит, е визията за все по-тясна интеграция и превръщането на ЕС в свръхдържава със столица Брюксел. Другата, набираща сили и самочувствие позиция, залага на повече национален суверенитет и по-малко евробюрокрация. \"Еврофедерализъм\" срещу \"Европа на Отечествата\". Две различни визии, които ще се сблъскат на изборите за Европейски парламент през май 2019 г., като дебатът между техните поддръжници вече се е превърнал в своеобразна битка за (бъдещето на) Европейския съюз.Един по-задълбочен поглед обаче би разкрил, че тази битка далеч не се ограничава само до противопоставянето между федералистките настроения и обратната тяга към националната идентичност. Битката, в действителност, е многопластова, макар в доста случаи двата враждуващи политически лагера да са със сходен състав.На първо място, битката е цивилизационна, ценностнаТрябва ли ние, европейците, да отстояваме и развиваме нашата европейска цивилизационна идентичност (в чиято основа е християнството) или напротив - да приемем външни за нея влияния паралелно с имиграцията от външни за Европа култури? Изходът от тази битка до голяма степен ще предопредели бъдещето на Европа - дали ще излезе тя по-силна и най-накрая ще заеме полагаемото й се водещо място в световната политика (съответстващо на нейните икономическа мощ и човешки потенциал) или ще повтори съдбата на късната Римска империя (формално превзета от варварите, но в действителност удавила се в собствените си пороци)?Битката за Европа е същевременно и идеологическаНовата консервативна вълна срещу пробития и пълнещ се с вода \"либерален консенсус\" между левицата, либералите и по-голямата част от християндемократите. С течение на времето редица европейски християндемократически партии отстъпиха от десните ценности и се превърнаха в леви по икономическите въпроси и либерални по ценностните. Това улесни спойката им с европейските социалисти, социалдемократи и либерали и доведе до налагане на европейски консенсус на либерални основи. Разочарованието на десните избиратели обаче отвори ниша за консервативна реакция. А това вещае доста интересни резултати на евроизборите догодина.Освен това битката за Европа е битка между обществено-икономически моделиНа мнозина може да им звучи невероятно, но днес немалко държави от Западна и Северна Европа все повече започват да приличат на държавите от Източния блок преди падането на Берлинската стена. Социализмът рухна на изток от Желязната завеса, но изглежда впоследствие е победил на запад от нея. Не ви се вярва? Ето няколко примера за притеснително сходство между ситуацията в соцлагера тогава и в някои по-стари членки на ЕС сега:- Цензурата на комунистическите режими е пренесена като цензура на \"политическата коректност\" (тук мнозина ще възразят, че според годишните класации на \"Репортери без граници\" в Западна и Северна Европа има далеч по-голяма свобода на словото, отколкото в Централна и Източна Европа, но за да се обясни несъстоятелността на тези класации, е необходим отделен текст - сега само ще напомня къде се случи цензурата относно престъпленията в Кьолн и Телфорд, а също и че арестите за статуси в социалните мрежи не са масово явление в бившия соцлагер);- трудовата демотивация от комунизма (уравниловка на заплащането независимо кой, колко и как работи) е пренесена като трудова демотивация вследствие на разгул от социални помощи, благодарение на които може да се живее сносно и без да се работи (което обяснява защо \"бежанците\" от 2015 г. не се задържаха в Източна Европа, а драпаха към Западна);- ограничаването (или направо смазването) на частната инициатива и свободния пазар (основополагаща ценност на Обединена Европа!) е пренесено като безброй регулации, които спъват бизнеса (по правило, идеите за най-безумните регулации идват от еврочиновници, които произхождат от Западна Европа, а да не забравяме и планът на френския президент Еманюел Макрон за налагане на социализъм в транспортния бранш);- задължителните манифестации от социализма са пренесени като на практика задължително одобрение на гей-парадите и други прояви на \"културен марксизъм\".Излиза, че днес Западна Европа (с благословията на брюкселската бюрокрация) строи социализъм, а бившият соцлагер е крепост на свободите, пазара и християнските ценности. Засега от Брюксел не успяват да ни наложат техния модел, въпросът е дали ние ще успеем да наложим нашия (който реално е много по-близо до първоначалната идея - общ пазар, въглища, стомана...) за целия ЕС.Битката за Европа е и междунационалнаКой ще задава дневния ред на ЕС - германо-френският тандем, традиционно подкрепян от други държави в Западна и Северна Европа, или Вишеградската група с подкрепата на държавите от Триморието (територията между Балтийско, Адриатическо и Черно море)? Пред вид самата структура на ЕС, нито една държава няма мнозинство и не може сама да налага своите интереси като всеобщи. За постигането им всеки път са необходими тематични коалиции, но с времето се създадоха трайни връзки между отделни страни, които могат да се разглеждат и като малки съюзи в рамките на големия съюз.И последно, но не по важност - битката за Европа е и лидерскаЕвропа на Меркел, Юнкер и Макрон срещу Европа на Орбан, Курц и Качински. За вас не знам, но аз съм за втората...()", "date": "2018.06.30", "title": "Многопластовата битка за Европа*"}
{"url": "https://news.bg/world/komik-se-predstavi-za-senator-i-telefonira-na-tramp-na-air-force-one.html", "text": "Може ли шегаджия да телефонира на лидера на най-силната държава в света на борда на Air Force One? Изглежда, че е възможно.Представяйки се за сенатор Робърт Менендес от Ню Джърси, комикът Джон Мелендес съобщи, че се е обадил на президента на САЩ Доналд Тръмп в сряда вечерта, докато американският лидер се е връщал с президентския самолет от митинг в Северна Дакота, информират АФП и ДПА.Мелендес пусна запис от разговора с Тръмп във воденото от него предаване The Stuttering John Podcast.\"Вие се изправихте пред тежка, тежка ситуация и не мисля, че беше много справедлива ситуация\", обърнал се Тръмп към \"сенатора\". Робърт Менендес беше разследван за корупция преди прокуратурата в крайна сметка да свали обвиненията.След това двамата продължиха разговора по други теми, включително имиграцията и пенсионирането на съдия Антъни Кенеди.Комикът разказа, че се е обадил на Белия дом, представяйки се за съветник на сенатора. Впоследствие той се свързал с Тръмп на Air Force One.Случаят повдига въпросителни относно протокола за достъпа до главнокомандващия на САЩ. ", "date": "2018.06.30", "title": "Комик се представи за сенатор и телефонира на Тръмп на Air Force One"}
{"url": "https://news.bg/bulgaria/bsp-se-vklyuchva-v-grazhdanskiya-protest-v-sofiya-sreshtu-skoka-na-toka-parnoto-i-vodata.html", "text": "БСП - София ще подкрепи гражданския протест срещу увеличението на цените на тока, парното и водата, съобщиха от партията.Изпълнителното бюро на Софийската градска организация на БСП призовава членовете и симпатизантите си да се включат в гражданския протест срещу увеличението на цените на тока, парното и водата.Протестът ще се проведе на 1 юли (неделя) от 10 часа пред сградата на Комисията за енергийно и водно регулиране (бул. \"Княз Александър Дондуков\" №8).По същото време се очаква КЕВР да обяви новите цени на тока, парното и водата, след като на 29 юни прие увеличение на цената на природния газ с 10,81%.", "date": "2018.06.30", "title": "БСП се включва в гражданския протест в София срещу скока на тока, парното и водата"}
{"url": "https://news.bg/bulgaria/evropa-mozhe-da-zashtitava-samo-kogato-e-edinna-obyavi-borisov-v-avstriya.html", "text": "Европа може да защитава само когато е единна.Това каза премиерът Бойко Борисов при символичното предаване на Председателството на Съвета на ЕС на австрийския си колега Себастиан Курц в Шладминг, информират от Министерски съвет.Нашето мото беше \"Съединението прави силата\", австрийското е \"Европа, която защитава\", а ние можем да се защитаваме само когато сме единни, подчерта Борисов.Той посочи, че Австрия поема водещата роля в Европейския съюз в сложни времена и благодари за доброто сътрудничество по време на Българското председателство.\"\", подчерта министър-председателят.\"Австрия желае да е страна, която изгражда мостове. Ние искаме да работим за един много силен Европейски съюз\", обяви от своя страна австрийският канцлер Себастиан Курц.Той посочи, че за Австрия е чест да поеме важната роля на председател на Съвета на ЕС и че ще работи за една сигурна и обща Европа.\"\", каза още австрийският канцлер.Председателят на Европейския съвет Доналд Туск приветства началото на Австрийското председателство и подчерта, че България е свършила много работа за малко време.Той благодари за усилията на страната ни и за личната ангажираност на премиера Бойко Борисов за приоритета \"Западни Балкани\". Туск изрази увереност, че Австрийското председателство ще надгради постигнатото до момента.", "date": "2018.06.30", "title": "Европа може да защитава само когато е единна, обяви Борисов в Австрия"}
{"url": "https://news.bg/crime/prostrelyaha-v-glavata-mazh-ot-veliko-tarnovo.html", "text": "Простреляха в главата мъж във Велико Търнова, предаде БНР. Мъжът е в кома и се намира в Неврохирургията на Великотърновската болница.59-годишният мъж е намерен прострелян в главата близо до индустриалната зона в града до улица \"Магистрална\".Полицията уведоми, че има арестуван заподозрян. Хипотезите на властите са, че пострадалият мъж е клошар.Мъжът е на апаратна вентилация, той е претърпял животоспасяваща операция, информира \"24 часа\".\"Най-вероятно прострелването е в следствие на пиянска свада. За случая има задържан мъж, той е криминално проявен и известен на полицията. Стрелял е в главата на опонента си с преправен газов пистолет. Назначени са експертизи на оръжието. Процесуално-следствените действия продължават\", обясни пред медията Димитър Машов, шефът на ОД МВР - Велико Търново.Сигнал, че мъжът е намерен в безпомощно състояние, е подаден около 22:40 часа на 29 юни.Екип на Спешна помощ е изпратен веднага на мястото. Първоначалната информация била, че 59-годишният е получил инфаркт, но при прегледа станало ясно, че е прострелян в главата.", "date": "2018.06.30", "title": "Простреляха в главата мъж от Велико Търново"}
{"url": "https://news.bg/disasters/bez-nadpisi-na-arabski-ezik-v-istanbul.html", "text": "Кмет на община в Истанбул разпореди да се свалят всички надписи на арабски език от всички магазини, съобщават местни медии.Кметът на Есенюрт Али Мурат лично присъства на акцията по свалянето на надписите. Той оправда своята акция с изискването надписите и рекламите да съдържат 75% турски думи.В същото време анализатори отбелязват, че в истанбулската община живеят много сирийски бежанци.Техният наплив именно принуди търговците да сложат надписи на арабски език. В същото време останалите общини в Истанбул обаче не прилагат с такъв плам рестриктивните мерки срещу арабския език.", "date": "2018.06.30", "title": "Без надписи на арабски език в Истанбул"}
{"url": "https://news.bg/press/veche-sme-pod-7-miliona-premierat-tsyala-evropa-ni-dava-za-primer.html", "text": "Автошколи прехвърляли курсисти и коли в нови фирми, крият ДДСБум на фирми за обучение на шофьори и сигнали от курсисти, че са се записвали в една автошкола, а след това се озовавали в съвсем различна, са предизвикали данъчните проверки на автошколите, научи \"24 часа\".У нас те са над 4000. Оказало се, че щом достигнат оборот от 49 000 лева, автошколите бързо регистрирали нова фирма, на която прехвърляли курсистите си, автомобилите си и цялото си имущество. Така те избягвали вписването си в регистрите по ДДС, което е задължително, след като оборотът прехвърли 50 000 лв.Вече сме под 7 милионаВчера официално населението на Република България падна под 7 милиона. Това се случи точно в 14 часа 07 минути 03 секунди и бе отбелязано в брояча на населението в света от Департамента по икономически и социални въпроси към ООН. \"Това е най-тъжната новина на най-тъжния Петровден. България е в клинична демографска смърт, тя умира!\" Така коментира новината пред \"Труд\" акад. Петър Иванов, шеф на демографския институт към БАНИ. Данните се променяха през целия ден, като към 16 ч. вчера показваха, че в петъчния ден у нас са се родили 120 бебета, а са починали 193 души. От статистиката на ООН може да се види още, че разликата между родени и починали за 2018 г. е почти 20 000 в полза на вторите.Премиерът: Цяла Европа ни дава за пример с охраната на границитеТой добави, че България може да се похвали с нулев миграционен натиск. \"Въпреки големите противоречия как да пазим Европа, съм доволен, че стигнахме до този крехък консенсус, но той не е решил напълно проблема. Когато излизат и дават дадени предложения, трябва да знаят до какво водят те след това\", предупреди Борисов. И добави: \"Стотици милиони получават помощ от ЕК, правим предпазни съоръжения. Гърция е получила 3 пъти повече от нас. Темата сега е политическа, а не миграционна.Дават за иновации още 107 млн. лв.Нова програма за стимулиране на иновациите за 107 млн. лева ще тръгне до края на година. Това заяви заместник-министърът на икономиката Лъчезар Борисов на форума \"Да! на електрониката и електротехниката\", организиран от в. Стандарт в партньорство в асоциацията от бранша. Оперативната програма за иновации и конкурентноспособност е един от важните ни инструменти и досега имаме сключени 125 договора за 65,3 млн.лв., а преди дни се отвори нова програма за насърчаване на предприемачите, добави Борисов. Той обясни пред шефовете на повече от 30 фирми от отрасъла електроника и електротехника, че вече са променени на 100 режима и припомни, че вече е готов законът за дуалното обучение, който е писан съвместно с бизнеса и предстои внасянето му в парламента.114 издирвани от Интерпол са получили български паспорти Високопоставени държавни служители и най-малко един министър и един вицепремиер са замесени в корупционна схема за придобиване на българско гражданство. Над 114 души, издирвани от Интерпол, са получили български паспорти, а юристи подготвяли документите за кандидатстване срещу суми от 500 до 3000 евро.Това се твърди в разследване на френското издание \"Нувел обсерватьор\", огласено от ДПС в парламента.Кога ще дойде влакът Лоу-кост билети за влак, започващи от цена 9.90 евро. Линиите свързват Хамбург с Кьолн (430 км) и Щутгарт с Берлин (630 км) през Хановер. Офертата е на добре познатата в Европа, а отскоро и в България със зелените си автобуси FlixBus. За пет години тя успя да се превърне в гигант с иновативния си технологичен подход, който превърна автобусните пътувания в нещо атрактивно. През пролетта на тази година FlixBus нахлу и в далеч по-консервативната и монополизирана сфера на железопътния транспорт, като започна да се конкурира с огромните Deutsche Bahn със своя FlixTrain.БСП поиска оставката на Иван Иванов от КЕВР БСП внася предложение за освобождаване на Иван Иванов като председател на КЕВР, обяви Корнелия Нинова. Мотивите за това е отказът му да изпълни Закона за енергетиката и комисията да се произнесе по сделката за ЧЕЗ. Нинова припомни, че целта на закона е да може държавата да осъществява контрол върху сделки, засягащи националния интерес. Социалистите внасят и сигнал до Сотир Цацаров срещу Иванов заради демонстративния му отказ да изпълни служебните си задължения. \"Рушат се последните устои на държавността. Беше ударен шамар на парламентаризма, защото мнозинството оспори собствения си закон, а шефът на КЕВР каза на депутатите, че не стават за нищо и че няма да им изпълнява лошите закони\", заяви Нинова.", "date": "2018.06.30", "title": "Вече сме под 7 милиона, Премиерът: Цяла Европа ни дава за пример"}
{"url": "https://news.bg/disasters/spasiha-slyap-mazh-v-metroto-na-toronto.html", "text": "Младеж спаси сляп мъж, паднал на релсите в метрото на Торонто, съобщи АП. Инцидентът е станал на спирката \"Броадвю\".На неизвестния герой са помогнали други двама мъже. Така със задружни усилия тримата успели да извадят на перона падналия сляп мъж.Пострадалият е приет в болница. Властите издирват младежите, за да ги поздравят за смелата постъпка.", "date": "2018.06.30", "title": "Спасиха сляп мъж в метрото на Торонто"}
{"url": "https://news.bg/int-politics/lula-da-silva-ostava-v-zatvora.html", "text": "Федерален съдия отхвърли молбата на бившия президент на Бразилия Лула да Силва да излезе под гаранция на свобода, предаде АП.Адвокатите му посочиха, че задържането е станало в нарушение на законодателство. От своя страна Лула да Силва до момента активно сътрудничи на съда.Лула беше президент между 2003 и 2011 г. Той остава разделяща фигура в Бразилия.Доскоро на обвиняемите в Бразилия им беше разрешено да остават на свобода, докато не бъде изчерпана напълно процедурата по обжалването.През лятото на 2017 г. експрезидентът беше осъден по обвинения в корупция и пране на пари. Процесът срещу него беше част от мащабен корупционен скандал, в който бяха замесени политици от високите етажи на властта.", "date": "2018.06.30", "title": "Лула да Силва остава в затвора"}
{"url": "https://news.bg/world/streletsat-ot-merilend-ostava-zad-reshetkite.html", "text": "Властите отказаха да пуснат под гаранция заподозрения за нападението срещу вестник \"Кепитал газет\" в щата Мериленд, съобщи АП.В кървавата драма загинаха петима души.Срещу нападателя са повдигнати пет обвинения за предумишлено убийство от първа степен.Нападателят е идентифициран като 38-годишния Джаред Рамос. В раницата му са намерени димни гранати и боеприпаси.Рамос системно отправял заплахи към служителите на вестника. Причината - през 2012-та година губи дело за клевета срещу изданието, заради статия, в която се разказва за онлайн тормоз, който оказвал на млада жена. Авторът на злополучната статия не е сред убитите журналисти.", "date": "2018.06.30", "title": "Стрелецът от Мериленд остава зад решетките"}
{"url": "https://news.bg/world/ruski-blogar-nashite-momicheta-se-darzhat-kato-k-i-s-chuzhdentsite.html", "text": "Известният руски блогър Платон Беседин обвини руските жени, че са се унижили, търсейки секс с чуждестранни фенове.В авторската си колонка в \"Московски комсомолец\" той с гняв отбелязва, че социалните мрежи са залети с видеоклипове, в които млади и не съвсем млади руски жени се държат като долнопробни проститутки с ниска социална отговорност.В отговор на публикацията беше пусната петиция, която настоява вестникът да се извини за публикацията. Под документа са се подписали близо 7000 души.Секс сцени могат да се видят във всички градове на нашата родина, избрани да организират турнира, отбелязва Платон Беседин. Според него много руски жени се държат като курви с чужденците.Един видеоклип показва пияна жена, която получава орален секс от полски фен на пейка в Москва, докато приятелите му гледат.Да, нека да бъдем честни, има достатъчно такива черни овце, отбелязва блогърът. Според него това създава погрешна представа за руските красавици, които крият в себе си греховност.Журналистки и блогърки обаче обвиниха Платон Беседин, че е сексист и гледа на жените като обект на сексуално желание, а не като човешко същество.Все пак някои отбелязват, че икона на руската агитка е известна порноактриса. Близкият до Кремъл в. \"Комсомолская правда\" продължава да излиза със съвети към руските жени как да се държат с феновете.", "date": "2018.06.30", "title": "Руски блогър: Нашите момичета се държат като к***и с чужденците"}
{"url": "https://news.bg/world/shvetsiya-zatyaga-pasportniya-si-kontrol.html", "text": "Швеция затяга паспортните проверки на летищата и пристанищата си, предаде АП.Новите рестриктивни мерки идват след срещата на върха на ЕС, посветена на бежанската криза.Полицията на Швеция ще насочи усилията си основно върху южната и западната част на Швеция и проверките ще засегнат моста Оресунд, който свързва Швеция с Дания, и фериботните терминали, откъдето много хора идват от Германия и от Дания.Швеция е страната в ЕС, която е приела най-много имигранти на глава на населението.", "date": "2018.06.30", "title": "Швеция затяга паспортния си контрол"}
{"url": "https://news.bg/world/dvama-palestintsi-sa-ubiti.html", "text": "Двама палестинци, сред които 13-годишно момче, бяха убити в ивицата Газа. Това е станало при сблъсъци с израелски войници, съобщи АП.Районът в ивицата Газа стана през последните месеци сцена на палестински протести. При тях бяха убити над 130 палестинци.", "date": "2018.06.30", "title": "Двама палестинци са убити"}
{"url": "https://news.bg/world/pentagonat-izchislyava-zagubite-ot-izteglyaneto-ot-germaniya.html", "text": "Пентагонът оценява размера на загубите, които САЩ ще понесат в случай на изтегляне на войските си от Германия, съобщава в. \"Вашингтон пост\".Все още не се обмислят конкретни варианти за изтегляне на контингента от ФРГ. Пентагонът все пак ще се опита да убеди президента на Съединените щати Доналд Тръмп в несъстоятелността на тази идея.Белият дом многократно обвинява съюзниците от НАТО за слабото участие в работата на Алианса. Както се посочва в публикацията, президентът разгледа възможността за изтегляне на американските войски от територията на Германия.През 1955 г. ФРГ се присъедини към НАТО. На територията на страната са разположени бойни единици от Седмата американска армия, чиито бройки в средата на Студената война надхвърлят 200 хиляди войници. След обединението на Германия през 1990 г. броят на американските войски в Западна Германия падна до няколко десетки хиляди.", "date": "2018.06.30", "title": "Пентагонът изчислява загубите от изтеглянето от Германия"}
{"url": "https://news.bg/int-economics/bukuresht-shte-ima-novo-letishte.html", "text": "Румънското правителство изготви списък от осем големи инвестиционни проекта. Един от тях е ново летище южно от Букурещ, съобщават румънските медии.То ще е с капацитет от около 30 милиона пътници годишно и обща площ от 600 хектара, като транзитна точка между Азиатско-тихоокеанския регион и Европа-Америка.Останалите проекти са за ски курорт в планината Фагарас, така и за изграждането на нови болници.Проектите ще бъдат на базата на публично-частното партньорство.", "date": "2018.06.30", "title": "Букурещ ще има ново летище"}
{"url": "https://news.bg/int-economics/voyna-za-goriva-se-razgarya-na-kipar.html", "text": "Гръцката и турската част на Кипър са изправени пред нов конфликт. Този път той се отнася за бензина и дизела, съобщава в. \"Хюриет\".През последните дни гръцките власти обявиха, че ще въведат допълнителни такси за тези шофьори, които пътуват на север, за да зареждат по-евтин бензин и дизел от непризнатата Турска република.Все още не са известни рестриктивните мерки, но гръцките власти са обезпокоени, че напливът на север сериозно удря по оборота на местните бензиностанции.От своя страна турските власти се оплакват, че гърците блокират всеки опит за обединение на Острова на Афродита.Горивата се доставят с танкери, което допълнително ги оскъпява. В същото време Анкара подкрепя турските власти на острова с горива и храни.", "date": "2018.06.30", "title": "Война за горива се разгаря на Кипър"}
