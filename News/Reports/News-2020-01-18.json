{"url": "https://news.bg/int-politics/es-rezhe-75-ot-pomoshtta-za-turtsiya.html", "text": "Европейският съюз отрязва 75% от предприсъединителната помощ за Турция, съобщава ДПА.Причините са газовият спор в Средиземноморието и военната офанзива на Анкара в Сирия.Съкращенията няма да засегнат плащанията, които ЕС извършва към Турция по силата на споразумението за бежанците, съобщават медиите, позовавайки се на писмо до Европейския парламент от върховния представител по въпросите на външната политика и сигурността Жозеп Борел.С решение на Европейския съюз първоначално планираната сума за 2020 г. ще бъде намалена със 75 на сто.Според Европейската комисия Турция ще получи само 168 млн. евро финансиране по Инструмента за предприсъединителна помощ. 150 млн. евро от въпросната сума са предназначени за укрепване на демокрацията и върховенството на закона, а останалите 18 млн. евро - за развитие на селските райони.Борел мотивира съкращенията, напомняйки за от Турция край бреговете на Кипър и турската военна операция в Североизточна Сирия, която започна през октомври.Предприсъединителната помощ на ЕС цели да подпомогне страните кандидатки в процеса на реформи и да подобри конкурентоспособността им. От години обаче преговорите за присъединяване на Турция към ЕС са преустановени.", "date": "2020.01.18", "title": "ЕС реже 75% от помощта за Турция"}
{"url": "https://news.bg/world/uvolniha-brazilskiya-ministar-na-kulturata-zaradi-natsistki-skandal.html", "text": "Министърът на културата Роберто Алвим беше отстранен от поста, след като в своя реч цитира шефа на нацистката пропаганда Йозеф Гьобелс, предаде \"Гардиан\".В свое изявление Алвим съобщава за създаването на нова национална награда за бразилско изкуство. То обаче е направено на фона на музика на Рихард Вагнер - любимият композитор на Адолф Хитлер.А бразилският министър използва почти буквално цели пасажи от реч на Гьобелс за германското изкуство от 1933 г.Случаят предизвика яростна полемика, остри реакции и призиви за оставка.\"Когато културата се разболее, хората също се разболяват\", казва Алвим в речта си. След като заяви, че думите му са били просто съвпадение, Алвим все пак беше принуден да се оттегли от поста.От встъпването си в длъжност миналата година Болсонаро многократно е критикуван от противници за това, че настоява за консервативна християнска културна програма, като същевременно намалява финансирането на проекти за изкуства и кино.\"Министърът на културата е преминал линията. Недопустимо е. Бразилското правителство трябва спешно да го отстрани от длъжност \", заяви Родриго Майя, председател на долната камара на дясната партия Демократи.Алвим поема работата само през ноември миналата година, като преди това е критикуван, че насърчава абортите и сатанизма.", "date": "2020.01.18", "title": "Уволниха бразилския министър на културата заради нацистки скандал "}
{"url": "https://news.bg/int-economics/kristalina-georgieva-skeptichna-kam-targovskoto-primirie-mezhdu-sasht-i-kitay.html", "text": "Съединените щати и Китай имат да извървят дълъг път за решаване на търговските си спорове въпреки постигнатото тази седмица частично споразумение, което безспорно е крачка напред. Това заяви председателят на Международния валутен фонд Кристалина Георгиева, цитирана от БГНЕС.Тя подчерта, че търговското примирие не е същото като търговския мир.Припомняме, тази седмица американският президент  което слага край на ескалацията, но оставя действащите мита за 2/3 от стоките, внесени от Китай.По думи на Георгиева споразумението е \"важна стъпка\". Тя обаче предупреди, че \"предстои много работа за зарастване на счупванията между двете най-големи икономики в света\".В икономически анализ на МВФ се посочва, че търговските конфликти и мита са довели до намаляване на глобалния растеж с 0.8%, като това се дължало не на повишените мита, а на несигурността, която кара компаниите да се въздържат от инвестиране.Ако трябва да обобщя темата в началото на новото десетилетие, тя би била все по-нарастващата несигурност, заяви Георгиева.По отношение на споровете между САЩ и Европа тя заяви, че световната система за търговия се нуждае от значително надграждане.По думите й несигурността засяга не само бизнеса, но и хората, особено предвид нарастващото неравенство в редица страни. Във Великобритания 10% на населението сега контролират почти толкова богатство, колкото и 50% от долните слоеве, даде като пример Георгиева.Според шефа на МВФ прекомерното неравенство пречи на растежа и може да подхрани популизма и политическите катаклизми.Въпреки че правителствените разходи за подпомагане на най-бедните са от ключово значение, твърде често пренебрегваме финансовия сектор, който също може да има дълбок и дълготраен положителен или отрицателен ефект върху неравенството, изтъкна тя.Георгиева посочи, че в новото си проучване МВФ обръща внимание върху факта как достъпът до финансовия сектор в Китай и Индия през 90-те години на миналия век е проправил пътя за огромни икономически печалби през новия век, а това е спомогнало 1 милиард души да се измъкнат от бедността.Тя предупреди за излишъка, довел до глобалната финансова криза през 2008 г., и отбеляза, че за мнозина кризата никога не е приключила - един от всеки четири млади хора в Европа рискува да изпадне в бедност.", "date": "2020.01.18", "title": "Кристалина Георгиева скептична към търговското примирие между САЩ и Китай"}
{"url": "https://news.bg/crime/obraha-mitnitsata-v-blagoevgrad.html", "text": "Разследват кражба от складовете на митницата в Благоевград, съобщават от От полицията са посочили, че сигналът е бил подаден днес по обед, но са отказали да дадат информация какво е изчезнало.По неофициална информация е източено гориво, други източници пък сочат, че е изчезнала каса с дребна сума пари и накити, които са били конфискувани по дело.На място са близо десет криминалисти, както и районният прокурор на Благоевград Борислав Ковачки.Сградата, складовете и районът наоколо се охраняват от СОТ и жива охрана. Предстои да се изяснява как крадците са успели да проникнат незабелязано.", "date": "2020.01.18", "title": "Обраха митницата в Благоевград"}
{"url": "https://news.bg/world/ispaniya-vzima-drastichni-merki-sreshtu-alkoholniya-turizam.html", "text": "Балеарските острови в Испания одобриха закон, забраняващ обикалянето по заведения и намаленията на напитки в определени часове (т.нар. \"happy hours\") в три популярни туристически дестинации - Плая де Палма, Магалуф в Майорка и Сан Антонио в Ибиса, съобщава БиБиСи.Драстичната мярка, одобрена вчера, цели да се справи с т.нар. \"алкохолен туризъм\".От регионалното правителство посочват, че това е първият подобен закон в Европа.Ибиса и Майорка открай време привличат млади британски, германски и ирландски туристи. Мерките са поредният опит от страна на властите да сложат край на злоупотребата с алкохол на средиземноморските острови. Някои търговци обаче се опасяват, че това ще навреди на малкия бизнес.Новият закон включва серия от мерки срещу алкохолния туризъм, при който посетителите са насърчавани да пият. Преустановява се рекламирането и провеждането на организирани обиколки по заведенията в трите испански курорта. Намаленията на алкохол, машините за алкохол и рекламите на алкохолни напитки се забраняват. Магазините, продаващи спиртни напитки, пък са задължени да затварят от 21.30 ч. до 8.00 ч.Новите регулации забраняват и т.нар. \"балконинг\" - скачането от хотелските тераси, основно в басейни.При установяване на нарушения ще бъдат налагани глоби до 600 000 евро или обектите ще бъдат затваряни за срок до 3 години.", "date": "2020.01.18", "title": "Испания взима драстични мерки срещу алкохолния туризъм"}
{"url": "https://news.bg/tourism/hero-mustafa-vpechatlena-ot-rezultatite-v-balgarskiya-turizam.html", "text": "Министърът на туризма Николина Ангелкова на работна среща с посланика на САЩ у нас Н. Пр. Херо Мустафа.На срещата Ангелкова подчерта, че България работи активно, за да продължи ползотворното сътрудничество между двете страни.Тя посочи, че туризмът е сред приоритетните области, които могат да насърчат това партньорство. За България секторът е изключително важен, защото генерира приблизително 12% от БВП и 11% от общата заетост в страната, изтъкна министърът и даде примери от националната статистика, които доказват, че през 2019 г. отрасълът продължава да показва устойчиви резултати.Ангелкова отбеляза, че за първите 11 месеца на 2019 г. са осъществени над 8,8 млн. чуждестранни туристически посещения у нас, а от 2015 г. досега входящият туризъм в България отчита 31% увеличение при визитите и 34% ръст при приходите. Тя изтъкна и че пазар САЩ е сред водещите 20 в класацията за чуждестранни посещения у нас.\"За периода януари-ноември 2019 г. посрещнахме над 101 000 американски туристи, което е увеличение с 8,5% в сравнение със същия интервал на 2018 г. България е известна сред гостите от САЩ като дестинация за културен, природен и екотуризъм\", заяви Ангелкова.По нейни думи входящият туризъм от САЩ към България от 2014 г. до ноември 2019 г. отчита общо увеличение над 30%.Министърът покани посланика на САЩ на второто издание на международна конференция за устойчиви инвестиции в туризма в курорта \"Слънчев бряг\", която ще се проведе през май.От своя страна Херо Мустафа изрази увереност, че двете държави ще могат да работят много добре заедно. Тя и препоръча сред приоритетите в туризма да е сътрудничеството със световни издания за активно популяризиране на страната ни.Посланикът на САЩ поздрави министър Ангелкова за работата и впечатляващите резултати в туризма и сподели, че е готова за още по-тясно сътрудничество.", "date": "2020.01.18", "title": "Херо Мустафа впечатлена от резултатите в българския туризъм"}
{"url": "https://news.bg/int-economics/natsionalnata-petrolna-kompaniya-na-libiya-obyavi-izvanredno-polozhenie.html", "text": "Националната петролна компания на Либия обяви извънредно положение, съобщава \"Спутник\".Причината е, че силите на Либийската национална армия са блокирали износа на петрол от пет пристанища - Брега, Рас Лануф, Харига, Зуейтина и Сидра.От компанията предупреждават, че това може да доведе до производствени загуби от 800 000 варела петрол дневно, както и икономически загуби за близо 55 млн. долара.Вчера петролната компания съобщи, че снаряд е поразил едно от съоръженията й, разположени южно от столицата Триполи. Нападението предизвика пожар, при който пострада един охранител.Либия все още преживява криза, след като свалянето на лидера й Муамар Кадафи през 2011 г. доведе до сблъсъци между вражески групировки.Към момента в страната има разделение на властта - временно правителство, което контролира източната част от страната заедно с парламента, и правителство на националното съгласие в Триполи (северозапад), подкрепяно от ООН.", "date": "2020.01.18", "title": "Националната петролна компания на Либия обяви извънредно положение"}
{"url": "https://news.bg/world/iran-dava-na-ukrayna-chernite-kutii-ot-svaleniya-samolet.html", "text": "Иранските власти ще предадат на Украйна черните кутии на сваления пътнически самолет, съобщава \"Ройтерс\".Ръководителят на отдела за разследване на инцидентите на Организацията за гражданска авиация на Иран Хасан Резайeфар обяви, че решението регистриращите устройства на самолета в крайна сметка да бъдат предадени на Киев е било взето след поредица от срещи с украински представители.Припомняме, авиокатастрофата стана на 8 януари - само часове, след катосрещу две американски военни бази в Ирак. Техеран заяви, че нападенията са в отговор на убийството на генерал Касем Солеймани.Загинаха всички Ирански служители признаха, че  и изразиха съжаление за трагедията.Междувременно лидерите на Иран и САЩ Иранският външен министър Мохамед политизирането на трагедията. Канадският премиер Джъстин", "date": "2020.01.18", "title": "Иран дава на Украйна черните кутии от сваления самолет"}
{"url": "https://news.bg/world/balgarin-nahlu-s-machete-v-restorant-v-istanbul-politsiyata-go-zastrelya.html", "text": "Турската полиция застреля българин в ресторант, съобщават от МВР.Властите у нас посочват, че инцидентът е станал в Истанбул.Сънародникът ни е бил прострелян смъртоносно при акция на местната полиция, след като нахлул с мачете и предизвикал безредици в заведение в града снощи.До момента е установено, че 32-годишният българин има няколко криминални регистрации - за хулиганство, кражби и грабежи.Случаят станал около 23.30 часа в ресторант на ул. \"Шехит Камил Балкан\" в кв. \"Байрампаша\" в Истанбул.От полицията посочват, че задграничният представител на МВР има готовност да окаже съдействие на разследването, ако такова бъде поискано.До момента в Генералното ни консулство в Истанбул не е получена официална информация от властите. Консулството ни работи по случая - предприети са действия по установяване на допълнителни данни.Отправено е официално запитване до турските власти, от които се очаква получаване на подробна информация.", "date": "2020.01.18", "title": "Българин нахлу с мачете в ресторант в Истанбул - полицията го застреля"}
{"url": "https://news.bg/disasters/zhertvi-i-desetki-raneni-pri-vzriv-na-kola-bomba-v-somaliya.html", "text": "Най-малко трима души загинаха, а 20 бяха ранени при взрив на кола бомба в Сомалия, съобщава \"Спутник\".Атентатът е станал в близост до полицейски контролен пункт в град Афгоя.Сред ранените при експлозията, насочена към полицейски конвой, съпровождащ турски предприемачи, има шестима турски граждани. Сред жертвите има военни.Говорителят на сомалийското правителство съобщи, че броят на жертвите може да нарасне.До момента никоя групировка не е поела отговорност за нападението.", "date": "2020.01.18", "title": "Жертви и десетки ранени при взрив на кола бомба в Сомалия"}
{"url": "https://news.bg/bulgaria/sriv-na-kalotina-ogranichava-dvizhenieto-na-kamioni.html", "text": "Срив в системата на ГКПП \"Калотина\" от сръбска страна ограничава движението на тежкотоварни камиони, съобщават от Агенция \"Пътна инфраструктура\".Ограничението важи за МПС над 12 т.Всички граждани и транспортни фирми могат да получават информация за актуалната пътна обстановка от интернет страницата на АПИ - www.api.bg, както и на тел. 0700 130 20.", "date": "2020.01.18", "title": "Срив на \"Калотина\" ограничава движението на камиони"}
{"url": "https://news.bg/int-politics/rusiya-skochi-sreshtu-nov-zakon-za-obrazovanieto-v-ukrayna.html", "text": "Украйна продължава политиката на принудителна украинизация на страната, нарушавайки ангажиментите си за защита правата на човека. Това заявяват от външното министерство на Русия, цитирани от ТАСС.На 16 януари украинският парламент прие законопроекта \"За средното образование\", който доказва, че въпреки препоръките на Венецианската комисия на Съвета на Европа за осигуряване на необходимия баланс в езиковото поле и обещанията от страна на Киев да ги изпълни, спрямо руския език все още има двойна дискриминация в страната, посочва се в официална позиция на ведомството.\"Децата на украинскоговорещи граждани и представители на коренните нации, към които принадлежат кримските татари, караити и кримчаки в Украйна, все още ще имат възможност да получат образование на майчиния си език от 1. до 11. клас след влизането в сила на приетия документ. Същевременно малцинствата, които говорят езиците на ЕС, ще получават образование на майчин език до 5. клас с постепенно увеличаване на времето на преподаване на украински език - от 20% на 60% за 9 клас\", отбелязват от министерството.Рускоезичните деца ще имат право да получават образование на майчиния си език до 5-ти клас, след което преподаването на украински език трябва да възлиза поне на 80%\", негодуват от Русия.Те посочват и че Киев не е провеждал консултации с представители на народите, живеещи в Украйна, въпреки констатациите на Венецианската комисия.Следователно Киев продължава принудителната украинизация - асимилация на неукраинскоезичното население, което нарушава Конституцията и задълженията на страната в областта на правата на човека и националните малцинства, обобщават от руското външно министерство.От ведомството призовават международните институции за правата на човека на ООН, ОССЕ и Съвета на Европа \"да направят адекватна оценка на действията на Украйна\".", "date": "2020.01.18", "title": "Русия скочи срещу нов закон за образованието в Украйна"}
{"url": "https://news.bg/int-politics/putin-ne-iska-da-se-vrashta-kam-vremenata-na-neogranichen-prezidentski-mandat.html", "text": "Руският президент Владимир Путин се обяви против практиката лидерът на страната да е във властта за неопределен период от време, съобщава \"Спутник\".Би било много притеснително да се върнем към ситуацията от средата на 80-те години, когато държавните глави един след друг, до края на дните си, оставаха във властта и я напускаха, без да са осигурили необходимите условия за преобразуването й, заяви той по време на среща с ветерани от Великата отечествена война.Според Путин е \"по-добре да не се връщаме към ситуацията от средата на 80-те години\".По този начин руският президент отвърна на думите на един от ветераните, който го помоли да разреши някои проблеми, свързани с Конституцията на Русия.В частност той предложи да се направят промени в един от членовете, така че властта на президента \"да не бъде ограничена от конкретен срок\". По този начин народът ще може да реши дали държавният глава трябва да остане на власт, или да подаде оставка.Ветеранът изтъкна и че руският лидер е успял да укрепи отбранителната способност на страната и поради тази причина в момента може да се фокусира върху разрешаването на нови задачи.", "date": "2020.01.18", "title": "Путин не иска да се връща към времената на неограничен президентски мандат"}
{"url": "https://news.bg/world/sblasatsi-i-salzotvoren-gaz-pred-parlamenta-v-beyrut.html", "text": "Сблъсъци между демонстранти и полиция избухнаха пред сградата на парламента в Бейрут, съобщава БГНЕС.Униформените използваха сълзотворен газ и водни оръдия, за да разпръснат множеството.До размириците се стигна, след като участници в протестите започнаха да хвърлят камъни и метални пръчки по полицейския кордон и опитаха да съборят огражденията.По-рано активистите призоваха към провеждането на масова демонстрация пред сградата на парламента под лозунга \"Събота на гнева\". Протестиращи от цялата страна се събраха в центъра на ливанската столица.Икономическата ситуация в Ливан продължава да се влошава. През октомври президентът Мишел Аун обяви, че страната страда от финансови блокади и санкции. Има съществен дефицит на валута в банковия сектор. преводите към сметки в чужбина са преустановени, а изплащането на валута е ограничено до 1000 долара седмично. Освен това е повишен процентът на комисионата при изплащането на валута в брой.Курсът на ливанския фунт спрямо долара започна да пада за първи път от 30 години насам.През октомври започнаха протести срещу правителството с искане за икономически реформи и съдебно преследване на чиновниците, замесени в корупционни схеми. Въпреки че в крайна сметка кабинетът подаде оставка, протестите продължават. Държавата се намира в политически вакуум от над 2 месеца. Въпреки че президентът назначи нов министър-председател, все още не е сформирано ново правителство, което да удовлетворява всички политически партии.", "date": "2020.01.18", "title": "Сблъсъци и сълзотворен газ пред парламента в Бейрут"}
{"url": "https://news.bg/disasters/silen-snegovalezh-otmeni-nad-800-poleta-na-letishtata-v-chikago.html", "text": "Общо 689 полета бяха отменени на международното летище \"О'Хеър\" в Чикаго заради обилен снеговалеж, съобщава Ен Би Си по информация на Чикагския департамент по авиация.Самолетите закъсняват средно с 42 минути.На летище \"Мидуей\" пък са отменени 169 полета. Там закъсненията са от порядъка на 30 минути.Зимни бури връхлетяха и щатите Минесота, Айова и Колорадо.Властите предупреждават жителите да не излизат навън и да не използват колите си.Според прогнозите виелиците и заледяванията ще продължат.", "date": "2020.01.18", "title": "Силен снеговалеж отмени над 800 полета на летищата в Чикаго"}
{"url": "https://news.bg/world/sporat-mezhdu-polsha-i-rusiya-kak-chervenata-armiya-osvobodi-varshava.html", "text": "На 17 януари 1945 година съветските войски наистина освободиха столицата на Полша от хитлеристка окупация. В хода на военната операция Червената армия прогони германците от града, и по-точно от неговите развалини, тъй като след Варшавското въстание градът е разрушен. Всъщност обаче (от гледна точка на полската история) на тази дата преди 75 години във Варшава са навлелзи псевдо-освободители. А те са \"псевдо\", защото в резултат на това чак до 1989 година Полша беше лишена от пълноценен държавен суверенитет. От съветска гледна точка, която в момента е и гледната точка на Путин, тази днешна полска оценка представлява черна неблагодарност.Днес не е възможно да се помирят тези две гледни точки. По време на Перестройката между двете страни беше възникнало някакво взаимно разбиране, днес обаче на негово място е настъпил пълен разрив.Една от неговите външни прояви е тъкмо отношението към 17 януари. Поляците по никакъв начин няма да го отбележат официално, в Москва обаче се провежда голяма празнична заря.Острият конфликт между Путинова Русия и Полша 75 години след победата над нацистка Германия е резултат от два фактора. Първият е исторически, вторият - дълбоко политически.В исторически план по време на Перестройката отношенията се затоплиха на базата на общочовешките и социални ценности, докато днес на дневен ред отново излизат старите амбиции и претенции. Стигна се чак дотам, че според днешната руска позиция Полша се оказва не жертва на Втората световна война, а едва ли не провокатор и виновник за нея.От полска гледна точка национал-социалистическият и съветският тоталитаризъм са идентични явления. Полша добре познава всичките им \"прелести\", защото е изтърпяла масови репресии и от двете страни. Пактът Молотов-Рибентроп (всъщност Сталин-Хитлер предреши поредната, четвърта в историята подялба на Полша и изпълни смъртната присъда над полската държавност. Когато си възвърна независимостта през 1989 година, Полша най-после получи възможност да напомни за своите трагични отношения с Русия.Но днешното рязко изостряне на полско-руските отношения вече е свързано с политическата конюнктура. През последните месеци Путин на няколко пъти говори за полската история и с безпрецедентна грубост нарече някогашния полски посланик в Берлин Йозеф Липски \"гад\" и \"антисемитска свиня\". Разбира се, не ставаше дума за Липски. Не Липски, а днешна Полша е трън в очите на руския президент, понеже тъкмо тя пречи на \"рестартирането\" на отношенията с Европа, от което Путин очаква полза за себе си. А дали ще има полза за Европа - това вече е друг въпрос.Преди няколко години Европа се противопостави на Русия заради Украйна, но с времето тази позиция избледня. Под управлението на Макрон Франция се насочи към някакъв неоголизъм. Италия пък изцяло се е отказала да се разправя с Русия. И накрая - Германия, където интересите на бизнеса (\"Северен поток\", но и други проекти) влизат в конфликт с моралната страна на въпроса. А отвъд океана и Тръмп по свой си начин подава сигнали, че иска да оправи отношенията с Москва.Като имаме предвид още, че дори самият президент на Украйна търси контакт с Путин за решаване на Донбаския проблем, смекчаването на европейската позиция започва да изглежда ако не оправдано, то поне разбираемо.И само Полша, преди всичко Полша, а редом с нея и балтийските страни, които дори в по-голяма степен от своите полски приятели изпитаха на гърба си \"радостите\" на съветската власт, само тези страни не желаят да поемат курс към политически компромис. В същото време руската върхушка мечтае за \"Ялта 2\" - за някакъв нов договор, който ще позволи на Москва да конструира свои сфери на влияние, към които никой друг не посяга, и в крайна сметка да създаде нещо подобно на Съветския съюз.В Кремъл непрекъснато повтарят, че нов Съветски съюз не е възможен, но поляците напълно разбираемо не вярват на тези уверения. Те знаят от собствен опит, а вече и от опита на Украйна, че днешната власт в Русия исторически е взела на въоръжение философията на царете, на комунистите и, с извинение, на бандюгите: никога нищо да не признаваш, ако не ти е изгодно и противоречи на твоите интереси.Русия няма никаква полза да напада Полша. Полша вече се е научила как да се съпротивлява и добре познава своя географски съсед и неговите държавни ценности. Без съмнение Полша си има свои исторически грехове и забежки, включително днешния национализъм на управляващите, но да човъркаш полските рани е доста рисковано само по себе си. Да, там е имало антисемитизъм, но нека да си припомним 1950-те години, когато сталиновата война срещу \"космополитизма\" се трансформира в откровен антисемитизъм. Да се надяваш, че Западът, който е много чувствителен на тема \"антисемитизъм\", ще използва този исторически проблем, за да принуди Полша да се отнася по-меко към Кремъл - такава надежда може да излезе на Русия твърде скъпо. Тя е и съвсем безсмислена, защото по-скоро Русия ще се промени, отколкото Полша да се предаде и да престане да настоява на своето.", "date": "2020.01.18", "title": "Спорът между Полша и Русия – как Червената армия “освободи“ Варшава"}
{"url": "https://news.bg/regions/registriraha-11-dni-s-mrasen-vazduh-v-ruse.html", "text": "В Русе са регистрирани 11 дни с превишения на средноденонощната норма на фини прахови частици само от началото на годината, съобщи Нова телевизия, позовавайки се на Регионалната инспекция по околната среда и водите.Данните са от 1 до 15 януари и са отчетени от автоматична измервателна станция. Последните превишения са регистрирани в девет последователни дни след 7 януари.\"В днешния ден, при наличие на слаб вятър и липсата на мъгла, фините прахови частици са в норми. Това е отчела автоматичната станция във \"Възраждане\". От началото на годината станцията е измерила 11 денонощия с превишение на нормите за фини прахови частици 10 микрона\", поясни инж. Христо Милков от екоинспекцията в Русе.Той отбеляза, че основната причина за тези превишения са изгарянето на твърди горива в битовия сектор.", "date": "2020.01.18", "title": "Регистрираха 11 дни с мръсен въздух в Русе"}
{"url": "https://news.bg/crime/otkriha-italianski-bokluk-i-na-pristanishteto-v-burgas.html", "text": "съобщават от прокуратурата.Досъдебното производство е образувано по повод пристигнали на пристанището в града 20 контейнера с отпадъци. Товарът е транспортиран с кораб на 5 септември 2019 г., като му е бил определен режим временно складиране за срок до 90 дни. По документи, стоката е била декларирана като пластмасови отпадъци и каучук.Изпращач на контейнерите е италианското дружество \"Дентиче панталеоне\" със седалище Авелино, Италия.Получател на товара е българското търговско дружество \"Блацион\" ООД, със седалище и адрес на управление в гр. София. Негов управител е Блаже Игнатовски - гражданин на Република Северна Македония.В резултат на разследването е установено несъответствие на декларирания, с част от фактически наличния отпадък.Разследването продължава.Припомняме, че вчера стана ясно, че Преди това пък  Премиерът Бойко  Преди дни пъкЗа отпадъците от Италия, предназначени за страната ни, се заговори в началото на декември, когато италианските власти заловихаНезаконният товар беше открит във влак. Търговската стойност на боклука се изчислява на 130 хиляди евро.От Министерството на околната среда и водите увериха, че  за приемане на отпадъците. Те за задържаните незаконни тонове боклук.Ден по-късно започна Предполага се, че тя е трябвало да бъде изгорена или погребана в депа у нас.По-късно стана ясно, че спрените в Италия отпадъци били , а не, както било посочено в документите - пластмасови отпадъци, които тепърва трябва да бъдат обработени.", "date": "2020.01.18", "title": "Откриха италиански боклук и на пристанището в Бургас"}
{"url": "https://news.bg/int-politics/honcharuk-otseni-otgovornostta-zelenski-da-ne-prieme-ostavkata-mu.html", "text": "Министър-председателя на Украйна Олексей Хончарук коментира  да приеме оставката му. \"Спутник\" се позовава на съобщение, публикувано в профила на политика във \"Фейсбук\".\"Осъзнавайки отговорността, която имаме, нашият екип е готов да изпълнява всички поставени задачи и да засили системните промени в страната\", написа премиера Хончарук по повод отказа на президента Зеленски да приеме оставката му. По време на среща с министър-председателя украинският лидер обяви готовността да даде шанс на кабинета.Олексей Хончарук посочва и че на правителството предстои тежка и упорита работа.Създаването на нова концепция за възнаграждения в министерствата и държавните компании е приоритетна цел на правителството.Министър-председателят на Украйна , след като стана публичен запис от неформално правителствено съвещание, на което той коментира не много лицеприятно експертизата на президента Зеленски. Въпреки че самият Зеленски е комик, появата на записа беше коментирана като опит да се прокара разделителна линия сред привържениците на президента.Хончарук не оспори автентичността на записа, но изказа мнение, че той е манипулиран.На сайта на украинския президент се появи и електронна петиция, авторите на която настояха Хончарук да бъде уволнен, защото е непригоден за поста.Хончарук ръководи , като преди това той беше заместник-началник на канцеларията на президента.Въпреки отказа на президента Зеленски да приеме оставката, утвърждаването на решението трябва да мине на гласуване през парламента на страната.", "date": "2020.01.18", "title": "Хончарук оцени отговорността Зеленски да не приеме оставката му"}
{"url": "https://news.bg/health/daritkova-uprekva-shefa-na-nzok-za-efektniya-kray-na-mandata-mu.html", "text": "Управителят на НЗОК д-р Дечо Дечев приключва ефектно мандата си, през медиите. Така председателят на ПГ на ГЕРБ д-р Даниела Дариткова в студиото на БиТиВи определи изявата на шефа на Касата, който оповести , които се заплащат от държавата на различни болници.Дариткова отправи упрек към Дечо Дечев, че е било редно първо да уведоми за това институциите и да използва възможностите на своя пост и закона, за да анализира ситуацията около казуса. Председателят на ПГ на ГЕРБ беше категорична, че анализът на нарушенията не бива да се използва за медиен ефект, а за усъвършенстване на нормативната уредба.Преди седмица Дечо Дечев в интервю обяви, че частни лечебни заведения са купували миналата година медикамент, който се поема от касата, на 6 - 7 пъти по-висока цена от държавните и общинските болници. Във връзка с това , \"Демократична България\" поиска , а здравната парламентарна комисия  на редовното си заседание тази седмица.Дариткова увери, че държавата полага непрекъснати усилия за регулация на лекарствения пазар и има достатъчно мерки, които дават възможност цените на лекарствата у нас да са най-ниски.Според Дариткова първо е трябвало управителят на НЗОК да представи фактите пред отговорните институции, които могат да се сезират и да извършат проверка и едва след това е трябвало той да оправя обвинения.По думите на Дариктова изнесените от Дечев факти не убеждават, че става въпрос само за проблем с провеждането на обществените поръчки. \"Очаквам съответните институции да информират за некоректна търговска практика и за некоректни търговци на едро\", допълни тя.Припомняме, че разминаването в цените, по които Здравната каса заплаща лекарствата бе обяснено с поправка, допълнително внесена между първо и второ четене на закона, с който се транспонира директива 2014/24/ на Европейския съюз, но които изключват частните болници от провеждането на търгове за лекарства. Няколко пъти в изказванията си Дечев подчерта, че не става въпрос за нарушение на закона, а за лобистки текстове в него. с твърденията на управителя на НЗОК д-р Дечо Дечев и също го упрекна - че уронва престижа на частните болници. На този етап няма изразена официална позиция от страна на производителите и търговците на лекарства.", "date": "2020.01.18", "title": "Дариткова упреква шефа на НЗОК за ефектния край на мандата му"}
{"url": "https://news.bg/world/trima-dushi-sa-raneni-sled-napadenie-v-restorant-v-tokio.html", "text": "Трима души са ранени, след като група мъже извършиха нападение с нож в ресторант в квартал Шинджуку в японската столица Токио, предаде \"Спутник\".Четирима мъже, въоръжени с ножове, са влезли в ресторанта в събота сутринта и поискали да разговарят с лицето, което отговаря за заведението.След това нападнали трима от служителите на ресторанта и са избягали.Единият ранен е с опасност за живота, а другите двама са с леки наранявания.Според полицията в Токио нападението е бил опит за убийство.", "date": "2020.01.18", "title": "Трима души са ранени след нападение в ресторант в Токио"}
{"url": "https://news.bg/politics/borisov-se-chudi-hemus-li-da-stroi-ili-vodoprovodi.html", "text": "Премиерът Бойко Борисов благодари на всички за ангажираността за решаване на кризата. Това стана на срещата, свикана от него за водната криза в Перник. Той гарантира, че няма да се пренасочва вода за софиянци. За София ще се гарантира резервна вода от язовир \"Огняново\", стана ясно от думите му.Гледахме всякакви варианти, поясни министър-председателят. Имало екологичен риск да се дупчат пещерите, за да осигури вода от тях за Перник.Борисов посочи, че ако предишните правителства са сменили водопроводите сега е нямало да има такива проблеми.Кое да направиш първо- \"Хемус\" ли, водопровода ли, недоумява той. Добре че имало европейски пари.Дългосрочно трябва да се мисли как този скъп вече за света продукт водата да бъде пазена и да бъде изразходвана правилно, смята министър-председателя. Борисов обясни , че българите възприемали водата като нещо, което им е дадено. Зимно време не се спират чешмите по дворовете, за да не замръзват, каза той.За кризата в Перник премиерът смята, че е намерено правилното решение, което ще струва пари на държавата, но няма да нанесе щета.", "date": "2020.01.18", "title": "Борисов се чуди \"Хемус\" ли да строи или водопроводи"}
{"url": "https://news.bg/crime/noviyat-ekoministar-i-tets-bobov-dol-otivat-na-sad.html", "text": "Министърът на околната среда Емил Димитров отива на съд с ТЕЦ \"Бобов дол\". Това стана ясно от брифинг в Министерски съвет. ТЕЦ \"Бобов дол\" няма да работят, докато не си приведат всичките инсталации в ред и не ги лицензират, обясни пред медиите той. Вчера Димитров бе на инспекция в ТЕЦ-а. Проверка тече на прокуратурата.Трябваше да се окаже съдействие, тъй като имахме проблем с дадени разрешителни, въведени мощности, гаранционни срокове, незавършени процедури, притеснения, че има опасни отпадъци, които се горят, поясни министърът на екологията. Там е нямало опасни отпадъци.В тримесечен срок ТЕЦ-ът трябва да приведе в съответствие с економрите всичките си мощности. Проведената мощност е в незавършена процедура, стана ясно от думите на Димитров.Посъветвах ги да спрат, те са на друго мнение и по всяка вероятност ще има принудителна административна мярка, изтъкна той. Тази мощност ще бъде спряна, докато не си приведат всичките инсталации в ред, не ги лицензират, не ги сертифицират и не получат съответното разрешително, няма да работят, закани се екологичният министър.\"Казал съм им тази мощност вчера да се ориентират към спиране, докато не получат разрешение, ще го получат и официално. Те са на друго мнение, ще се видим в съда\", увери Емил Димитров.Припомняме, че проверка в ТЕЦ \"Бобов дол\" установи, че отпадъци са горени Това e потвърдил и министърът на околната среда Емил Димитров, който беше на място. По думите му няма задържани.По-рано днес прокурори и следователи влязоха в централата. Повод за посещението е ", "date": "2020.01.18", "title": "Новият екоминистър и ТЕЦ \"Бобов дол\" отиват на съд"}
{"url": "https://news.bg/politics/politiziraneto-na-vodnata-kriza-ot-bsp-bilo-bezotgovorno.html", "text": "Безотговорно е политизирането на водната криза от страна на БСП с вот на недоверие. С това се търси политически дивидент. Това е мнението на председателя на ПГ на ГЕРБ Даниела Дариткова, изказано в студиото на БТВ. Според нея в момент на криза трябва да се търсят решения в интерес на хората.От партия ГЕРБ подхождат обаче отговорно към готвения от БСП вот на недоверие на тема екология.Отговорното политическо поведение изисква кризата да бъде анализирана, заяви Даниела Дариткова, като посочи, че в ГЕРБ се отчитат допуснатите грешки. \"Правителството не спира да заседава и да търси варианти за решаването на водната криза\", коментира Дариткова.Припомняме, че  за вота на недоверие срещу правителството по темата екология, . Относно консултациите за промяна в Изборния кодекс, Дариткова обясни, че е  към Комисията по правни въпроси. Престои следващата седмица съставът и да бъде ясен. Дариткова обясни, че групата ще се състои от трима представители на всяка политическа сила в Народното събрание. Освен това групата ще използва административния капацитет на Правната комисия, но без да е задължително членовете ѝ да са такива в правна комисия.Тя обясни, че доверието на избирателите в изборния процес трябва да бъде върнато именно през народните представители, които да гарантират прозрачни избори.Едва в края на дебатите обаче ще стане ясно дали от ГЕРБ ще подкрепят машинното гласуване. бе обявен и от страна на държавния глава Румен Радев, като вече се проведоха няколко срещи в президентството. Вчера се  с представители на институциите и политическите партии. БСП и , но не и ГЕРБ и Обединените патриоти. Оказа се обаче, че премиерът Бойко Борисов не е присъствал, тъй като . ", "date": "2020.01.18", "title": "Политизирането на водната криза от БСП било безотговорно"}
{"url": "https://news.bg/politics/premierat-ne-e-sreshtu-drehite-vtora-raka.html", "text": "Премиерът Бойко Борисов не забранява дрехите втора употреба. Това поясни той в МС след писмо от асоциацията за дрехи втора ръка, които скочили срещу Той заяви, че не е разглеждал като боклуци дрехите втора употреба. Борисов визирал случаите на изгаряне на вносен боклук и схемите, по които тръгнаха разследващите. Той е разпоредил на криминалистите да изземат пепелината от ТЕЦ-овете, за да се види кой какво гори. От пепелината ще хванем какво се гори, закани се Бойко Борисов.Митниците също се включват в изследването на вносния боклук. По цялата страна ДАНС, МВР и прокурорите се занимават с тази работа, добави той.", "date": "2020.01.18", "title": "Премиерът не е срещу дрехите втора ръка"}
{"url": "https://news.bg/world/lavina-zatrupa-nay-malko-7-dushi-v-nepal.html", "text": "Лавина затрупа най-малко четирима южнокорейци и трима непалски водачи, предаде \"Асошиейтед прес\". Официалният представител на Министерството на туризма в Непал Меера Ачаря заяви, че поне един китайски гражданин, ранен в лавината, е спасен от хеликоптер.Ачаря обясни, че се полагат усилия за спасяването на останалите. Досега спасителите са успели да спасят 30 души, които бяха хванати в капан от лавината, блокираща пътеката, и ги отлетяха до безопасна зона. Метеорологичните условия са лоши с падане на температурата през последните два дни, което затруднява работата.Южнокорейското министерство на външните работи заяви, че лавината се е ударила на височина от 3230 метра (10 600 фута) преди обяд в петък. В него се казва, че още петима членове на Южна Корея от същия екип са в безопасност и са се подслонили в квартира.Изчезналите туристи - две жени на 30-те и 50-те години и двама мъже на 50-те - са били учители, които са отседнали в Непал за доброволческа работа, съобщиха от министерството.", "date": "2020.01.18", "title": "Лавина затрупа най-малко 7 души в Непал"}
{"url": "https://news.bg/politics/ima-golyama-veroyatnost-votat-na-nedoverie-da-mine-spored-vigenin.html", "text": "Искаме това управление да получи заслужения си финал, защото то не се справи с реформите в нито един сектор, а екологичният сектор буквално застрашава живота ни. Това заяви пред bTV депутатът от левицата Кристиан Вигенин по повод , който БСП ще внесе следващата седмица в Народното събрание.Според Вигенин в момента има голяма вероятност вотът да мине, защото всички в парламента, които се обявяват за опозиция на управлението, са повече от половината гласове.\"Когато някой се заявява като опозиция при вот на недоверие, е логично да гласува против. Ако гласува \"за\" или не участва в гласуването, тогава има ново мнозинство в парламента\", коментира депутатът от БСП.Той напомни, че има два варианта, ако вотът на недоверие мине - Бойко Борисов да състави нов кабинет или да се върви към предсрочни парламентарни избори.Когато става въпрос за въздуха, за земята, за водата - какъв по-силен аргумент едно правителство да си отиде, попита социалистът.По темата с  Вигенин коментира, че дебатите в парламента са показали, че той няма да бъде ефективен.\"Тепърва да се запознаваш със ситуацията, когато хората със седмици нямат вода, когато всеки ден се появява нова информация за незаконно внесен боклук, когато в редица градове въздухът нее годен за дишане, е меко казано подигравка\", подчерта той.Припомняме, в края на декември  срещу правителството на премиера Бойко Борисов в областта на политиката на околната среда и водите. Причините са водната криза в Перник и горенето на италиански боклук у нас.Според социалистите именно обявяването на инициативата им за внасяне на вот на недоверие е отключило последващите събития - в Перник,  и последвалите арест и .Преди два дни стана ясно, че . Валери Симеонов пък заяви, че  при евентуален вот на недоверие, какъвто още нямало.Днес финансовият министър . Той не си търсел нова работа, защото бил убеден, че вотът на недоверие на БСП няма да е успешен.", "date": "2020.01.18", "title": "Има голяма вероятност вотът на недоверие да мине според Вигенин"}
{"url": "https://news.bg/world/erdogan-prizovava-evropa-da-podkrepi-hodovete-na-turtsiya-v-libiya.html", "text": "Турският президент Тайип Ердоган призова Европа да подкрепи работата си в Либия, където оказва военна подкрепа на международно признатото правителство, ако иска да сложи край на конфликта там, предаде \"Ройтерс\".Ердоган направи своите забележки преди срещата на върха в Берлин в неделя, която ще се опита да стабилизира страната.На срещата Германия и Организацията на обединените нации ще накарат съперничещите либийски лагери, които се бият срещу столицата Триполи, да се споразумеят за примирие и механизъм за наблюдение като първи стъпки към мира, дипломатите и проект на комюнике.Турция подкрепя правителството на Фаез ал Серадж в Триполи и описва Халифа Хафтар, който оглавява източната либийска национална армия (LNA), като заговорник за преврат.\"Имайки предвид, че Европа е по-малко заинтересована от предоставяне на военна подкрепа на Либия, очевидният избор е да се работи с Турция, която вече обеща военна помощ\", пише Ердоган.\"Ще обучим либийските сили за сигурност и ще им помогнем в борбата с тероризма, трафика на хора и други сериозни заплахи срещу международната сигурност\", добави той.Неделната среща на върха ще окаже натиск върху Хафтар и LNA да прекратят деветмесечна офанзива срещу Триполи след едноседмично затишие в битките. Но той няма да се опита да постигне разпределение на властта между двете страни, заявиха дипломати, запознати с подготовката.Либия е в смут след падането на Муамар Кадафи през 2011 година.Ердоган заяви, че ако легитимното правителство на Либия падне, ислямистки войнствени групи като Ислямска държава и Ал Кайда, \"ще намерят плодородна почва да се върнат на крака\".Хафтар е подкрепен от бойци от Обединените арабски емирства, Египет, Йордания, судански и чадски бойци и най-скоро руски наемници. Франция също даде известна подкрепа.От друга страна, Турция подкрепи Серрай, като изпрати войски, за да балансира последните печалби от руските снайперисти. Стотици протурски бойци от войната в Сирия също са дислоцирани, заявяват дипломатите.", "date": "2020.01.18", "title": "Ердоган призовава Европа да подкрепи ходовете на Турция в Либия"}
{"url": "https://news.bg/society/babh-vavezhda-novi-standarti-za-kyuftetata-i-kebapchetata.html", "text": "Нови стандарти за месните продукти. Кюфтета, кебапчета и карначета ще трябва да съдържат по-малко количество мазнина за сметка на водата, съобщи Нова телевизия.От Българската агенция за безопасност на храните обясняват, че след промяната тези продукти ще станат по-качествени и по-здравословни.Кюфтето вече никога няма да е същото, защото според новите изисквания то вече ще съдържа повече вода и по-малко мазнина, което според експертите няма по никакъв начин да се отрази на вкусовите му качества.\"Хората не трябва да се притесняват. Потребителите трябва да са спокойни, тези храни ще бъдат със същия състав, със същия вкус, но ще бъдат по-качествени и по-здравословни\", подчерта главният експерт в Дирекция \"Контрол на храните\" Райна Иванова.Експертите обясняват новия състав на кюфтето с това, че у нас животните са изменили породите си и за да се извлече по-добрата част от месото, им са нужни нови пропорции мазнини и вода.\"Има нови породи, с ново съотношение вода - мазнини при самите животни, също така ние изискваме да бъдат влагани по-качествени части от месото - това са от бут, от плешка, които са с по-високо водно съдържание, но пък имат по-ниска масленост, по-ниска мазнина\", поясни още Иванова.Щом се приемат новите наредби, кюфтето вече ще бъде значително по-здравословно, убедени са от Агенцията за безопасност на храните.\"Намалено е съдържанието на мазнини и увеличено съвсем малко водното съдържание в общата маса на продукта. Това не е допълнително влагане на вода при тези продукти - при тези продукти не се влага вода - това е в зависимост от новия породен състав на животните, които вече се отглеждат и в България. От значение е да бъдат по-качествени и по-здравословни храните, което пък е повик на Световната здравна организация\", добави главният експерт в Дирекция \"Контрол на храните\".Все пак, от Агенцията за безопасност на храните уточняват, че новите стандарти не са задължителни и всеки производител може сам да преценява в каква степен да ги спазва.", "date": "2020.01.18", "title": "БАБХ въвежда нови стандарти за кюфтетата и кебапчетата"}
{"url": "https://news.bg/regions/zatvoriha-otdelenieto-po-hematologiya-v-umbal-burgas.html", "text": "Затвориха отделението по хематология в УМБАЛ-Бургас заради липса на специалисти, съобщават пресслужбата на болницата.Още от ноември миналата година е било преустановено обслужването на пациенти с хематологични диагнози.От болницата поясняват, че след смъртта на единствения специалист хематолог в здравното заведение, са били проведени разговори с няколко специалисти в тази област, за да се възстанови работата на отделението. На този етап обаче всички те са отказали да започнат работа в болницата.\"Това е рядка специалност и работещите хематолози са не повече от петима в Бургаско. Всички те са с изградена практика и кариера и към момента не са съгласни да работят в отделението. С някои от тях разговор е провеждан повече от веднъж\", съобщават от УМБАЛ-Бургас.Те посочват, че са информирали Министерството на здравеопазването, НЗОК и Българското медицинско сдружение по хематология за проблема. За намиране на поне временно решение от болницата са поискали разрешение от Здравното министерство и НЗОК, процедурите по кръвопреливане в болницата да се провеждат без специалист хематолог на щат, а под надзора на такъв специалист, но на граждански договор. До момента обаче не са получили отговор.Те уверяват, че ако получат разрешение, имат готовност да назначат специалист на граждански договор веднага.", "date": "2020.01.18", "title": "Затвориха отделението по хематология в УМБАЛ-Бургас"}
{"url": "https://news.bg/world/kola-bomba-udari-turski-inzheneri-v-somaliya.html", "text": "Автомобилна бомба, насочена към група турски контрагенти, избухна в в Афгое, северозападно от сомалийската столица Могадишу, предаде \"Ройтерс\".\"Скоростна самоубийствена кола бомба се нахвърли на място, където турските инженери и сомалийската полиция обядваха\", поясниха от полицията.Не е известно кой е извършил нападението, но жителите и полицията заявиха, че бойците на Ал Шабааб са се опитали да нападнат Афгое, на около 30 км от Могадишу, късно в петък и са били отблъснати.Военногрупата, свързана с Ал Кайда, пое отговорността за минали атаки в кампанията си за сваляне на подкрепеното от САЩ правителство на Сомалия.\"Чухме огромен взрив и видяхме облаци дим във въздуха. Преди взрива няколко турски инженери и добре въоръжен конвой на сомалийската полиция са били на мястото\", обяснява един от свидетелите.Турските инженери помагат при строителството на пътища в Сомалия. Група инженери беше сред ударените в края на декември при взрив на контролно-пропускателен пункт в Могадишу, при който загинаха най-малко 90 души.", "date": "2020.01.18", "title": "Кола бомба удари турски инженери в Сомалия"}
{"url": "https://news.bg/regions/haskovsko-i-starozagorsko-pred-epidemiya-ot-hepatit-a.html", "text": "Министерството на здравеопазването обяви епидемични взривове на хепатит в областите Стара Загора и Хасково, съобщава Нова телевизия.Повечето болни с хепатит А са настанени в инфекциозното отделение в Хасково. По-голямата част от тях са деца.Само за последните няколко дни броят на заболелите в двете области надхвърля 30 души. Обявени са няколко епидемични взрива.Лекарите съветват при оплаквания да търсим помощ, а не да се лекуваме сами. Те напомнят и че предпазването е чрез добра хигиена.Повече от половината от болните от хепатит А в Хасковско са от село Конуш, където случаите през последните дни са 5. Хората се тревожат, че заразата може да се разпространи.Директорът на РЗИ-Хасково д-р Соня Димитрова посочва, че вече са предписани са противоепидемиологични мерки и там, където има организирани колективи, е извършена крайна дезинфекция от оторизирана фирма.Д-р Васко Донев, старши ординатор в инфекциозното отделение, поясни, че обичайно това е една относително лека инфекция. В началото заболяването наподобява грип, а по-късно се появява и характерното пожълтяване, но невинаги. По тази причина лекарите препоръчват при оплаквания задължително да търсим медицинска помощ.", "date": "2020.01.18", "title": "Хасковско и Старозагорско пред епидемия от хепатит А"}
{"url": "https://news.bg/press/namalyavat-na-20-dni-bolnichnite-ot-ortopedi-i-nevrolozi-volya-shikalkavyat-za-vota.html", "text": "Боклук. \"24 часа\":Фирма без дейност е получател на 25-те тона боклук от ИталияАкцията, разпоредена от главния прокурор Иван Гешев за отпадъците в цялата страна, даде резултат в петък. Само за ден разследващите хванаха 25 контейнера с боклук от Италия на пристанище \"Варна-Запад\", влязоха в ТЕЦ \"Бобов дол\" по разследване на престъпления против общественото здраве, заловиха още 9 тона опасни вещества до Луковит, превозвани с камион. Проверките за опасни отпадъци с неясен произход продължават в цялата страна.Още от четвъртък прокурори, полицаи, агенти на ДАНС и Регионалната инспекция по околна среда в Перник разследват сигнал за опасни боклуци на територията на ТЕЦ \"Бобов дол\", съобщиха от държавното обвинение. Три мобилни лаборатории бяха в теца и в петък. Иззети са веществени доказателства, разпитани са свидетели, сред които и работещи в предприятието, изискани са документи.Болнични.\"Монитор\":Намаляват на 20 дни болничните от ортопеди и невролозиЛекарските консултативни комисии (ЛКК) да имат право да издават само 20 дни болнични, вместо сегашните 30. Това се предлага в Анализ на причините за нарастване на изплатените от осигурителите и държавното обществено осигуряване парични обезщетения за временна неработоспособност поради общо заболяване в периода 2016-2019 г., изготвен от НОИ.Една от предвидените в него мерки е да се намали продължителността на временната неработоспособност, определяна от ЛКК и от ЛКК по решение на ТЕЛК от 30 на 20 дни еднократно, респективно от 180 на 120 дни без прекъсване. След изтичане на 120 дни непрекъснат отпуск или 240 дни с прекъсване в две предходни календарни години и в годината на боледуването, при необходимост от продължаване на временната неработоспособност - след решение на ТЕЛК.Най-често тези болнични се издават от ортопеди и невролози, тъй като техните диагнози в повечето случаи изискват продължително лечение.Вот. \"Дума\":\"Воля\" шикалкавят за вотаОт парламентарната група на \"Воля\" предпочетоха да не дават категоричен отговор дали ще подкрепят вота на недоверие към правителството, подготвян от БСП. Днес от левицата имаха разговори в парламента с депутатите на Веселин Марешки. Въпреки че и двете страни определиха разговорите като продуктивни, а ситуацията в страната като кризисна, от \"Воля\" ще мислят още.На този етап, ако вотът на недоверие бъде внесен от БСП, има вероятност да го подкрепим., коментира депутатът Кръстина Таскова. Мотивите, представени от левицата, били интересни, но имало и други. Искам да ви кажа, че тепърва, ако такъв вот на недоверие бъде внесен ще обсъдим конкретно, оплете се в обяснения Таскова.Драгомир Стойнев от БСП разказа, че срещата е продължила около 50 минути. Изключително продуктивен разговор. Експертен също така разговор. Всички техни зададени въпроси получиха отговор. Съгласиха се с проблемите, които ние всички виждаме, но помолиха за няколко дни размисъл, допълни Стойнев.Болница. \"Сега\":\"Главболгарстрой\" ще строи новата детска болницаВъпреки несъгласието на лекари, родители, архитекти, инженери министерство на здравеопазването приключи класирането на офертите за изграждането на нова Национална детска болница в София. Болницата ще се строи от обединението около \"Главболгарстрой\" \"Детско здраве\". Офертата на \"Главболгарстрой\" е с голяма преднина пред втория останал участник в поръчката - обединението около фирма \"Климатроник\" ЕООД. Ако МЗ финализира процедурата със сключен договор, \"Главболгарстрой\" ще получи 77 839 442, 89 лв. без ДДС за изграждането на болницата. Архитекти и инженери твърдят, че процедурата е толкова опорочена, че крие реален риск за бъдещите ползватели на болницата.Новата болница ще се изгражда чрез реконструкция на стар строеж в двора на Александровска болница. Конструкцията се състои от 2 корпуса от по 12 етажа и 6 други триетажни тела. Предвижда се изграждането на още два триетажни корпуса. Продължителността на строителството е 3,5 години.", "date": "2020.01.18", "title": "Намаляват на 20 дни болничните от ортопеди и невролози; \"Воля\" шикалкавят за вота"}
{"url": "https://news.bg/society/atanasovden-e-3.html", "text": "Православната църква днес почита Атанасовден. В народните вярвания Св. Атанасий е представен като властелин на снеговете и ледовете. Вярва се, че на този ден Св. Атанасий съблича вълнената риза, облича копринената и отива в планината, за да прогони зимата.Атанасовден, както и предхождащият го, се почита като празник на ковачи, железари, ножари и налбанти, а заедно с това и като празник срещу чумата и шарката.За омилостивяване на болестта се пекат питки, които се надупчват с вилица, за да не се \"надупчат\" децата от шарка. Жените спазват същите забрани, които характеризират Антоновден.На Атанасовден се заколва черно пиле или кокошка, което се приготвя с ориз и се раздава на съседи и близки против болести. Перата се запазват, защото се вярва, че притежават лечебна сила.В някои райони на страната моми и ергени излизат на поляните, връзват люлки, люлеят се, пеят и играят хора.На Атанасовден празнуват Атанас, Атанаска, Наско, Насо, Наска, Нася, Наско Танас, Таньо.", "date": "2020.01.18", "title": "Атанасовден е"}
{"url": "https://news.bg/world/tramp-posavetva-hamenei-da-si-meri-prikazkite.html", "text": "Да си мери приказките. Това \"посъветва\" американският президент Доналд Тръмп иранския върховен духовен лидер аятоллах Али Хаменеи, предаде \"Ройтерс\".Тръмп направи изявлението след поредната антиамериканска реч на лидера.\"Така нареченият \"върховен лидер \"на Иран, който не беше толкова върховен напоследък, имаше някои гадни неща да каже за САЩ и Европа\", заяви Тръмп в \"Туитър\". Икономиката им се срива, а хората им страдат. Той трябва да бъде много внимателен с думите си!\"В същото време обаче в САЩ се проведоха и протести срещу война с Иран.Върховният водач на Иран аятолах Али Хаменеи обяви в проповед, че  срещу американски позиции в Ирак по-рано този месец са нанесли \"шамар по лицето\" на САЩ, което показвало, че Ислямската република има подкрепата на Аллах (името на Бог в исляма).В контекста на изключително изострено напрежение на 8 януари Иран изстреля ракети по военни бази в Ирак, в които са разположени американски военнослужещи, в отговор на ракетния удар с дрон на САЩ на 3 януари, при който беше , който беше близък с Хаменеи.\"Фактът, че Иран има мощта да забие такъв шамар на световна сила, показва Божията ръка\", настоя Хаменеи, след като обяви изстрелването на ракети срещу американски цели като \"Деня на страшния съд\".Коментарите му бяха посрещнати със скандирания \"Смърт за Америка!\"Коментарите си върховният водач на Иран направи, докато оглавяваше петъчната молитва в Техеран за първи път от 2012 г.Той също така подчерта, че убитият командир на специалните сили \"Ал Кудс\" на Иранската революционна гвардия Касем Солеймани е бил \"най-влиятелният\" командир на \"съпротивителния фронт\" на региона и за него жалеели милиони поддръжници в Иран и хиляди в Ирак.Той също така отбеляза, че убийството на Солеймани е \"позор\" за американското правителство, показващо \"терористичния характер\" на САЩ, като същевременно нарече Доналд Тръмп \"клоун\", който само се преструвал, че подкрепя иранския народ.Върховният водач подчерта, че атаката на Иран срещу американски военни съоръжения през миналата седмица е \"удар по имиджа на Америка\".По време на речта си в Техеран Хаменеи също така нарече силите \"Ал Кудс\" \"хуманитарна организация с хуманни ценности\" и увери, че нейните бойци били \"без граници\".Хаменеи каза, че Иранската революционна гвардия поддържа сигурността на страната и че враговете на Техеран използвали инцидента със , за да \"отслабят\" военната организация.Той също така настоя, че трагедията със самолета била използвана от враговете на страната, за да \"засенчи\" мъката около смъртта на Солеймани.Аятолахът също така коментира и последните събития около ядреното споразумение, сключено между световните сили и Иран през 2015 г., като разкритикува Франция, Великобритания и Германия за задействането на механизма за разрешаване на спорове и изтъкна, че европейските партньори само \"обслужват\" интересите на САЩ.Той отбеляза, че на европейските страни, които са част от ядреното споразумение, не може да се вярва, като същевременно увери, че западните сили няма да могат \"сложат Иран на колене\".", "date": "2020.01.18", "title": "Тръмп \"посъветва\" Хаменеи да си мери приказките "}
{"url": "https://news.bg/weather/zhalt-kod-za-magli-v-7-oblasti.html", "text": "Жълт код за мъгли е обявен в 7 области днес. Това съобщават от НИМХ.Кодът е в сила за Видин, Враца, Ловеч, Монтана, Перник, Плевен и София.Мъглата се задържа. При отрицателни температури рано сутринта и до обяд ще бъде с отлагане на скреж.Максималните температури ще са между минус 2 и 9 градуса. През следващите дни се очаква покачването им.Атмосферното налягане ще остане по-високо от средното за месеца.", "date": "2020.01.18", "title": " Жълт код за мъгли в 7 области "}
{"url": "https://news.bg/world/ek-obmislya-zabrana-za-litsevoto-razpoznavane-za-5-godini.html", "text": "Европейската комисия обмисля мерки за налагане на временна забрана на технологиите за разпознаване на лица, използвана както от публични места.Това се казва в нов документ на институцията, съобщи EURACTIV.Става въпрос за период от 5 години.Ако бъдат приложени, плановете могат да спрат проекти в някои страни от ЕС, включително опитите на Германия и Франция да ползва подобни технологии на гази и летища.Съгласно документа, лицевото разпознаване нанася щети на личността.Документът установява, че има сектори, които биха могли да се считат за висок риск, включват здравеопазването, транспорта, полицията и съдебната система.Припомняме, че миналата година, стана първият американски град, който забрани лицевото разпознаване.Опонентите на мярката твърдяха, че ще тези действия ще поставят под риск безопасността на хората и възпрепятстват усилията за борба с престъпленията.Поддръжниците на забраната пък обясниха, че съществуващата днес технология не е надеждна и представлява ненужно нарушение на личните свободи на хората. Те се аргументират още, че системите правят грешки, особено с жени или хора с по-тъмна кожа.Докато полицията в Сан Франциско в момента не използва технология за лицево разпознаване, в други щати полицейските сили се възползват от технологията.", "date": "2020.01.18", "title": "ЕК обмисля забрана за лицевото разпознаване за 5 години "}
{"url": "https://news.bg/bulgaria/donchev-institutsiite-sa-vinovni-za-krizata-s-bokluka-u-nas.html", "text": "Горенето на боклук в България достига 3,5 процента, а в някои европейски държави - до 60 процента. Това каза в студиото на \"Панорама\" по БНТ вицепремиерът Томислав Дончев.Припомняме, че незаконно горене на боклук от Италия се разследва в няколко града в страната.Той коментира разрастващия с скандал в страната, като обвини контролните системи на държавата, които за него не са на нужното ниво.МОСВ рябва да бъдат по-непробиваеми, счита той.Рециклиращата индустрия е бизнес, когато се върши по правилата, но здравето на хората не бива да се поставя под съмнение, настоя той.Дончев коментира и други актуални въпроси.Създаването на , не става въпрос за сливането на ВиК-тата в държавата. С концентрирането на ресрус - финансов, но и технически и експертен - ще се осигури по-добро управление и ще се скъсат зависимости на местно ниво, коментира Дончев. Необходимостта от допълнителни инвестиции във водния сектор се равнява на около 10-15 млрд. лв.Като нов и доста смел подход на прокуратурата определи вицепремиерът Томислав Дончев  на околната среда и водите Нено Димов. Според него действията на държавното обвинение са .\"Действащ министър в ареста е абсолютно нов жанр\", уточни Дончев, но и призна, че емоциите около масата в Министерски съвет, където са седели с Нено Димов един до друг, не са много приятни.Нено Димов е в ареста от 9 януари заради водната криза в Перник. От ареста той , а издигналата го политическа сила - ВМРО, определи действията на прокуратурата като .Перник е на , а първоначалното разследване преди  посочваше отговорност на две министерства - освен МОСВ (Нено Димов) и . Засега обаче служители на  и обвиняеми.", "date": "2020.01.18", "title": "Дончев: Институциите са виновни за кризата с боклука у нас   "}
{"url": "https://news.bg/world/makron-spasen-ot-gnevni-protestirashti-vav-frantsiya.html", "text": "Френските сили за сигурност вчера спешно са извели президента Еманюел Макрон от театъра Bouffes du Nord в Париж, докато протестиращите се опитвали да щурмуват сградата, предадоха френски медии, цитирани от \"Спутник\".На 5 декември френският президент предложи пенсионните реформи, които ще отнемат редица привилегии и специални условия за пенсиониране на някои категории работници, включително работещите в транспорта.Предложението на правителството е възрастта за пенсиониране да се вдигне от 62 на 64 г. от 2027 година. Франция бе обхваната от безсрочната национална стачка заради непопулярните мерки.На 11 януари  да не увеличава възрастта за пенсиониране, необходима за получаване на пълна пенсия до 64 години.Реформата ще бъде обсъдена от парламента на дебат в средата на февруари.Въпреки хода на властите, според френските медии, на 16 януари около 187 000 са участвали в продължаващи протести в цялата страна.Общата конфедерация на труда заяви, че 250 000 души са се присъединили към протестите в града.", "date": "2020.01.18", "title": "Макрон спасен от гневни протестиращи във Франция "}
{"url": "https://news.bg/world/zarif-se-obyavi-sreshtu-politiziraneto-na-intsidenta-sas-samoleta.html", "text": "Иранският министър на външните работи Мохамад Джавад Зариф проведе среща с канадския си колега Франсоа-Филип Шампан в Маскат и призова да не се политизира инцидентът с украинския самолет, предаде IRNA.Това написа Зариф в \"Туитър\". Договорен е бил обменът между съответните експерти.По-рано в петък говорителят на външното министерство на Иран Абас Мусави заяви, че трагичният инцидент с пътническия самолет в Украйна не трябва да се използва като инструмент за политически облаги и жестове.В отговор на среща между министрите на външните работи на петте държави, чиито граждани бяха сред жертвите на неотдавнашната авиационна катастрофа край Техеран, говорителят призова всички страни да позволят приключване на разследването.Ирански служители признаха, че човешка грешка стои зад свалянето на пътническия самолет и изразиха съжаление за трагедията.Междувременно, лидерите на Иран и САЩ ", "date": "2020.01.18", "title": "Зариф се обяви срещу политизирането на инцидента със самолета "}
{"url": "https://news.bg/world/kanada-iska-frantsiya-da-izsledva-chernite-kutii-ot-ukrainskiya-samolet.html", "text": "Канада настоя черните кутии на разбилия се украински самолет да бъдат изпратени във Франция. Канадският премиер Джъстин Трюдо призова в петък Иран да предаде за анализ черните кутии от сваления самолет във Франция и каза, че първите останки на жертви трябва скоро да пристигнат в Канада.Спасителните екипи в Иран откриха  черните кутии на украинския самолет \"Боинг 737\", който се разби след излитане от Техеран.Иран обаче отказа да ги предаде на проектантския център на \"Боинг\".Ръководителят на Организацията за гражданска авиация на Техеран - Али Абеджаде, съобщи, че не е ясно в коя държава Иран може да изпрати кутиите за анализ на данните.Припомняме, авиокатастрофата стана само часове, след катосрещу две американски военни бази в Ирак. Техеран заяви, че нападенията са в отговор на убийството на генерал Касем Солеймани.Загинали са всички По данни на Външното министерство на Украйна сред жертвите са 11 украински граждани, включително екипажът, 82 ирански граждани, 63 канадци, 10 шведи, 4 афганистанци и 3 германци.Ирански служители признаха, че човешка грешка стои зад свалянето на пътническия самолет и изразиха съжаление за трагедията.Междувременно, лидерите на Иран и САЩ Иранският външен министър Мохамед политизирането на трагедията. ", "date": "2020.01.18", "title": "Канада иска Франция да изследва черните кутии от украинския самолет "}
{"url": "https://news.bg/society/bns-lukovmarsh-ne-e-zabranen.html", "text": "Луковмарш не е забранен. С решение № 5173 от 25.07.2019 г. на Административен съд София-град, забраната на кмета на Столична община е отменена. И това решение е окончателно и не подлежи на обжалване! ().Това се казва в позиция на  Български Национален Съюз по повод  за разпоредена проверка на организацията от главния прокурор Иван Гешев.Има твърдения, които не отговорят на истината и трябва възможно най-скоро да бъдат опровергани, за да не остане българската общественост заблудена, пишат организаторите на Луковмарш. Засега никой от прокуратурата не се е свързал с представители на БНС по какъвто и да е повод, пишат още те. За тях проверката е изненадваща точно сега, месец преди събитието. Те припомнят, че през годините са правени опити да им се попречи и допускат, че прокуратурата тази година е използвана като инструмент за намеса. Нищо обаче не е успяло да спре марша до сега, напомнят от БНС.Организаторите декларират намерението си да спазват закона, но в същото време предупреждават властите да не се опитват да им попречат с репресии, защото ще последва съпротива от родолюбците в страната. Не може 30 години след падането на комунистическия режим да се определя чрез забрани коя личност да бъде почитана, категорични са от БНС.Припомняме, че Луковмарш ежегодно предизвиква напрежение в обществото, въпреки че до сериозни инциденти не се е стигало. За тази година заявената инициатива за 22.02.2020 г. е забранена със Заповед на кмета на Столична община Йорданка Фандъкова, става ясно от прессъобщение на прокуратурата.Главният прокурор иска да бъде уведомен своевременно при непосредствено установяване на данни за извършено престъпление от общ характер.Възпоменателно траурно факелно шествие в памет на генерал Христо Луков ежегодно се провежда през февруари в София от 2003 г. Проявата започва със събиране пред НДК и шествие с факли по улиците на София, докато се стигне до ул. \"Тракия\" №1, където е бил домът на Луков. Зад организацията на събитието са заставали Български Национален съюз (БНС), Национална съпротива, Кръв и чест и др.Луков е спорна личност в българската история като лидер на повлияния от националсоциализма и фашизма Съюз на българските национални легиони (СБНЛ), а и е поддържал близки връзки с националсоциалистическия режим на Третия райх.През годините срещу провеждането на Луковмарш се обявяват различни организации и институции, сред които Българският хелзинкски комитет (БХК), Младежкото обединение в Българска социалистическа партия - София, Европейската мрежа срещу расизма, правозащитната организация \"Хора срещу расизма\" и др.", "date": "2020.01.18", "title": "БНС: Луковмарш не е забранен "}
{"url": "https://news.bg/crime/56-godishen-mazh-zagina-pri-trudova-zlopoluka-v-sandanski.html", "text": "56-годишен мъж e загина след трудова злополука в Сандански, съобщи БНТ. Вчера към 22 ч. в арматурен цех се е срутило желязо. 56-годишият работник е бил отдолу, вследствие на удара е загинал на място.След извършения оглед от РУП-Сандански, към 3 ч. след полунощ загиналият е транспортиран за аутопсия от съдебен лекар в МБАЛ-Благоевград.", "date": "2020.01.18", "title": "56-годишен мъж загина при трудова злополука в Сандански"}
{"url": "https://news.bg/health/nad-2000-novi-sluchai-na-varitsela-ot-nachaloto-na-godina.html", "text": "Над 2 000 регистрирани случаи на болни от варицела от началото на годината, съобщи Нова телевизия. Това потвърждават здравните власти. В голяма част от детските заведения в страната поставиха групи под карантина.От няколко дни, 4 групи в 7-мо ОДЗ \"Детелина\" са под карантина. Болните деца са няколко, но вероятността и останалите в групата да се разболеят от варицела е над 90 процента. Защитени са само тези, които вече са я изкарали.\"От септември досега имаме 40 деца, които са преболедували\", обясни директорът на 7-мо ОДЗ \"Детелина\" Ксения Семизорова.Лекарите все пак успокояват, че при децата, заболяването се преболедува много по-лесно. Заради огромния брой на болните, от тази година ваксината срещу варицела влиза в препоръчителния имунизационен календар.\"Втората причина е, че включвайки я в календара, ние даваме сигурност на производителите и вносителите, че може да се ползва, узаконено е\", заяви още главният държавен инспектор д-р Ангел Кунчев.До този момент ваксината не се предлагаше на българския пазар, но разрешителните вече са дадени.\"Към момента не е ясно каква ще бъде цената й, нито колко от българите ще отидат до аптеката, за да си я купят. Независимо от интереса обаче, следващата стъпка е ваксината да влезе в задължителния имунизационен календар\", добави председателят на Асоциацията на собствениците на аптеки Николай Костов.", "date": "2020.01.18", "title": "Над 2000 нови случаи на варицела от началото на година"}
{"url": "https://news.bg/regions/v-shumen-otnovo-ima-voda.html", "text": "Водоснабдяването в Шумен вече е възстановено, съобщи БНР.Припомняме, че градът и още три села (Белокопитово, Дибич и Панайот Волов)  заради аварии по довеждащия водопровод. снощи.По предварителна информация пълненето на системата трябваше да започне в десет часа днес, но екипите са успели с дейностите по-рано и тази сутрин в голяма част от Шумен водата вече е пусната.Държавата подменя водопровода на Шумен и Търговище. Това стана ясно на срещата при премиера за водната криза. Заместник-министърът на регионалното развитие Николай Нанков обясни, че това било поредната тежка авария. За два дни е имало 20 аварии.По думите на Нанков най-късно до довечера или утре всички ще имат вода. Групите работиха по над 20 аварии, като работата на екипите продължаваше и през нощните часове.Управителят на водното дружество инж. Илиян Илиев изрази надежда мрежата да издържи на налягането при подаването на вода и да не се появят нови течове.Припомняме, че депутатът от БСП Иван Иванов заяви в парламента, че И там е въведен воден режим.Шуменската водоснабдителна система е сред най-проблемните у нас. Шумен е сред най-високото стойности по .Шумен не е заплашен от тежък воден режим, увери в последните дни на 2019 година заместник-министърът на регионалното развитие Николай Нанков. По неговите думи запасите от вода в язовир \"Тича\" били достатъчни за още 10 месеца. Други обаче бяха данните на Министерството на околната среда и водите, според които водоемътвода. Все пак язовир \"Тича\" не попадна сред  за които бе ограничено водовземането.", "date": "2020.01.18", "title": "В Шумен отново има вода"}
{"url": "https://news.bg/politics/pernik-s-voda-ot-belmeken-sled-45-dni.html", "text": "В понеделник правителството ще направи предложение до СО и СОС за преминаване на вода през ВиК инфраструктурата на София от \"Белмекен\" през Мало Бучино до Перник. Ще се прехвърлят 300 литра на секунда или 700000 кубични метра на месец. Това докладва министърът на икономиката Емил Караниколов на срещата при премиера за кризата с водата.Ще се изгради система като байпас, за да се достави вода до Перник най-късно до 45 дни. Министърът посочи, че ще се работи денонощно.В момента в язовир \"Студена\" има вода за два месеца. НЕК е започнала да отбива част от дебита на \"Белмекен\".Според икономическият министър това е единственото възможно решение за Перник, докато язовир \"Студена\" започне да се пълни.Държавата ще изгради водопровод от Мало Бучино до Перник, през ВиК мрежата на столицата. Този водопровод ще включи водата в мрежата на града, а не в язовира.Това е специално насочена вода за нуждите на Перник, каза Емил Караниколов. Между 35-45 дни е срокът, за който водата трябва да тръгне към Перник. По трасето на новия водопровод ще се изгради и пречиствателна станция. Това съоръжение ще може да подава вода от язовир \"Студена\" към определени столични квартали и обратно -от София към Перник, стана ясно от думите на икономическия министър.Още в сряда могат да започна строително-монтажните дейности. 12 екипа в момента са подготвени и са в готовност да започнат да строят. Караниколов е готов да увеличи екипите като амбицията му е дори и по-рано всичко да е изградено. В последните няколко дни в язовир \"Студена\" са започнали да постъпват по-големи количества вода. Държавата обаче няма да разчита на природата.За предприятията в Перник държавата предлага вода от намиращ се на близо водоизточник, вероятно язовир \"Бошляк\", като ще трябва да изгради 800 метра водопровод. Това ще може да стане до две седмици, ако предприятията кажат, че водата, която им се предлага, отговаря на нуждите им. В петък се очаква техният отговор, след като излязат резултатите от пробите на водата.Държавата ще си плати на СО преминаването на водата през ВиК мрежата на столицата. Цената на водата в Перник няма да бъде увеличавана, категоричен бе Караниколов.Екоминистърът Емил Димитров представи справка за други подобни случаи на пренасочване на вода. От 1993 до 2019 това се е случвало многократно. Дебитът за Перник бил наличен в \"Белмекен\", стана ясно от думите му.Кметът на Перник Станислав Владимиров обясни, че се работи по ВиК мрежата на града. Ще се ремонтират и двете пречиствателни станции на града с пари, дадени от държавата.Премиерът Бойко Борисов разпореди на пълни обороти да се сменят тръбите, за да не изтича новата вода за града. Кметът на София Йорданка Фандъкова свиква среща в понеделник, за да се вземе съответното решение за водата. По никакъв начин няма да бъде засегнато водоподаването на София, успокои тя.Шефът на НЕК увери, че в \"Белмекен\" има достатъчно вода. Язовирът бил в оптимално състояние.По-късно пред медиите кметът на Перник поясни, че водата от \"Белмекен\" ще осигури питейните нужди на града в условията на воден режим. Кога той ще бъде отменен не е ясно. Ще се чака да се напълни язовир \"Студена\". Припомняме,  бе обявено на 21 декември, след като воден режим бе  на 18 ноември 2019 г.В понеделник, 13 януари 2020 г.1 беше  който отговаря за водните ресурси. Разпитът му продължи над два часа и половина. На 15 януари бе разпитана и .В , а в петък, 10 януари, , която беше приета от премиера Бойко Борисов. На този етап обвинението срещу Нено Димов е свързано с кризата с водата в Перник, но разследващите работят и по аферата .Миналата седмица . По време на заседанието На 16 януари стана ясно, че ", "date": "2020.01.18", "title": "Перник с вода от \"Белмекен\" след 45 дни "}
{"url": "https://news.bg/crime/razpileni-darveni-trupi-na-trakiya-predizvikaha-nyakolko-katastrofi.html", "text": "Автомобил се сблъска с паднали на пътя дървени трупи на АМ \"Тракия\", но се разминава само с две спукани гуми, съобщи bTV.Инцидентът е станал на излизане от магистралата при отбивката за Чирпан.Младо семейство е пътувало с детето си от Варна към Меричлери.Мъжът разказва, че минал през нещо, спукал две гуми и отбил в аварийната лента. Това се оказало дървена трупа. Вероятно изпаднала от камион. В участъка платното е с неравности, които увеличават риска от разпиляване на недобре укрепен товар.От телефон 112 мъжът научава, че не е единственият пострадал. На 15 км. преди това са се сблъскали леко две коли. Отново заради разпилени на пътя дървени трупи.Щетите около инцидента ще струват около 500 лв. Полицията издирва камиона, разпръснал товара.", "date": "2020.01.18", "title": "Разпилени дървени трупи на \"Тракия\" предизвикаха няколко катастрофи"}
{"url": "https://news.bg/world/zaloviha-duhovniya-vodach-na-idil-nalozhi-se-da-go-otvedat-s-kamion.html", "text": "Арестуваха духовния водач на Ислямска държава в Ирак, съобщава \"Дейли мейл\".Шифа ал-Нима - мюфтията на терористичната групировка, е бил задържан в град Мосул. Той е един от водещите лидери на ИДИЛ, арестувани в последно време.Любопитното в случая е, че мюфтията страдал от крайно затлъстяване и за отвеждането му бил необходим цял камион. Духовният главатар на Ислямска държава не могъл да влезе в полицейската кола и в крайна сметка бил качен в каросерията на товарния камион.Шифа ал-Нима е бил религиозният лидер на терористите от ИДИЛ и по негови фетви са били екзекутирани учени и богослови, бил е извършен терористичен атентат в джамия и са били разрушени редица обекти на културното наследство, сред които гробницата на пророка Йон.Британският военен консултант Мейсън Джифърд, който съдействал в борбата срещу ИДИЛ в Сирия, съобщава в Туитър, че мюфтията е \"отговорен за екзекуции на мъже, жени и деца. Това животно е изнасилвало и убивало\".", "date": "2020.01.18", "title": "Заловиха духовния водач на ИДИЛ - наложи се да го отведат с камион"}
{"url": "https://news.bg/politics/pri-nay-malak-disbalans-v-sofiya-vodopodavaneto-kam-pernik-shte-spre-uveryava-fandakova.html", "text": "При най-малък дисбаланс във водоснабдяването на София подаването към Перник ще бъде спряно. Това заявява кметът на София Йорданка Фандъкова в своя позиция във \"фейсбук\" след проведената днес среща в Министерски съвет, на която стана ясно, че В тази връзка столичният кмет уверява, че това предложение ще бъде внесено за обсъждане в СОС единствено при 100% гаранции за водоснабдяването на София.Тя уточнява, че към днешна дата водоснабдяването на София е осигурено напълно за години напред от съществуващите водни количества в яз. \"Искър\" и яз. \"Бели Искър\". За водоснабдяването на София годишно са необходими около 140 млн. кубика вода (12 млн. кубика на месец). В яз. \"Искър\" са налични 465 млн. кубика вода, а в яз. \"Бели Искър\" - 9 млн. кубика вода, обяснява още Фандъкова.Тя настоява и за гаранции, че финансирането на всички допълнителни дейности може да бъде единствено от държавния бюджет.Без пълни гаранции за водния баланс на София и осигуряване на водоснабдяването на софиянци такова предложение няма да бъде подкрепено, категорична е Йорданка Фандъкова.В позицията си тя заявява още, че е възложила на дружеството \"Софийска вода\" да предостави пълен анализ на техническите параметри на магистралния водопровод, по който се обсъжда да бъдат доставяни допълнителните количества вода от водосбора на яз. \"Белмекен\" до Перник.По думите й цялата информация за техническите възможности и актуалното състояние на водните запаси на София ще бъде предоставена публично и на Столичния общински съвет, който единствено може да одобри предложението в помощ на разрешаване на водната криза в Перник.На срещата в Министерски съвет Фандъкова е настояла още тази година да започне ремонт на стената на язовир \"Бели искър\" и да се изгради ново трасе от яз. \"Огняново\" до водопреносната система на София като резервен водоизточник за питейна вода за столицата в дългосрочен план с оглед на климатичните промени.", "date": "2020.01.18", "title": "При най-малък дисбаланс в София, водоподаването към Перник ще спре, уверява Фандъкова "}
{"url": "https://news.bg/world/talibanite-ochakvat-mirno-sporazumenie-sas-sasht-do-kraya-na-mesetsa.html", "text": "Радикалното движение \"Талибан\" от Афганистан може да подпише мирно споразумение със Съединените щати до края на този месец. Това съобщава РИА Новости, позовавайки се на думите на представителя на талибаните Сухел Шахин.По-рано \"Асошиейтед прес\" съобщи, че членовете на радикалното движение \"Талибан\" са предали на специалния пратеник на САЩ документ, предлагащ да се установи временен режим на  за период от 7 до 10 дни.\"Преговорите продължават. По отношение на условията на споразумението няма какво да обсъждаме. Проектът е готов. Датата на подписване на мирното споразумение е единственият въпрос, който трябва да бъде решен. Въпрос е на няколко дни. Надяваме се, че ще успеем да подпишем споразумението най-късно до края този месец\", посочва Шахин.През септември САЩ и талибаните бяха на крачка от подписването на споразумение за изтегляне хиляди американски войски в замяна на гаранции за сигурност. Очакваше се и да се проправи път към преки преговори между талибаните и правителството в Кабул, които да доведат до възможно мирно споразумение след повече от 18 години война. Същият месец обаче и оттегли покана към бунтовниците да се присъединят към тайни преговори.В началото на декември обаче ", "date": "2020.01.18", "title": "Талибаните очакват мирно споразумение със САЩ до края на месеца"}
{"url": "https://news.bg/regions/i-v-svishtov-ostanaha-bez-voda-zaradi-avariya.html", "text": "Голяма авария остави без вода Свищов, съобщават от общината.Повредата е възникнала на магистралния водопровод към града и ограничава водоподаването в село Вардим, Свищов и село Царевец.От общината посочват, че екипите на ВиК - Район Свищов са на терен и съвместно с екипи на ВиК \"Йовковци\" - Велико Търново ще направят всичко възможно аварията да бъде отстранена.Припомняме, Свищов е поредният град, останал на сухо заради авария на ВиК мрежата.Преди дни Шумен и още три села (Белокопитово, Дибич и Панайот Волов)  заради аварии по довеждащия водопровод.", "date": "2020.01.18", "title": "И в Свищов останаха без вода заради авария"}
{"url": "https://news.bg/bulgaria/bolen-ot-svinski-grip-pochina-v-smolyan.html", "text": "Мъж на 51 години от село Борино е починал от свински грип в болницата в Смолян, предаде БНР.Той е бил приет в началото на годината в интензивното отделение на смолянската болница с вирусна пневмония и поставен на апаратно дишане.Болният е починал в четвъртък след настъпили усложнения, уточни директорът на многопрофилната болница за активно лечение д-р Марин Даракчиев.В лечебното заведение има още два доказани случая на свински грип: 7-годишно дете, което е оздравяло, и 37-годишна жена, която също е в интензивното отделение, но е в добро общо състояние.", "date": "2020.01.18", "title": "Болен от свински грип почина в Смолян"}
{"url": "https://news.bg/world/ima-informatsiya-za-samolichnostta-na-zastrelyaniya-v-istanbul-balgarin.html", "text": "Установена е самоличността на застреляния в Истанбул българин, предаде БНТ. Според местните медии, става дума за Милен Бахчеванов, който е пристигнал в страната на 14 януари.Припомняме, по-рано беше съобщено, че наш сънародник на 32 години е нахлул миналата вечер в заведение в квартала \"Байрам Паша\", като е размахвал мачете и се е опитал да вземе заложници. След като опитите на полицията да преговаря с него са претърпели неуспех, той е бил прострелян от служителите на реда и откаран в болница, където е починал от кръвозагуба.Генералният консул на България в Истанбул Ангел Ангелов коментира, че все още няма пълна яснота по случая.\"Информацията, която първоначално получихме беше само от медиите. Впоследствие предприехме действия по получаване на по-подробни данни от местните власти. Изпратили сме и официално запитване. Заради воденото разследване официалната информация към момента е съвсем оскъдна. Инцидентът е изключително неприятен. Не е установено до момента и къде е пребивавал нашият гражданин от влизането си в Турция до снощните действия. Турската полиция действа изключително оперативно. По правило редки са подобни инциденти с наши граждани в Турция. Явно всичко е в следствие на социалния профил на българския гражданин.\" - посочи консулът.Инцидентът е станал малко след 23 ч миналата вечер. Мъжът се е качил се на втория етаж на заведението, барикадирал е стълбите и е започнал да чупи всичко около себе си. На мястото са пристигнали екипи на полицията, пожарната и спешната помощ. Най-напред са се опитали да го обезвредят с водна струя, след което полицията нахлула в заведението.Заради неуспешните преговори с българина силите на реда са използвали и сълзотворен газ. Мъжът изпаднал в паника и ранил един човек в ръката. В отговор полицията е открила огън и го е ранила в крака, за да го обезвреди.Според публикации в турски медии, мъжът е имал здравословни проблеми.МВР разпространи съобщение, че 32-годишният българин е с няколко криминални прояви - за хулиганство, кражби и грабежи.", "date": "2020.01.18", "title": "Има информация за самоличността на застреляния в Истанбул българин"}
{"url": "https://news.bg/world/gruziya-i-ukrayna-rusiya-sabotira-navigatsiyata-pri-spasitelni-operatsii.html", "text": "Украйна и Грузия подадоха жалба в Международната морска организация срещу незаконни действия на Русия в Азовско и в Черно море, и в Керченския пролив, предаде Дойче веле.Действията на Русия пречат за провеждането на спасително-издирвателни операции, се казва в жалбата на двете страни, която е подкрепена от ЕС и САЩ.По-рано, по време на заседание на Подкомисията по радиовръзка, издирване и спасителни операции, Киев протестира срещу разширяването на района на обслужването на руската радиостанция НАВТЕКС-Новоросийск в акваторията на Азовско море и Керченския пролив.Международната морска организация (International Maritime Organization - IMO) е междуправителствена организация към ООН. Дейността й е насочена към отмяна на дискриминационни действия, засягащи международното търговско корабоплаване, гарантиране на сигурността на корабоплаването и предотвратяване на замърсявания на околната среда от плавателните съдове.", "date": "2020.01.18", "title": "Грузия и Украйна: Русия саботира навигацията при спасителни операции"}
{"url": "https://news.bg/world/hari-i-megan-se-lishavat-ot-kralskite-si-titli-i-publichnoto-finansirane.html", "text": "Принц Хари и съпругата му Меган повече няма да използват кралските си титли и няма да получават публично финансиране, за да изпълняват ангажименти като членове на кралското семейство, се казва в съобщение на Бъкингамския дворец, цитирано от Би Би Си,Двамата няма повече да представляват официално кралицата и няма да носят титлата \"кралско височество\".Херцогът и херцогинята на Съсекс смятат да върнат на данъкоплатците 2.4 милиона паунда, изразходвани за ремонт на резиденцията Фрогмор котидж близо до Уиндзор, която ще остане техен семеен дом във Великобритания.Споразумението за новия им статут ще влезе в сила през пролетта на тази година, уточняват от Бъкингам.Съобщението от двореца идва след проведените в понеделник разговори в кралското семейство за бъдещата роля на Меган и Хари, които обявиха през този месец, че искат да се оттеглят от официалните задължения на членове на кралската фамилия.\"Хари, Меган и Арчи (синът на херцога и херцогинята на Съсекс - б. р.) винаги ще бъдат много обичани членове на моето семейство\", казва кралица Елизабет II в официално изявление.Тя посочва също, че до решението се е стигнало след многомесечни разговори и е доволна, че заедно са намерили \"конструктивен и подкрепящ път\" за нейния внук и семейството му.\"Оценявам предизвикателствата, на които са били подложени заради строгите мерки за сигурност през последните две години и подкрепям желанието им за по-независим живот.\" - казва още кралицата.Тя изказва благодарност към тях и за тяхната работа и изразява гордостта си от това, че Меган бързо се е превърнала в член на кралското семейство.\"Цялото семейство се надява, че днешното споразумение ще им позволи да започнат изграждането на щастлив и спокоен нов живот\", допълва Елизабет II.Двойката разбира, че трябва да се оттегли от кралските задължения, включително от военните назначения, уточняват от двореца. В изявлението се казва, че Меган и Хари ще продължат да изпълняват поетите частни ангажименти и участието си в сдружения.", "date": "2020.01.18", "title": "Хари и Меган се лишават от кралските си титли и публичното финансиране"}
{"url": "https://news.bg/bulgaria/otkriha-nezakonno-smetishte-za-zhivotinski-otpadatsi-pri-magistrala-struma.html", "text": "Край подлез на автомагистрала \"Струма\" са изхвърлени големи количества животински отпадъци, предаде БНР. За незаконното сметище са сигнализирали жители на Дупница.Уточнява се, че поне три-четири каруци кости и животински отпадъци са забелязани край подлеза на пътя за с. Блажиево под автомагистрала \"Струма\".\"След Нова година бяха изхвърлени кокали, глави, шкембета, черва на говеда, на прасета и т. н. Това е в махала Ценеви.\" - коментира дупничанинът Ивайло Иванов, който пътува всеки ден до Блажиево по фермерски дела.Не е известно кой изхвърля животинските остатъци, предполага се, че наблизо вероятно има нелегална кланица.\"Роми, касапи, които са купили животни покрай новогишните празници, са направили кайма и суджуци и са изхвърлили кокалите. Освен миризмата, се разпространяват зарази.\" - коментират дупничани.", "date": "2020.01.18", "title": "Откриха незаконно сметище за животински отпадъци при магистрала „Струма“"}
