{"url": "https://news.bg/int-politics/i-ispaniya-se-gotvi-za-tvard-brekzit.html", "text": "Испания ще приеме спешни мерки, ако Великобритания реши да напусне Европейския съюз без споразумение между Лондон и Брюксел, предаде АП.На 19 декември Европейската комисия обяви, че за да се избегне хаос в деня на Брекзита, е взела мерки за секторите, които ще бъдат засегнати най-тежко от евентуална липса на споразумение.Целта е да се избегне рязка раздяла на 29 март догодина, което може да постави в затруднение граждани и предприятия както във Великобритания, така и в страните членки на ЕС.Британският премиер Тереза Мей договори споразумение с останалите 27 страни от ЕС на 25 ноември в Брюксел, но то среща силна съпротива във Великобритания.", "date": "2018.12.28", "title": "И Испания се готви за твърд Брекзит"}
{"url": "https://news.bg/regions/krizisniyat-tsentar-v-sofiya-podgotvya-praznichna-vecherya-za-nova-godina.html", "text": "Столичният кризисен център в кв. \"Захарна фабрика\" ще приема нуждаещи се и в последния ден от годината, предаде БНР.Заради понижаването на температурите през последните дни броят на потърсилите подслон в Кризисния център непрекъснато расте.По данни на директора Йорданка Темелкова през последните нощи те са били дори повече, отколкото по коледните празници.Според нея броят на бездомните ще се увеличи през следващите дни, като пикът се очаква през януари и февруари, когато обикновено температурите са най-ниски.Темелкова увери, че въпреки капацитета от 180 легла, от Центъра няма да върнат никого от нуждаещите се.По случай Нова година за 31 декември е предвидена и празнична вечеря за всички, потърсили подслон. Такава ще има и на 1 януари.От Кризисния център напомниха, че приемат дарения - най-вече под формата на дрехи, обувки и храна. Те могат да се оставят на място в кв.\"Захарна фабрика\", бл. 51 А (непосредствено до районната администрация \"Илинден\").", "date": "2018.12.28", "title": "Кризисният център в София подготвя празнична вечеря за Нова година"}
{"url": "https://news.bg/world/v-es-vlyazoha-v-sila-novi-merki-sreshtu-terorizma-i-prestapnostta.html", "text": "Днес в Европейския съюз влязоха в сила нови по-твърди мерки в борбата срещу престъпността и тероризма. 28-те страни членки ще подобрят сигурността с по-ефективно споделяне на информация, информира АФП.Новите правила, които подсилват Шенгенската информационна система, трябва да помогнат на граничарите и правоприлагащите агенции, а също така да предоставят по-голяма закрила за изчезнали деца и инвалиди, се казва в съобщение на Европейската комисия.Сега страните членки са задължени да предупреждават при всички случаи на тероризъм, за да се намалят шансовете на заподозрените да се възползват от слабостите в Шенгенската информационна система.До края на следващата година Европол също ще бъде информиран при всички случаи на тероризъм, което ще спомогне за създаване на цялостна мрежа в Европа.Днес ние затваряме важна пролука в сигурността на ЕС, обяви еврокомисарят за миграцията Димитрис Аврамопулос.Той поясни, че страните членки ще бъдат задължени да въведат предупредителни съобщения при тероризъм в Шенгенската информационна система., добави еврокомисарят.Новите правила няма да нарушават регулациите на ЕС за защита на личните данни.През 2017 г. Шенгенската информационна система съдържаше почти 79 милиона сигнала и извършените в нея справки от органите надвишават пет милиарда.", "date": "2018.12.28", "title": "В ЕС влязоха в сила нови мерки срещу тероризма и престъпността"}
{"url": "https://news.bg/regions/nov-sluchay-na-afrikanska-chuma-po-svinete-v-silistrensko.html", "text": "Нов случай на Африканска чума при дива свиня е установила Българската агенция по безопасност на храните в община Алфатар.Заразеното животно е било отстреляно в ловно поле, част от Държавно горско стопанство - Силистра, дивечовъден участък - Алеково.Изследването на взетите проби потвърди наличието на вируса на Африканска чума по свинете (АЧС).По тази причина от Българската агенция по безопасност на храните предприемат постоянни клинични прегледи за заболяването и при домашните свине.Ще се вземат проби от всички умрели или показващи клинични признаци диви и домашни животни. Мерките при домашните свине са насочени към стриктна биосигурност. Целта е да се предотврати възможността за прехвърляне на заразата между дивата и питомната популация свине в странатаЗа да се контролира и ликвидира заболяването, Агенцията по храните предприе необходимите мерки още при констатирания първи случай в област Силистра съгласно действащото законодателство.От БАБХ призовават хората да сигнализират за мъртви животни или животни с нетипично поведение в съответните ветеринарномедицински служби.", "date": "2018.12.28", "title": "Нов случай на африканска чума по свинете в Силистренско"}
{"url": "https://news.bg/world/rusiya-izdigna-visokotehnologichna-ograda-po-granitsata-na-krim-s-ukrayna.html", "text": "Русия завърши строителството на високотехнологична ограда по границата на Крим с Украйна, информира Би Би Си.Оградата, която е с дължина повече от 60 километра, включва бодлива тел в най-горната си част и стотици сензори.Русия анексира Крим през март 2014 г., което е осъждано от международната общност.Федералната служба за безопасност на Русия (ФСБ) обяви, че оградата е необходима, за да се предотвратят \"опитите за проникване на саботьори\".В съобщението, цитирано от РИА Новости, се казва още, че оградата също така ще попречи на контрабандата с незаконни оръжия, наркотици, алкохол и др.По оградата има сензори и радиолокационни устройства. Русия има подобна техника и по северната и източната граница.По-рано днес германският канцлер", "date": "2018.12.28", "title": "Русия издигна високотехнологична ограда по границата на Крим с Украйна"}
{"url": "https://news.bg/regions/obraha-pet-pati-vazrasten-mazh-samo-za-mesets.html", "text": "Жителите на видинското село Динково живеят в постоянен страх от набези, предаде Нова телевизия.По празниците възрастен човек е бил нападнат и обран в дома си. Вчера в къщата му нахлули крадци, които откраднали всичките му пари и започнали да го душат. Само за последния месец това е петият обир в дома на мъжа.Жертвата на извършения грабеж е Петко Рангелов. Той разказва, че бил обран малко след полунощ. Крадците отмъкнали якето и портфейла му с общо 500 лева. Възрастният мъж получава минимална пенсия, а къщата му се руши и няма ток.Петко признава, че е спестявал откраднатите пари с години, а сега е останал без нищо. Той разказва, че в другите случаи крадците са отмъкнали и телевизора му, както и още пари.В селото живеят около 60 души, които са предимно възрастни хора. Те твърдят, че живеят в постоянен страх и дори спят с брадви и ножове до главите си. Освен това се налага да барикадират вратите и прозорците на домовете си.Въпреки това обаче много от тях също са били жертви на набезите на крадци. Жертва на крадците станала и Лидия Стефанова. Отнели й последните 5 лева, които жената била заделила за хляб. По тази причина тя вече залоства всички врати в къщата си.Кметът на селото Георги Симеонов признава, че не може да се справи с проблема. Той обяснява, че дори възрастните хора да чуят, че на двора се вдига шум, нямат смелостта да излязат, защото знаят, че не могат сами да се справят с крадците.Голяма част от къщите във видинското село Динково са необитаеми и са лесна мишена за злосторниците.Часове след грабежа на Петко от полицията заловили двама 18-годишни младежи. Те признали за кражбата и разказали, че преди дни му взели и телевизора.", "date": "2018.12.28", "title": "Обраха пет пъти възрастен мъж само за месец"}
{"url": "https://news.bg/world/kosovo-udari-sarbiya-s-oshte-mita.html", "text": "Правителството на Косово разшири митата върху внос от Сърбия, информира \"Ройтерс\".Прищина засили натиска над Белград, за да принуди Сърбия да прекрати кампанията по убеждаване на другите държави да оттеглят решението си за признаване на бившата сръбска провинция.Косово, чието предимно етническо албанско население обяви независимост от Сърбия през 2008 г., е признато от около 110 държави, но не и от Сърбия, Русия и пет страни членки на ЕС.През миналия месец правителството в Днес Косово направи същото за внос на продукти от двете държави, които обаче са произведени в чужбина.Оправдавайки решението, премиерът на Косово Рамуш Харадинай коментира, че действията на Сърбия да убеди държавите да не подкрепят Косово е \"агресивен акт\".Представители на косовските власти заявиха пред осведомителната агенция, че няколко държави са оттеглили решението си за признаване на Косово за независима държава.Сърбия определи решението на Косово за митата като \"ненормално\".\"\", коментира Марко Джурич, директорът на Отдела за Косово към сръбското правителство.\"Прищина обяви война на големи световни марки\", добави той пред държавната телевизия RTS TV.С мярката Косово засяга продукти на Coca Cola, Nestle и Rauch.След въвеждането на първите мита вносът от Сърбия и Босна падна до общо 290 000 евро от 35 милиона евро преди година.През 2017 г. Сърбия е изнесла продукти за Косово на обща стойност 450 милиона евро, а Босна - 80 милиона евро.Босна, Косово и Сърбия, заедно с Албания, Черна гора и Молдова, са част от Централноевропейското споразумение за свободна търговия (ЦЕФТА), което има за цел да хармонизира икономиките и съдебните им системи.Брюксел обяви, че решението на Косово за налагане на мита е в нарушение на ЦЕФТА.По-рано днес президентът на Косово Хашим ", "date": "2018.12.28", "title": "Косово удари Сърбия с още мита"}
{"url": "https://news.bg/society/ot-2-yanuari-zapochva-priemaneto-na-zayavleniya-za-bezplatni-vinetki.html", "text": "Социалните служби ще приемат заявления за безплатни винетки от 2 януари, предаде БНТ. Към момента това е невъзможно, защото промените в наредбата, по която се отпускат стикерите, още не са обнародвани в \"Държавен вестник\" и новият формуляр на заявлението още не е отпечатан.Право на безплатна електронна винетка имат хората с или над 50% намалена работоспособност, както и семействата, които отглеждат непълнолетни деца с увреждания.Лили Стоева обяснява, че в началото на декември опитала да подаде заявление за безплатен стикер на съпруга си. Казали й обаче, че трябва да дойде чак в края на идния месец, за да вземе декларация, която да попълни за безплатната винетка.В същата ситуация са попаднали и други хора с увреждания.Началникът на отдел \"Интеграция на хора с увреждания\" към Агенцията за социално подпомагане Миглена Митева отрича да са връщани хора. По нейни думи на всички е било обяснено, че предстои промяна в наредбата за предоставяне на безплатни винетни стикери за хора с увреждания, поради което все още не се приемат заявления.Старите винетки на хората с увреждания още са валидни. Въпреки че промените в наредбата още не са обнародвани и няма нов формуляр, заявления за електронни стикери ще се приемат от 2 януари.Митева обяснява, че до отпечатването на новия образец ще се използват старите, като текстът, който липсва в тях, ще бъде разпечатан допълнително.Става въпрос за текст, който уведомява хората къде могат да проверят дали им е издадена електронната винетка.От Агенцията за социално подпомагане съветват хората да не бързат да подават заявления още през януари, ако винетният им стикер е валиден до февруари или някой от следващите месеци. Това може да се случи до 10 дни преди той да изтече.По този начин ще се избегнат възможните опашки.Социалните служби имат 7 дневен срок за обработка и одобрение на заявленията за безплатни винетки, а Агенция \"Пътна инфраструктура\" има три дни да издаде стикерите.", "date": "2018.12.28", "title": "От 2 януари започва приемането на заявления за безплатни винетки"}
{"url": "https://news.bg/world/v-poslednoto-si-obrashtenie-makedonskiyat-prezident-izrazi-nedovolstvo-ot-dogovora-sas-sofiya.html", "text": "Президентът на Македония призова парламента да , което ще позволи на страната да се присъедини към НАТО, информира АП.Георге Иванов, отявлен критик на сделката, потвърди позицията си в последното ежегодно обръщение пред парламента. Той предупреди, че според сделката Македония ще плати \"най-високата цена\" със \"зачеркването\" на националната идентичност.Депутати от лявата правителствена коалиция на няколко пъти прекъснаха речта на Иванов с освирквания.Според Иванов, цитиран от македонски медии, кутията на Пандора е отворена и сега всеки има право да отрича това, което е на Македония.Той коментира иСъс \"свободното тълкуване\" на договора с България, каза той, Македония е хвърлена в лабиринт, от който е трудно да се излезе, и сега България говори за анекс към договора.\", каза македонският президент, цитиран от БНР.Той не вижда друг път освен присъединяване към ЕС и НАТО, което Иванов вярва, че ще обедини обществото, но няма да се случи с прилагането на сделката с Гърция.Македонското правителство коментира речта на президента. Кабинетът обяви, че Иванов не може да спре напредъка на страната към ЕС и НАТО.С речта си Иванов отново демонстрира, че остава верен на решимостта си да държи разделени гражданите на Македония. Той доказа, че живее в света на конспирациите, се казва в позицията.През юни Македония и Гърция постигнаха споразумение за прекратяване на дългогодишния спор за името. Според сделката Скопие ще промени името на страната на Северна Македония.Вторият мандат на Иванов изтича през пролетта на 2019 г.", "date": "2018.12.28", "title": "В последното си обръщение македонският президент изрази недоволство от договора със София"}
{"url": "https://news.bg/regions/api-otricha-boltovete-na-mantinelite-na-patya-svoge-sofiya-da-se-razvivat-na-raka.html", "text": " Болтовете на мантинелите на пътя Своге - София не могат да се развият на ръка, категорични са от Агенция \"Пътна инфраструктура\".Изказването им е по повод разпространената информация от Института за пътна безопасност, че мантинелата край Своге е с развиващи се на ръка болтове.От Пътната агенция твърдят, че подобни твърдения са \"категорична лъжа\", а разпространените от неправителствената организация снимки с отвити болтове са провокация.Те напомнят, че демонтирането на елементи и нарушаването на целостта на ограничителната система, за да се търси медийна сензация, е забранено и подлежи на наказателна отговорност, тъй като застрашава безопасността на движение на всички шофьори.Припомняме, вчера от Агенция \"Пътна инфраструктура\" отново , свързани с новите ограничителни системи на път II-16 Своге - София. В своята позиция те увериха, че монтираните мантинели в участъка на пътния инцидент край Своге са от най-висок клас, а твърденията на Института по пътна безопасност са \"неверни, технически необосновани и некомпетентни\".", "date": "2018.12.28", "title": "АПИ отрича болтовете на мантинелите на пътя Своге-София да се развиват на ръка"}
{"url": "https://news.bg/world/vaorazhen-mazh-vze-zalozhnitsi-v-cheshka-banka-za-nyakolko-chasa.html", "text": "Полицията залови въоръжен мъж, който взе за заложници осем души в банка в централния чешки град Пршибрам, обявиха властите, цитирани от АФП.Няма пострадали при опита за грабеж.\"Специално полицейско звено влезе в банката и задържа мъжа\", обяви говорителят на полицията Моника Шиндлова пред Чешката телевизия.\"Всички заложници са добре\", добави тя и поясни, че нападателят е роден през 1990 г., но отказа да разкрие подробности.Заложническата драма е продължила около 2 часа и половина.По-рано Моника Шиндлова поясни, че мъжът е освободил заложник преди специалният полицейски екип да пристигне в града, който е на 50 километра югозападно от столицата Прага.\"\", каза говорителят.", "date": "2018.12.28", "title": "Въоръжен мъж взе заложници в чешка банка за няколко часа"}
{"url": "https://news.bg/bulgaria/2018-g-beshe-uspeshna-za-balgarskata-armiya-tvardi-gen-botsev.html", "text": "Тази година беше успешна за българската армия. Това заяви началникът на отбраната ген. Андрей Боцев пред БНТ.Той изтъкна, че са изпълнени всички поставени цели и задачи въпреки финансовия недостиг.Ген. Боцев призна, че увеличението на парите за армията е недостатъчно, но все пак е нещо.Той заяви, че макар разходите за въоръжените сили да са малко, до 2024 г. те трябва да достигнат до 2% от брутния вътрешен продукт.\"От доста години не бяха вдигани заплатите и сега бюджетът го позволи и отпуснатите средства за 2019 г. ще доведат до още едно повишение на заплатите\", подчерта Боцев.Проблем според него е и липсата във всички звена на Личния състав. Не достигат близо 700 офицери, което е около 20% от Личния състав на армията, пресметна ген. Боцев.Той изтъкна, че независимо от старата техника винаги се дава висока оценка на българските войници, взели участие в международни учения.По отношение на техниката ген. Боцев бе категоричен, че тя е морално остаряла и се нуждае от обновяване и модернизация. Предстои това да се извърши поетапно, увери той.", "date": "2018.12.28", "title": "2018 г. беше успешна за българската армия, твърди ген. Боцев"}
{"url": "https://news.bg/regions/shumenskata-politsiya-izdirva-izcheznal-vazrasten-mazh.html", "text": "Полицията в Шумен издирва по молба на близките му Георги Николов Минев на 80 години от град Смядово. Мъжът е напуснал дома си на 25 декември около 19 часа и оттогава е в неизвестност.Облечен е с сива вълнена блуза, черен елек с жълти кантове на раменете, черен панталон, обут с гумени галоши и носи черна шапка тип \"ушанка\".По данни на близките му говори трудно, придвижва се с бастун, характерно за него е, че държи дясната си ръка постоянно свита към тялото.Всеки, който има информация и данни за местонахождението му, да се обади на телефон 112 или да подаде сигнал в най-близкото полицейско управление.", "date": "2018.12.28", "title": "Шуменската полиция издирва изчезнал възрастен мъж"}
{"url": "https://news.bg/world/gazprom-otchete-rekorden-iznos-za-evropa-prez-2018-g.html", "text": "Износът на руски газ за Европа достигна нов рекорд през 2018 г. въпреки дипломатическото напрежение и стремежа на Европейския съюз да намали зависимостта си от Русия, обяви руската газова компания Газпром, цитирана от АФП.Газпром, която държи монопола за износ на газ чрез газопроводи, е продала в Европа и Турция 201 милиарда кубични метра газ през годината, което е с 3,5 на сто повече от 2017 г., обяви генералният директор Алексей Милер.Този износ представлява по-голямата част от продажбите за Европа, а друга част, която е открита за конкуренцията, е износ на втечнен природен газ.Газпром, която е наследник на съветското министерство на газа, покрива около една трета от европейското потребление.Милер поясни, че общото производство на газ на групата, което преди няколко години достигна най-ниско равнище от разпадането на СССР на фона на засилената конкуренция, се е възстановило с над 5 процента през 2018 година до 497,6 милиарда кубични метра.Генералният директор на Газпром разкри, че в рамките на проекта \"Северен поток - 2\" са построени 380 километра от газопровода.Двете тръби трябва да бъдат построени до края на 2019 г. Общата мощност на проекта ще е 55 милиарда кубични метра газ на година. Изграждането му се оценява на 9,5 милиарда евро.", "date": "2018.12.28", "title": "Газпром отчете рекорден износ за Европа през 2018 г. "}
{"url": "https://news.bg/world/bomba-udari-turisticheski-avtobus-do-egipetskite-piramidi-v-giza.html", "text": "Загинали и ранени при експлозия до туристически автобус южно от египетската столица Кайро, съобщават местни медии.Според Sky News Arabia автобусът е транспортирал туристи от азиатска държава до пирамидите в Гиза, когато експлозията е станала.Към момента се съобщава за най-малко двама загинали.Представители на египетските власти обявиха, че крайпътна бомба е ударила туристически автобус до пирамидите в Гиза.", "date": "2018.12.28", "title": "Бомба удари туристически автобус до египетските пирамиди в Гиза"}
{"url": "https://news.bg/world/andzhelina-dzholi-namekna-che-mozhe-da-vleze-v-politikata.html", "text": "Холивудската актриса Анджелина Джоли намекна, че обмисля в бъдеще да влезе в политиката.В интервю за Би Би Си тя поясни, че преди 20 г. е щяла да отхвърли подобна вероятност, но сега се насочва натам, където е необходима.Запитана дали ще влезе в политиката, тя отговори: \"\".Джоли е специален посланик на Агенцията за бежанците на ООН. Тя е активист по различни проблеми, включително бежанците, сексуалното насилие и опазване на околната среда.По време на интервюто Джоли коментира американската политика, социалните медии, сексуалното насилие и световната бежанска криза.Когато интервюиращият Джъстин Уеб предположи, че тя може да е в списъка с 30-40 демократи, които ще се борят за номинацията на Демократическата партия за президент на САЩ, Джоли не отрече, а отговори: \"Благодаря ви\".", "date": "2018.12.28", "title": "Анджелина Джоли намекна, че може да влезе в политиката"}
{"url": "https://news.bg/world/ukrayna-otmeni-zabranata-za-vlizane-na-rusnatsi-v-stranata.html", "text": "Украйна отмени забраната за влизане в страната на мъже от Русия на възраст от 16 до 60 г., съобщиха властите, цитирани от РИА Новости и други медии.Но говорителят на Държавната гранична служба на Украйна Олег Слободян обяви, че ще продължат да проверяват щателно всички руски граждани, влизащи на територията на страната.Забраната беше въведена на 30 ноември като част от наложеното военно положение от президента Петро Порошенко.Забраната за влизане на мъже от Русия е отменена, съобщи Слободян. Той подчерта, че руснаците, пресичащи руско-украинската граница, ще трябва да носят със себе си не само паспорт, но и други документи, които потвърждават целта на посещението им в Украйна.", "date": "2018.12.28", "title": "Украйна отмени забраната за влизане на руснаци в страната"}
{"url": "https://news.bg/world/naprezhenieto-mezhdu-seul-i-tokio-eskalira.html", "text": "Напрежението между Сеул и Токио ескалира, след като Япония публикува видео, което потвърждава твърденията й, че южнокорейски кораб е взел намушка японски самолет, информира АФП.Южна Корея разкритикува решението на Токио да публикува видеото и отхвърли обвиненията на японците.През миналата седмица Япония обвини Сеул, че южнокорейски разрушител е насочил радара за контрол на стрелбата към японски патрулен самолет в Японско море до източното крайбрежие на Южна Корея.Сеул отхвърли обвиненията и коментира, че корабът е издирвал севернокорейски риболовен кораб, който е бедствал до морската граница на Република Корея с КНДР.За да намалят напрежението, военни представители на двете държави проведоха видеоконферентен разговор в четвъртък и размениха мнения относно истината и технически анализи, за да разрешат недоразумението, се казва в съобщение на южнокорейското военно министерство.Но Министерството на отбраната на Япония публикува 13-минутно видео от самолета, което според Токио подкрепя японската позиция. Токио твърди, че кадрите съдържат сцени, на които самолетът на няколко пъти е взет намушка от радара за контрол на стрелбата.\"Изразяваме дълбока загриженост и съжаление\" относно едностранното публикуване на кадрите, отбелязват от южнокорейското военно министерство. Допълва се, че разрушителят Gwanggaeto е провеждал нормална спасителна операция и фактът е, че корабът не е използвал радара. Пояснява се, че японският патрулен самолет е летял на ниска височина по заплашителен начин спрямо южнокорейския кораб, който е участвал в хуманитарна операция.Сеул отхвърля кадрите и подчертава, че не са доказателство, тъй като показват само сцени, на които самолетът кръжи над кораба.", "date": "2018.12.28", "title": "Напрежението между Сеул и Токио ескалира"}
{"url": "https://news.bg/finance/nay-skapa-shte-e-vodata-v-shumen.html", "text": "На закрито заседание членовете на Комисията на енергийно и водно регулиране приеха окончателно решение за изменение на цени на ВиК услугите за 2019 г. Новите, по-високи цени влизат в сила от 1 януари 2019 г., уточниха от КЕВР.От регулаторния орган обясняват надлежно, че са спазили изискванията на закона за предварително обсъждане на новата цена на водата.След увеличението най-скъпа ще е водата в Шумен. Там цената ще стигне 3,40 лева на кубик.Най-голямо е увеличението на цената на водата в Бургас. Там тя ще поскъпне с 27 стотинки на кубик. На второ място е София, където ще поскъпне с 23 стотинки на кубик.Във Варна се очаква доставката на вода да бъде по-скъпа с 12 стотинки. Единственият град, където цената на водата ще поевтинее, е Кърджали, защото там не спазват програмата за инвестиции.\"В съответствие с действащата законова и подзаконова уредба, в края на всяка календарна година Комисията е нормативно задължена да актуализира утвърдените с 5-годишните бизнес планове на ВиК дружествата цени на услуги за всяка следваща година. Досега Комисията е одобрила с отделни процедури бизнес плановете на общо 27 ВиК дружества в цялата страна\", мотивират се от КЕВР, които обясняват по-скъпата услуга за довеждане на водата до крайния потребител с размера на натрупана инфлация и прилагане на индивидуален коефициент за ефективност за всяко едно дружество.Припомняме, единствено в Кърджали цената на водата остава ниска, защото тамошното дружество не изпълнява инвестиционна програма.От Комисията се оправдават, че всеки бизнес план се разглежда от Областната Асоциация по ВиК, в която членуват всички кметове на общини.\"Комисията е създала ценообразуващ механизъм, който да гарантира устойчивото развитие на ВиК дружествата, но регулаторът не е техен собственик и не може да влияе върху начина на тяхното управление. В този смисъл КЕВР няма нормативно основание да преразглежда едностранно вече одобрените бизнес планове\", мотивират се от регулатора.Те припомнят, че на 17 декември е имало открито заседание за обсъждане на доклад на работната група с участието на ВиК дружества от цялата страна, Омбудсмана на Република България, представители на местни власти и областни управи, синдикати, неправителствени, обществени и граждански организации.Обещанието на КЕВР е стриктно да следят изпълнението на бизнес плановете на ВиК дружествата и да предприемат мерки при неизпълнението им.\"При доказано неизпълнение на заложените в бизнес плановете инвестиции и показатели, Комисията ще коригира надолу цените на утвърдените ВиК услуги\", обещават от регулаторния орган.Пълният текст на решението на КЕВР за  услугите за 2019 г. е публикуван на интернет страницата на регулатора.", "date": "2018.12.28", "title": "Най-скъпа ще е водата в Шумен"}
{"url": "https://news.bg/society/8-saveta-kak-da-hvarlyame-piratki-za-da-nyama-igrachka-plachka.html", "text": "По повод наближаващите новогодишни празници от МВР напомнят, че увеселителните пиротехнически изделия не са невинна играчка, а съдържат взривни вещества или взривна смес от вещества.Фирмите и търговците, които търгуват с подобни изделия трябва да имат разрешение от МВР, както и да разполагат със специално изградени за този вид стоки складове и магазини. Забранено е търговията с тези изделия да се извършва на открито - по базари, сергии и павилиони.В складовете и магазините с разрешение за търговия на увеселителни пиротехнически изделия те се излагат на закрити лавици или под стъклен похлупак.Изделията трябва да се съхраняват и продават само в оригиналната заводска опаковка и да бъдат придружени с инструкция за употреба и безопасност на български език. Забранява се продажбата на видимо повредени пиротехнически изделия (разкъсана опаковка, фитил и др.).Според степента на опасност пиротехническите изделия се разделят на следните категории: 1. Фойерверки - забранени за продажба на лица под 12 години2. Сценични пиротехнически изделия - забранени за продажба на лица под 16 години3. Други пиротехнически изделия - забранени за продажба на лица под 18 годиниЗа безопасното отпразнуване на Нова година от МВР дават следните съвети:Възпламеняването на бомбички, пиратки и фойерверки, както и на самоделно направени такива не е безопасно развлечение. Когато при възпламеняване се зареждат в ръка или близо до лицето и косата и се употребяват в закрити помещения, могат да предизвикат локални изгаряния и травми. Травми на крайниците може да предизвика и натискането им с крак.Ако пиратките се съхраняват по няколко в джоба на дреха, от триенето могат да се запалят и да причинят изгаряния. Особено опасна е практика да се възпламеняват пиратките, след като се поставят в бутилка или друг съд. Детонацията в тясното пространство разбива бутилката и отхвърчащите стъкла могат да причинят сериозни наранявания на хората в близост. Особено опасно е и паленето на пиратки със запалка.", "date": "2018.12.28", "title": "8 съвета как да хвърляме пиратки, за да няма \"играчка-плачка\""}
{"url": "https://news.bg/regions/obshtina-yambol-vzema-zaem-za-podobryavane-na-infrastrukturata.html", "text": "Общинският съвет в Ямбол гласува решение за поемане на дългосрочен облигационен заем, съобщиха от местната администрация.С него ще се финансират 15 значими обекта от техническата и социалната инфраструктура на града.Предложението беше внесено от кмета Георги Славов, като то получи подкрепата на 26 общински съветника, а 8 бяха \"против\".Предвижда се облигационният заем да бъде в размер до 9 млн. евро, с 12-годишен период на изплащане, при лихва от 2,5 % и 2 години гратисен период.Според кметът много общини използват този инструмент, за да реализират важни проекти.По думите му Ямбол се развива много добре и тази инерция трябва да бъде запазена и продължена.Планираните ремонти включват изграждане, реконструкция и модернизация на уличното осветление в целия град, както и въвеждане на видеонаблюдение в най-невралгичните точки на територията на общината.Сред останалите инфраструктурни обекти влизат основен ремонт на улици в централна градска част в района на старата автогара, на ул. \"Търговска\" от \"стара автогара\" до изхода на града при обходен път Изток, ремонт на участъци от ул. \"Крайречен булевард\";Предвижда се цялостно преустройство и ремонт на района около ДКЦ - 1, основен ремонт на участък от ул. \"Преслав\" - от ул. \"Тимок\" до кръстовище с Обходен път Изток, както и рехабилитация на ул. \"Милин камък\" и ул. \"Руен\" и др.Друга цел е изграждането на няколко големи паркинг-зони в централна част на града с благоустрояване на околните пространства, както и изграждането на велоалеи по основни пътни артерии.Предстои избор на финансов посредник, каквото е и изискването на закона при поемане на общински дълг.", "date": "2018.12.28", "title": "Община Ямбол взема заем за подобряване на инфраструктурата"}
{"url": "https://news.bg/world/turskata-armiya-i-siriyski-buntovnitsi-se-nasochiha-kam-manbidzh.html", "text": "Подкрепяни от Турция сирийски бунтовнически сили съобщиха, че техни конвои и турски сили започнаха придвижване към фронта в град Манбидж, информира \"Ройтерс\".Бунтовническите сили добавиха, че целта е да покажат \"пълна бойна готовност за започване на военни операции\".По-рано днес сирийските кюрди призоваха армията на Сирия да поеме контрол над града. Впоследствие излезе информация, че сирийската армия е навлязла в Манбидж и е установила контрол.Русия приветства хода.Министерството на отбраната на Турция съобщи, че сирийските кюрди нямат правомощия да канят други елементи в северния сирийски град Манбидж. Президентът на Турция Реджеп Ердоган описа информацията, че сирийската армия е влязла в града като \"психологическа операция\" и добави, че ситуацията около северния град не е ясна. Той поясни, че единствената причина за турското присъствие в арабската държава е прочистването на Сирия от \"терористите\".", "date": "2018.12.28", "title": "Турската армия и сирийски бунтовници се насочиха към Манбидж"}
{"url": "https://news.bg/politics/deputati-ot-bsp-platiha-za-novi-probi-za-stadoto-na-ana-ot-bolyarovo.html", "text": "Депутати от \"БСП за България\" дариха пари на фермерката Ана Петрова от Болярово, за да изследва проби от стадото си в независима лаборатория, съобщиха от БСП.Припомняме, след като  в няколко области заради опасност от чума,  на заповедта и и, за да не бъдат евтаназирани. Причината - нямаше ясни показатели, че животните са заразени от чума.Избиването на стотици кози и овце в Странджанско, където това е единственият поминък на хората, доби и политически нюанс. Премиерът Бойко .От партия  и да не позволяват да им избиват животните като поискаха оставката на шефа на БАБХ и на Изпълнителната агенция по горите. Получиха само оставката на горския шеф.След като мина почти половин година заповедта за унищожаване на животните все още не е отменена.Депутати от левицата дадоха пари на  на кръвни проби от стадото си за изследване от независима лаборатория.В писмо до депутатите социалисти, Ана Петрова припомня, че заповедта на директора на БАБХ е от 18.07.2018 г.Тя добавя, че с нова заповед, този път на директора на ОДБХ-Ямбол, от 10 октомври 2018г., се иска заличаване на обекта, с мотив - \"груби нарушения\", както и умъртвяване на животните, заради болест, без обезщетяване на загубите.И в двете заповеди се твърди, че на основание протокол от 18.07. 2018г. в стадото има чума по дребните преживни животни.Въпреки резултатите от пробите, в стадото на Ана Петрова в Болярово няма нито едно починало от чума животно, а отскоро то се е увеличило с шест нови агънца. В писмото си тя добавя, че към момента има заведени две дела - към БАБХ и ОДБХ-Ямбол, оспорвайки въпросните заповеди.", "date": "2018.12.28", "title": "Депутати от БСП платиха за нови проби за стадото на Ана от Болярово"}
{"url": "https://news.bg/society/stolichniyat-otdel-patna-politsiya-raboti-do-14-chasa-na-31-dekemvri.html", "text": "На 31 декември Столичният отдел \"Пътна полиция\" ще работи с граждани до 14 часа заради  годишна инвентаризация.", "date": "2018.12.28", "title": "Столичният отдел \"Пътна полиция\" работи до 14 часа на 31 декември"}
{"url": "https://news.bg/world/znachitelen-spad-na-germanskiya-iznos-na-orazhiya-prez-2018-g.html", "text": "Германия значително е намалила износа на оръжия през 2018 г., показват данни на икономическото министерство, цитирани от ДПА.До 13 декември най-голямата икономика в Европа е одобрила оръжейни сделки на обща стойност 4,62 милиарда евро (5,29 милиарда долара) в сравнение с 6,24 милиарда евро през цялата 2017 г.Така за трета поредна година се отчита спад на износа на оръжия след рекордната 2015 г., когато бяха отчетени сделки за 7,86 милиарда евро.В отговор на молба на член на Зелените да се разкрие информация, икономическото ведомство отбеляза, че Саудитска Арабия е на четвърто място сред топ реципиентите, въпреки че Рияд продължава да участва в конфликта в Йемен. Германия е продала оръжия на Саудитска Арабия за 416 милиона евро. Монархията е зад Алжир (802 милиона евро), САЩ (506 милиона евро) и Австралия (432 милиона евро).През ноември коалиционното правителство на Германия се съгласи да прекрати доставката на оръжие за Рияд заради случая с убийството на журналиста Джамал Кашоги в саудитското консулство в Истанбул и ролята на Рияд във войната в Йемен.Докато критици на ролята на Германия като доставчик на оръжие приветстват спада, оръжейната индустрия заплаши да поиска компенсация, тъй като не трябва да носи отговорността за \"чисто политически проблеми\".", "date": "2018.12.28", "title": "Значителен спад на германския износ на оръжия през 2018 г. "}
{"url": "https://news.bg/tourism/otchitame-rast-ot-4-9-na-chuzhdite-turisti-u-nas.html", "text": "Министерството на туризма отчита ръст на чуждестранните посещения у нас от 4,9%. Повече от 8,834 млн. са посещенията на чуждестранни туристи в България за периода януари-ноември тази година.Според министърът на туризма Николина Ангелкова резултатите са доказателството за развитието на туризма и популяризирането на България като целогодишна дестинация, предлагаща висококачествен и разнообразен продукт.За 11-е месеца на 2018 г. пазар Румъния е водещ за входящ туризъм, като пътуванията от съседната страна надвишават 1,3 млн., достигайки ръст от 23,3 на сто. Визитите от Гърция са над 1,020 млн., от Германия близо 833 хил., а от Турция - 580 хил.Македония заема 5-то място в класацията на топ пазарите с близо 520 хил. туристически посещения и 3,2% нарастване.Чуждестранните туристически посещения от Полша са близо 418 хил., нарастването е със 7,5%. Повече от 390 хил. са пътуванията от Сърбия, отчитайки ръст от 8,3 на сто спрямо януари - ноември 2017 г. Пътуванията от Великобритания са 375,6 хил., ръстът е 14,6%, а визитите от Украйна са близо 369 хил., с увеличение от 25,1 на сто.С 18,8 на сто повече са пътуванията от Израел в периода януари-ноември спрямо същите месеци на предходната година.", "date": "2018.12.28", "title": "Отчитаме ръст от 4,9% на чуждите туристи у нас"}
{"url": "https://news.bg/economics/zemedelskata-ni-zemya-e-pochti-3-pati-po-skapa-ot-tazi-v-rumaniya-tvardi-ekspert.html", "text": "Вече има баланс между търсенето и предлагането на земеделска земя. Това заяви председателят на Асоциацията на собствениците на земеделски земи Стайко Стайков за БНР.Той обясни, че най-голямо търсене сред инвеститорите има на по-окрупнени парцели, които се напояват за отглеждане на трайни насаждения.Именно на разпокъсаността и липсата на напояване се дължи и липсата на голям инвеститор, който да стресира пазара и да доведе до увеличаване на търсенето, заяви Стойков и допълни, че собствениците на земеделска земя, които не я обработват, предпочитат да я отдават под аренда.Стайков припомни, че през 2007 г. и рентите, и цените на земеделската земя са били символични. Според него сега земите се продават само когато е наистина наложително за собствениците.\"Арендните отношения са на много добро ниво - рентите са пазарни и са високи, така че никой не продава земя без причина\", твърди той.Според данните основните фактори при ценообразуването на земята са климатичните условия и почвените характеристики.Стайков дава пример със Северна България. Там количеството дъждове, почвата и влагата са отлични и по тази причина именно земите в Добрич и Силистра са с най-високи цени.Той посочва и обратната тенденция - в планинските и полупланинските райони има задържане и понижаване на цените.В районите на Разград, Шумен и Плевен, които са също много добри земи, се запазват цените, заяви Стайков. По негови думи цената на некомасираните неполивни парцели е между 1000 и 1300 лева за декар.Не можем да сравним търсенето и землищата са различни, но сделките се извършват на тези нива, обясни той и допълни, че Добруджа е лидер в цените.Стайков изтъкна, че търсенето и предлагането на пазара са много балансирани, а цените - доста по-високи от тези в Румъния, въпреки че там има три пъти повече земя.\"Там земята, която е близо до нас, е от 100 до 300 евро. От нашата страна, по поречието на Дунава, дори и във Видин, са близо и над 500 евро\", пресметна експертът.По негови данни основните купувачи на пазара имат интереси в земеделието.След Нова година от Асоциацията ще дадат своите предложения на Министерство на земеделието за подготвяния Закон за земята.", "date": "2018.12.28", "title": "Земеделската ни земя е почти 3 пъти по-скъпа от тази в Румъния, твърди експерт"}
{"url": "https://news.bg/world/misiite-do-lunata-se-varnaha-na-moda-blizo-50-g-sled-parvoto-katsane.html", "text": "Мисиите до Луната се върнаха на мода близо 50 г. след първото кацане, информира ДПА.Само 12 души са стъпвали на Луната, но това може да се промени през следващото десетилетие заради куп проекти за изпращане на сонди, роботи и дори хора до най-близкия съсед на Земята.\"Една малка стъпка за човека и голям скок за човечеството\". Американският астронавт Нийл Армстронг произнася безсмъртните думи, когато стъпва на Луната като първия човек в историята преди близо 50 г. - 20 юли 1969 г. Последната мисия до Луната е през 1972 г.Сега, десетилетия след края на космическата надпревара по време на Студената война, конкуренцията се възобновява.Германската осведомителна агенция представя някои от космическите програми до Луната.От години Националното управление по въздухоплаване и изследване на космическото пространство на САЩ (НАСА) е насочило поглед към Марс. Но Луната отново се превърна в приоритет при администрацията на Доналд Тръмп. В началото на следващото десетилетие НАСА ще се върне в орбитата на Луната, за да започне изграждането на космическа станция, наречена Gateway. Плановете са оттам в края на следващото десетилетие хора да кацнат на повърхността на Луната.Но предприемачът Илън Мъск планира да ги изпревари. Неговата компания SpaceX планира да изпрати японския милиардер Юсаки Маезава като първия космически турист до Луната през 2023 г.Първите космонавти по план трябва да кацнат на Луната в началото на 30-те г. на XXI век. Планът е да останат на Луната в продължение на 14 дни. СССР прекрати лунната си мисия през 70-те г. на миналия век след няколко технически проблеми.Космическата агенция Роскосмос също така планира да участва във воден от САЩ проект за космическа станция. Полети от лунната космическа станция могат потенциално да доведат до по-дълбоко навлизане в открития Космос.Китай е водещ с лунните си мисии. По-рано този месец азиатската държава изпрати кораб до Луната - първата сонда, която ще кацне на обратната страна на небесното тяло.През май се очаква китайският сателит Queqiao да пристигне на позиция, така че да получава сигнали от сондата, която ще кацне до южния полюс на Луната.Първият китайски тайконавт трябва да стъпи на лунната повърхност до 2030 г. Но това не е всичко: Китай планира да построи космическа станция до 2022 г., а също така китайски военни експерти показват интерес да подготвят страната за войни в Космоса.Европейската космическа агенция планира строителство на селище на Луната. Базата на небесното тяло ще бъде изградена в сътрудничество с бизнеса и космически агенции. Но за агенцията е важно да няма нова надпревара за стъпване на Луната, тъй като тя предпочита сътрудничество с НАСА, Роскосмос и Китай.Европейската космическа агенция планира да изпрати робот на Луната с надежда да се подготви за изпращане на екипаж. Но конкретни планове не се очакват до края на 2019 г.Израел иска да изпрати сонда на Луната до началото на 2019 г. Тя ще бъде изпратена с ракета на SpaceX. Планът е забиване на израелското знаме на лунната повърхност и изследване на магнитното поле на Луната. Сондата, наречена Sparrow, се очаква да бъде най-леката, която е изпращана на Луната със своите 585 килограма. Ако мисията се окаже успешна, Израел ще стане четвъртата държава в света с кацане на Луната.С население от 1,3 милиарда души Индия се надява един ден да изпрати един от тях в Космоса. Премиерът Наренреда Моди заяви, че до 2022 г. \"син или дъщеря на Индия ще лети в Космоса с нашия трикольор в ръка\". Това няма да е първият индийски астронавт в Космоса, но първият, който е изпратен с индийски кораб.Страната също планира да изпрати втората си сонда Chandrayaan-2 на Луната през януари 2019 г. Сондата ще направи химически анализ на скалистата повърхност на Луната.До края на 2020 г. четвъртата най-голяма азиатска икономика ще изпрати съвместно изградена сонда с НАСА на Луната с ракета на SpaceX. Korea Pathfinder Lunar Orbiter (KPLO) ще има за цел по-точно картографиране на Луната. Има план да се изпрати втора сонда от Южна Корея, но без чужда помощ.", "date": "2018.12.28", "title": "Мисиите до Луната се върнаха на мода близо 50 г. след първото кацане"}
{"url": "https://news.bg/regions/otkriha-ulitsa-astana-v-sofiya.html", "text": "\"Наименоването на улица \"Астана\" в центъра на София е символичен акт за укрепването на приятелските отношения между България и Казахстан.\" Това заяви председателят на Политическа партия МИР и общински съветник в СОС Симеон Славчев.Според него това ще допринесе за икономическото, културното и научното сътрудничество между столиците на двете държави.Улицата носи името на столицата на Казахстан и се намира в началото на Южния парк, в непосредствена близост до моста на влюбените на НДК, между х-л \"Хилтън\", музей \"Земята и хората\" и Музея за съвременно българско изкуство.Предложението за наименованието беше внесено в Столичния общински съвет от Славчев и кметът на район \"Триадица\" и беше прието през март.Според Славчев София може да взаимства от Астана добрите практики, за да се направи градска среда в столицата привлекателна и достъпна за всички.Името на улица \"Астана\" в София е по повод на 25-годишнината от установяването на дипломатически отношения между България и Казахстан.От своя страна посолството на Казахстан у нас направи проект за визията и модернизацията на улица \"Астана\", като в него влизат монтирането на пейки и беседки за отдих, залесяване на дървета и озеленяване на района около улицата.В проекта се включва още и поставянето на интерактивен информационен екран, на който ще се излъчват клипове и информация за Казахстан и столицата ѝ. Предвидено е и на пешеходната част от \"Астана\" да бъде изграден и българо-казахстански културно-информационен център, в който ще бъдат представени културите на двете държави и да се организират изложби и други културни мероприятия.На откриването на улицата присъстваха още посланикът на Казахстан в България Темиртай Избастин, посланикът на Русия Анатолий Маркаров, зам.-кметът на София Дончо Барбалов, областният управител на София област Илиан Тодоров, бизнесменът Герасим Герасимов, Кубрат Пулев, Мъри Стоилов, дипломати, общественици, представители на бизнеса и граждани.", "date": "2018.12.28", "title": "Откриха улица \"Астана\" в София"}
{"url": "https://news.bg/politics/za-prav-pat-ot-6-g-v-armiyata-ima-poveche-naznacheni-otkolkoto-napusnali.html", "text": "За пръв път през последните шест години броят на приетите в армията е по-голям от броя на напускащите, информират от Министерството на отбраната.Около 15-20% са свободните места, но вече сержантските места се попълват от войници, завършили обучителни курсове, информират от МО.От ведомството на Красимир Каракачанов дават пример, че през 2012 г. 1503 военнослужещи са напуснали армията. На техните места са постъпили едва 176 младежи. Две години по-късно - през 2014-а броят на напускащите достига 1707 при само 221 постъпващи на военна служба.Според информацията на МО през 2018 г. заплатите на военнослужещите са увеличени средно с 10%. Също с 10% ще бъдат увеличени заплатите им и от 1 януари 2019 г. Повишението на доходите ще стане по нов, по-справедлив модел - според натовареността и отговорностите на хората.За първи път от 28 години са осигурени пари за ремонт на танковете Т-72. За възстановяване на танковете са определени 11 млн. лв., както и 30 млн. лв. за строителство и ремонт на сграден фонд и инфраструктура на военните формирования на Сухопътните войски, Военновъздушните сили, на Стационарната комуникационна и информационна система и Военно-географската служба.За нуждите на Военномедицинската академия са осигурени 10 млн. лв. и 2 млн. лв. за военния санаториум в Поморие.Правителството гласува и сериозни средства за възстановяване и поддържане на летателната годност на бойните самолети Су-25 и МиГ-29 - съответно 82 милиона лева и 71,6 милиона лева, както и за ремонт на хеликоптерите \"Кугар\", \"Ми-17\", \"Бел\" и на самолетите \"Спартан\", \"Пилатус\", \"Л-39\".Според информацията на МО през 2018 г. състоянието на търговските дружества на Министерството на отбраната бележи тенденция към стабилизиране. Положителен финансов резултат отчитат седем търговски дружества. Сред тях са: \"Интендантско обслужване\" ЕАД, \"Снабдяване и търговия - МО\" ЕООД и \"МОБА\" ЕООД. Увеличава се размерът на печалбата на ТЕРЕМ Холдинг ЕАД, \"Интендантско обслужване\" ЕАД и ДКЦ \"Св. Георги\" ЕООД, Хасково.В София ще предоставят почти 110 ремонтирани апартамента на военнослужещи, ведомствени жилища ще бъдат осигурени и в други райони на страната.Стартира и проект за осигуряване на съвременна екипировка за българския войник като отделни компоненти вече се тестват в Сухопътните войски, уверяват от МО.На финалната права е проектът за придобиване на нов многоцелеви изтребител.Министрите на отбраната и на икономиката внесоха в Министерския съвет доклад, с който се предлага парламентът да разреши преговори с правителството на САЩ за доставка на Ф-16 блок 70, пишат от МО.Припомняме, при посещението на зам.-държавния секретар на САЩ Джон Съливан в България на 16 и на 17 декември той се срещна с президента Румен Радев, с премиера Бойко Борисов и с военния министър Красимир Каракачанов., увери българският премиер Бойко Борисов американския политик.Президентът Румен Радев на срещата си с американския зам.-държавен секретар заяви, че сна боен изтребител за армията ни.С военния министър .Малко по-късно, на 20 декември държавния секретар Майк Помпейо в прессъобщение, качено на сайта на държавния департамент написа, че САЩ приветстват плана за модернизация в отбраната на България и очакват предстоящия избор на страната за нов многоцелеви изтребител. Вторият в ГЕРБ - Цветан Цветанов веднага заяви, че изборът на Ф-16 бил правилен.Президентът Румен Радев, който е бивш началник на ВВС определи изборът на Ф-16 като върха на лобизма. В отговор военният министър Красимир Каракачанов запита кой е лобистът за този самолет.През януари ще бъдат изпратени искания за предоставяне на предложения (RFP) по проекта за придобиване на нови бронирани машини за Сухопътните войски.В ход е и процедурата за придобиване на нови бойни кораби за Военноморските сили.", "date": "2018.12.28", "title": "За пръв път от 6 г. в армията има повече назначени, отколкото напуснали"}
{"url": "https://news.bg/regions/shumen-vavezhda-onlayn-priem-na-detsa-v-detskite-gradini.html", "text": "Шумен въвежда електронна система за прием на деца в детските градини, съобщиха от пресцентъра на общината.Тя ще заработи през новата учебна година.Регистрацията ще се извършва онлайн на адрес  или на място в детската градина.Първото класиране ще е през месец април 2019 г. Началната дата за отваряне на системата е 3 април 2019 г. в 10:01 часа, а крайният срок за кандидатстване е 12 април 2019 г. до 23:59 часа.Класирането ще бъде обявено на 19 април в 17:00 часа. Записванията на класираните деца в детските градини започват на 22 април от 09:00 часа и ще продължат до 17.00 часа на 24 април.Приемът ще се осъществява на базата на точкова система.Всеки родител може да избира до шест детски градини, като поредността на желанията ще носи различен брой точки. Приемът на деца в населените места с една детска градина и на деца в подготвителни групи в общинските училища на територията на Шумен ще се осъществява чрез подаване на заявление на място в съответната детска градина или училище. Ако заявителят и детето нямат постоянен или настоящ адрес на територията на общината, могат да регистрират заявление за участие в класиране само на място в Община Шумен - Отдел \"Образование, наука и развитие\".В детските градини ще се приемат и деца на двегодишна възраст, ако има свободни места и след като бъдат класирани всички тригодишни деца.След като резултатите от първото класиране бъдат публикувани, ще бъдат обявени още няколко класирания, в които ще се съобщава броят на свободните места в детските градини всеки месец от май до края на годината.", "date": "2018.12.28", "title": "Шумен въвежда онлайн прием на деца в детските градини"}
{"url": "https://news.bg/world/sauditska-arabiya-ne-e-v-kriza-zaradi-sluchaya-kashogi-uveryava-noviyat-top-diplomat-na-riyad.html", "text": "Саудитска Арабия не е в криза заради случая с убийството на журналиста Джамал Кашоги, увери новият външен министър на монархията Ибрахим ал Асаф пред АФП.\"Всичко на всичко ние не преминаваме през криза, ние преминаваме през трансформация\", подчерта министърът.Вчера крал Салман издаде указ за рокади в кабинета.Кашоги беше убит в саудитското консулство в турския град Истанбул на 2 октомври.Асаф, бивш финансов министър, който беше задържан през миналата година като част от антикорупционна чистка, замени Адел ал Джубейр като външен министър. Джеубейр беше понижен до държавен министър на външните работи.\"\", коментира Асаф.", "date": "2018.12.28", "title": "Саудитска Арабия не е в криза заради случая „Кашоги”, уверява новият топ дипломат на Рияд"}
{"url": "https://news.bg/world/za-prav-pat-v-istoriyata-kitay-razreshi-vnos-na-oriz-ot-sasht.html", "text": "За пръв път в историята Китай разреши вноса на ориз от САЩ.Според анализатори това е ясен сигнал за затопляне на отношенията между двете най-големи икономики в света след трудна година, белязана от напрежение и взаимно налагане на мита, информира \"Ройтерс\", предаде Разрешението, потвърдено от китайската митническа служба, идва в момент, когато Вашингтон и Пекин се готвят за преговори през януари, след като президентите Доналд Тръмп и Си Дзинпин договориха временно 90-дневно примирие.Все още не е ясно колко ориз ще купи Китай от САЩ. Страната е един от най-големите потребители на земеделската култура в света, като я внася предимно от азиатските си съседи. Развръзката идва след преговори, продължили години, без да бъде постигнат конкретен резултат.От 27 декември вносът на кафяв ориз, полиран ориз и натрошен ориз от САЩ вече е разрешен, стига товарите да отговарят на китайските стандарти и да са регистрирани в Министерството на земеделието на САЩ.\", казва Чери Жанг, земеделски анализатор в JCI. Вносът вероятно ще бъде поръчан от държавни компании.Според представители на мозъчен тръст в Пекин, свързан с правителството, цената на американския ориз не е конкурентоспособна в сравнение с вноса от Южна Азия. По думите им решението за официално разрешаване на вноса трябва да се тълкува като жест на добра воля.Китай отвори своя пазар за ориз, когато се присъедини към Световната търговска организация през 2001 г., но липсата на фитосанитарен протокол между Китай и САЩ ефективно забрани вноса, според търговската група USA Rice.През юли Пекин официално наложи допълнителни мита от 25% върху американския ориз, въпреки че по това време вносът не беше разрешен.", "date": "2018.12.28", "title": "За пръв път в историята Китай разреши внос на ориз от САЩ"}
{"url": "https://news.bg/society/nyama-da-se-iziskvat-vinetki-za-severnata-chast-na-okolovrastniya-pat.html", "text": "\"Няма да се изискват винетки за северната част на околовръстния път.\" Това обяви столичният заместник-кмет Дончо Барбалов след приключване на закритата за медии среща с представители на Агенция \"Пътна инфраструктура\" (АПИ).Целта на срещата беше да се намерят работещи и ефективни решения, свързани с ползването на републиканската пътна мрежа от жителите на северозападните и югоизточните квартали на София.\"Ще продължим да говорим с АПИ за винетните такси за Северната скоростна тангента в първите дни на следващата 2019 г.\", обясни Барбалов.Той подчерта, че се търси приемливост за всички.До края на януари се очаква да се вземе решение дали да отпаднат или да се изискват винетки за Северната скоростна тангента. На този етап не се изискват винетки, стана ясно по време на брифинга.Търси се начин до всяко населено място на Столична община да има път, на който хората могат да пътуват, без да е необходимо да се закупуват винетки, обясни Барбалов.По думите му трябва да се намери начин, по който хората да продължат да използват новите пътни връзки.Барбалов подчерта, че ако колата не е от Столична община, трябва вече да се закупи винетка.Директорът на Националното ТОЛ управление Антон Антонов подкрепи казаното от столичният зам.-кмет и обясни, че се търси законов начин за Северната скоростна тангента, с който да се види как може да бъде освободена от задължителните до настоящия момент винетни стикери.\"От 1 януари Северната скоростна тангента ще бъде с винетки. Обсъждат се вариант, при който да бъде даден гратисен период от един месец да не се налагат глоби на водачите, които са без винетки. Повече яснота ще има след Нова година\", обясни Антонов.Той отсече, че за Банкя няма да се изискват винетки, но за Нови Искър ще трябва да има такива.Антонов подчерта, че от началото на следващата година тръгва и така наречената ТОЛ полиция, която има за цел да сканира всички регистрационни номера на автомобилите. Тепърва предстои да се определи списъкът с републиканската пътна мрежа, която ще подлежи на ТОЛ такси.\"Не е задължително да се припокрива с мрежата, която е за винетките\", отбеляза шефът на ТОЛ управлението.Антонов не смята, че проговорите са закъснели и че са минали между празниците.", "date": "2018.12.28", "title": "Няма да се изискват винетки за северната част на околовръстния път"}
{"url": "https://news.bg/int-politics/ispanskiyat-varhoven-sad-ostavi-kataluniya-da-sadi-6-ot-separatistite.html", "text": "Испанският върховен съд реши да раздели делото срещу лидерите на каталунските сепаратисти, предаде Ел Паис. Той ще поеме по- тежките обвинения - за бунт и злоупотреба с публични средства, докато каталунски съд ще се заеме с обвинението на прокуратурата за неподчинение, което е повдигнато само срещу шестима от тях.Върховният съд ще гледа делото на 12 от обвинените - бившият вицепремиер на Каталуния Ориол Жункерас, съветниците Раул Ромева, Жорди Турул, Жозеп Рул, Жоаким Форн, Долорес Баса, Меричел Борас, Чарлз Мундо и Сантиаго Вила; бившият председател на регионалния парламент Кармен Форкадел; Жорди Санчес и Жорди Куиксарт.Останалите шестима обвиняеми ще бъдат съдени в Каталуния по настояване на адвокатите им. Става въпрос за петима членове на бюрото на каталунския парламент - Луис Мария Короминас, Луис Гино, Анна Симо, Рамона Бареуфет и Жоан Жозеп Нует, както и бившата регионална депутатка Мирея Боя.Магистратите единодушно приеха да разделят на две делото, което се очертава като едно от най-важните за последните години в Испания.До решението се стигна, след като на 18 декември адвокатите на всички 18 обвиняеми настояха делото да се разгледа в Каталуния, тъй като приписаните на сепаратистите престъпления са били извършени именно там.Делото все още не е насрочено, но е малко вероятно да започне до края на януари. За това настояваше Върховният съд, тъй като то трябва да приключи до май догодина, за да не съвпадне с областните и местните избори в страната, които ще се проведат на 26 май.", "date": "2018.12.28", "title": "Испанският върховен съд остави Каталуния да съди 6 от сепаратистите"}
{"url": "https://news.bg/world/velikobritaniya-obyavi-pri-kakvi-usloviya-mozhe-da-prokara-sdelkata-za-brekzit.html", "text": "Договореното от премиера на Великобритания Тереза Мей споразумение за Брекзит може да бъде прокарано през британския парламент, ако ЕС предостави пояснения, че защитният механизъм за избягване на \"твърда\" граница между Северна Ирландия и Ирландия ще бъде временен.Това заяви външният министър на Обединеното кралство Джереми Хънт, цитиран от \"Ройтерс\".Именно защитният механизъм, който трябва да предотврати връщане на граничните проверки между Ирландия и Северна Ирландия, е основната пречка пред окончателното приемане на споразумението за Брекзит между Великобритания и ЕС.По-рано този месец , след като призна, че парламентът ще го отхвърли. Вотът е планиран за средата на януари 2019 г. Великобритания ще напусне блока на 29 март.Хънт подчерта, че сделката може да бъде одобрена от британските депутати, ако ЕС заяви ясно, че защитният механизъм ще бъде ограничен като време.Критици се опасяват, че Великобритания може да остане в митническия съюз на ЕС безсрочно, докато евролидерите подчертават, че няма да предоговарят сделката.\"\", каза външният министър пред радио Би Би Си.По-рано лидерът на Лейбъристката партия ", "date": "2018.12.28", "title": "Великобритания обяви при какви условия може да прокара сделката за Брекзит"}
{"url": "https://news.bg/politics/donka-mihaylova-chesto-vlastta-sviri-sluzhebni-pobedi-na-svoite-kmetove.html", "text": "\"Често централната власт се опитва да свири служебни победи на кметове, които принадлежат към управляващата партия\". Това заяви пред БНР кметът на Троян и зам.-председател на Националното сдружение на общините в република България (НСОРБ) Донка Михайлова, която е от БСП.Повод за нейния коментар е заплахата от кметове на БСП, че ще напуснат управата на Сдружението на общините. Причината, според тях, енесправедливо раздаване на милиони за градове, управлявани от ГЕРБ.Припомняме, в четвъртък вечерта зам.-председателят на . Повод за това бе протест срещу концесията в ски зоната над градчето.Според Михайлова този проблем стои много отдавна. \"Често централната власт се опитва да свири служебни победи на кметове, които принадлежат към управляващата партия. В последните няколко години този проблем ескалира и достигна дотам, че за година и половина на български общини, без правила и без процедури, са раздадени над половин милиард лева. Ние от Сдружението на общините искаме ясни правила и процедури\", каза Михайлова.По думите на троянския кмет при кабинета Орешарски кметове на ГЕРБ са получили над 30% от средствата, но тогава е имало проектен принцип. И сега има кметове, издигнати или подкрепени от БСП, които твърдят че имат прекрасна комуникация с правителството и нямат проблеми при финансирането на проектите си.Според Михайлова \"проблемът е в липсата на правила и на процедури\".\"Искаме точно това - правила и процедури, по които тези средства се разпределят. Само преди месец ние поискахме 110 милиона ръст в капиталовата субсидия, от които 60 милиона за общински пътища и поискахме тези средства да бъдат разпределени чрез Бюджета. Получихме отказ, а месец след това 143 милиона се раздават без някакви правила на определени общини\", каза Михайлова, визирайки предоставените от Министерския съвет средства към бюджетите на общини, предимно от ГЕРБ.От ръководството на Националното сдружение на общините в България многократно са искали част от данъка върху доходите да остава в българските общини без посредничеството на централната власт. \"Идеята за местно самоуправление като че ли става все по-далечна за българските управляващи. В резултат на неприлагане на една такава политика, в последните година и половина, 1 300 000 български граждани платиха своите данъци, но те, по решение на централната власт, отидоха в други общини чрез постановление на Министерски съвет\", каза кметът на Троян.Разпределени по този начин средствата отиват в едни и същи общини и по този начин засилват разликата в качеството на живот в различните общини в България, обясни Михайлова и допълни, че така се задълбочават регионалните диспропорции.", "date": "2018.12.28", "title": "Донка Михайлова: Често властта свири служебни победи на своите кметове"}
{"url": "https://news.bg/crime/otvlyakoha-i-darzhaha-v-plen-turski-grazhdanin-zaradi-3000-evro.html", "text": "Отвлякоха и държаха в плен турски гражданин заради 3000 евро, съобщиха от Окръжната прокуратура в Хасково.Инцидентът станал на 22 декември в Свиленград.60-годишният Ш.Б., който живеел от близо година и половина в България, бил отвлечен от двама души. Те го откарали в къща в свиленградско село. Към държания в плен мъж било проявено и насилие.По време на разпита пострадалият заявил, че му е отнета сума от 3000 евро. Той бил изоставен край Пловдив след полунощ на 23 декември, след което сам подал сигнал в полицията.На 25 декември било образувано досъдебно производство по случая.До момента няма задържани за деянието.", "date": "2018.12.28", "title": "Отвлякоха и държаха в плен турски гражданин заради 3000 евро"}
{"url": "https://news.bg/world/poseshtenieto-na-tramp-v-irak-e-zaplaha-za-regionalnata-sigurnost-predupredi-teheran.html", "text": "Правителството на Иран разкритикува посещението на президента на САЩ Доналд Тръмп в Ирак, информират агенции.Преди дни , откакто пое управлението на САЩ през януари 2017 г. Той се срещна с американски военнослужещи в база в Ирак.Според Техеран намесата на Вашингтон в региона води до разногласия и заплашва регионалната сигурност. Ислямската република поясни, че регионалните сили успешно се борят срещу тероризма, докато в същото време САЩ подкрепят терористични организации.\"\", подчерта Бахрам Касеми, говорител на иранското външно министерство. Той подчерта, че страните в региона трябва да се стремят към стабилност и безопасност чрез използването на местни ресурси, призовавайки чуждите сили да напуснат региона.Вчера иракски депутати призоваха САЩ да изтеглят войските си от арабската държава.", "date": "2018.12.28", "title": "Посещението на Тръмп в Ирак е заплаха за регионалната сигурност, предупреди Техеран"}
{"url": "https://news.bg/world/london-tramp-vizhda-sveta-v-cherno-i-byalo.html", "text": "Британският външен министър Джереми Хънт разкритикува представата на президента на САЩ Доналд Тръмп за света, след като държавният глава обяви, че, информира АФП.Хънт подчерта пред радио Би Би Си, че това, което се случва в света, е гледано от Тръмп само в черно и бяло.\"\", предупреди министърът.\"Трябва да продължим да бъдем бдителни\", добави Хънт.През миналата седмица Тръмп обяви, че изтегля 2000 американски войници от Сирия. Той подчерта, че САЩ повече не могат да заемат ролята на световния \"полицай\".Запитан какво ще се случи, ако американските сили бъдат изтеглени и от Афганистан, Хънт отговори: \"\".Междувременно руският външен министър Сергей Лавров заяви, че е \"контрапродуктивен\" отказът на западните държави да участват във възстановяването на Сирия и връщането на бежанците, информира ТАСС. Той поясни, че Москва помага на сирийското правителство да \"създаде нормални условия за живот\" за завръщащите се сирийци. Лавров призова Запада да сътрудничи.", "date": "2018.12.28", "title": "Лондон: Тръмп вижда света в черно и бяло"}
{"url": "https://news.bg/regions/slavcho-atanasov-savetva-ivan-totev-da-otpushi-plovdiv.html", "text": "Народният представител от \"Обединени патриоти\" и бивш кмет на Пловдив Славчо Атанасов призова пловдивския кмет Иван Тотев да преосмисли решението си и да отвори пловдивския бул. \"Цар Борис Трети Обединител\". Това стана ясно от позиция, изпратена на 27 декември вечерта от Атанасов.\"От това решение всички сме потърпевши - и гражданите, и управляващите. Днес се видя, че градът е напълно блокиран - тотален хаос, километрични задръствания, изнервени водачи на автомобили и пътници\", пише депутатът и бивш кмет на Пловдив Славчо Атанасов.\"Да, важно е, Пловдив да открие подобаващо домакинството си на Европейска столица на културата. Но е важно и това да стане като се осигури нормалното функциониране на града ни. А днес се видя, че това не е така. Положението на транспортна блокада, не може да продължи до 17 януари. Сега все още са празнични дни - много хора са слели почивките си и не са в Пловдив, учениците не са на училище. Какво ще стане след 2 януари? Когато хората са завърнат на работа? Когато учениците тръгнат на училище\", пита Атанасов.Той е категоричен, че затварянето на булеварда вреди както на гражданите, така и на бизнеса.\"Не само това - дори и при нормални условия, въздухът в Пловдив е един от най-замърсените в страната. Замисляме ли се при тези километрични опашки от автомобили днес какво дишаме?Призовавам областният управител и КАТ също да се намесят съобразно правомощията си. Така, че да не се стига на практика до блокада на движението в града\", пише в позицията си народният представител от Обединени патриоти.\"Отново ще повторя - тук не става дума за противопоставяне, а за намирането на общо добро решение. Днешният ден показа, че имаме нужда от това решение. И г-н Тотев има алтернатива - може да премести изграждането на арката и откриването на Европейска столица на културата пред паркинга на хотел \"Тримонциум\", например. Може да го направи на паркинга пред зала \"Колодрума\". Или на Гребната база\", предлага бившият градоначалник.Той е уверен, че където и да бъде арката, пловдивчани ще отидат. \"За всички нас откриването на Европейска столица на културата е знаменателно събитие. Но, ако го направи на тези места, ще избегне затварянето на ключов булевард и на практика блокирането на града. Така, както би направил един добър управленец\", съветва дружески Славчо Атанасов своя наследник.", "date": "2018.12.28", "title": "Славчо Атанасов съветва Иван Тотев да \"отпуши\" Пловдив"}
{"url": "https://news.bg/economics/34-ot-promishlenite-predpriyatiya-se-oplakvat-ot-lipsa-na-rabotnitsi.html", "text": "През декември 2018 г. общият показател на бизнес климата намалява с 0.5 пункта в сравнение с предходния месец, сочи проучване на Националния статистически институт. Това се дължи на по-неблагоприятния бизнес климат в промишлеността.Показателят \"бизнес климат в промишлеността\" се понижава с 2.7 пункта най-вече заради по-резервираните очаквания на промишлените предприемачи за бизнес състоянието на предприятията през следващите шест месеца. Според тях настоящата производствена активност се запазва, като очакванията им за дейността през следващите три месеца са по-благоприятни.Несигурната икономическа среда и недостигът на работна сила остават най-сериозните пречки за развитието на бизнеса, посочени съответно от 37% и 34.1% от предприятията.По отношение на продажните цени в промишлеността по-голяма част от мениджърите предвиждат те да се запазят през следващите три месеца.През декември показателят \"бизнес климат в строителството\" запазва приблизително нивото си от предходния месец. Отчита се подобрение в оценките на строителните предприемачи относно настоящото бизнес състояние на предприятията, докато очакванията им за следващите шест месеца са по-резервирани.Основните проблеми за дейността продължават да бъдат свързани с недостига на работна сила, несигурната икономическа среда и конкуренцията в бранша, макар че през последния месец се отчита намаление на негативното им влияние.Относно продажните цени в строителството мениджърите не очакват промяна през следващите три месеца.Показателят \"бизнес климат в търговията на дребно\" нараства с 3.2 пункта, което се дължи на оптимистичните оценки и очаквания на търговците на дребно за бизнес състоянието на предприятията. Същевременно обаче очакванията им както за обема на продажбите, така и за поръчките към доставчиците през следващите три месеца са по-неблагоприятни.Най-сериозното затруднение за бизнеса остава конкуренцията в бранша, посочено от 57% от предприятията. През последния месец се наблюдава и засилване на негативното влияние на фактора \"недостатъчно търсене\", който измества на трето място фактора \"несигурна икономическа среда\".Търговците на дребно предвиждат продажните цени в сектора да се запазят през следващите три месеца.Показателят \"бизнес климат в сектора на услугите\" остава приблизително на равнището си от ноември. По отношение на търсенето на услуги настоящата тенденция се оценява като намалена, а очакванията за следващите три месеца са по-резервирани.Конкуренцията в бранша и несигурната икономическа среда продължават да са основните пречки за дейността на предприятията.Относно продажните цени в сектора на услугите мениджърите очакват те да останат без промяна през следващите три месеца.", "date": "2018.12.28", "title": "34% от промишлените предприятия се оплакват от липса на работници"}
{"url": "https://news.bg/world/brazilskata-armiya-se-izteglya-ot-ulitsite-na-rio-de-zhaneyro.html", "text": "Централната роля на армията на Бразилия в опазването на реда в щата Рио де Жанейро е към своя край. Отчетен е спад на насилието, но има значително увеличение на загиналите по време на полицейски операции, информира АФП.\"Ние изпълнихме мисията си\", обяви генерал Валтер Нето, който води силите за сигурност в щата в съответствие с президентски указ от средата на февруари.Президентът Мишел Темер, чиито мандат изтича в края на годината, предприе драстична мярка, като постави полицията в ръцете на армията, тъй като полицейските сили са неспособни да контролират тежковъоръжените наркогрупи.След решението армията започна да патрулира по улиците, подпомагана от полицията.Интервенцията е нечувана, откакто латиноамериканската държава се върна към демокрация през 1985 г. след 21-годишна военна диктатура.Армията ще прекрати патрулите от 31 декември, но следващият губернатор на щата Уилсон Витцел, който ще поеме управлението от 1 януари, вече намекна, че възнамерява да действа твърдо срещу наркотрафика, включително и чрез помощта на снайперисти. Позицията му съответства с тази на крайнодесния новоизбран президент Жаир Болсонару - бивш военнослужещ, който разглежда оръжията като отговор срещу престъпленията в страната, които отнемат живота на десетки хиляди всяка година.Но според местни жители военната интервенция е повече политическа, отколкото ефективна.От март до ноември тази година убийствата са спаднали с 6% в сравнение със същия период през 2017 г., като съществен спад има през последните четири месеца. С почти 20% са спаднали въоръжените обири до 6 675 в сравнение с 8 301 през същия период на 2017 г.Но броят на убитите при полицейски операции се е увеличил с около 38%, което означава, че общият брой на смъртните случаи е близо 2% по-висок в сравнение с данните за 2017 г. - 4 871 жертви. 1 444 души са убити от полицията от началото на годината. Все още няма данни за декември. В допълнение 94 полицаи са убити през 2018 г. в сравнение със 134 през 2017 г.", "date": "2018.12.28", "title": "Бразилската армия се изтегля от улиците на Рио де Жанейро"}
{"url": "https://news.bg/world/makron-i-merkel-kam-rusiya-osvobodete-ukrainskite-moryatsi.html", "text": "Канцлерът на Германия Ангела Меркел и френският президент Еманюел Макрон поискаха Русия да освободи украинските моряци, които бяха задържани с техните, информира \"Ройтерс\".Москва обвини 24-мата моряци в незаконно пресичане на руската граница. Украйна твърди, че Русия е иззела три кораба незаконно и обвини Москва във военна агресия.\"\", се казва в съобщение на Макрон и Меркел.", "date": "2018.12.28", "title": "Макрон и Меркел към Русия: Освободете украинските моряци"}
{"url": "https://news.bg/politics/146-zakona-i-138-resheniya-sa-prieli-prez-2018-g-deputatite.html", "text": "През 2018 г. Депутатите от 44-то Народно събрание са приели 146 закона и 138 решения. Това показва справка, подготвена от парламентарния пресцентър и дирекция \"Пленарни заседания, парламентарен контрол и финални текстове\" на Народното събрание.От 1 януари до 21 декември 2018 г. в Народното събрание са постъпили 177 законопроекта. 91 законопроектите са внесени от народни представители. Предложените проекти за решения са 161, от които 134 са на депутати.През 2018 година 44-ото Народно събрание е провело 131 пленарни заседания. От тях седем са извънредни.През петата си сесия 44-тото Народно събрание е приело 55 закона и 59 решения. Парламентът е имал 45 редовни и 3 извънредни пленарни заседания.За периода от 1 септември до 21 декември 2018 г. в парламента са внесени 54 законопроекта, като 22 от тях са на народни представители. Постъпили са 44 проекта за решения, от тях 37 са от депутати.Сред новите закони, приети от депутатите, са: Закон за хората с увреждания, Закон за личната помощ, Закон за предприятията на социалната и солидарна икономика, Закон за киберсигурност, Закон за физическото възпитание и спорта, Закон за държавния бюджет на Република България за 2019 г. и др.През тази година депутатите гласуваха промени в Административнопроцесуалния кодекс, в Закона за пътищата, в Закона за устройство на територията, в Закона за държавната собственост, в Закона за семейни помощи за деца и др.Използваното време за осъществяване на контролната функция на парламента през петата сесия на 44-тото Народно събрание е 39 часа и 45 минути. Парламентарен контрол е провеждан в 15 пленарни заседания.В Народното събрание от 1 септември до 21 декември 2018 г. са постъпили 440 въпроса и 18 питания.През тази пленарна сесия са изслушвани министърът на енергетиката Теменужка Петкова за предоставяне на информация във връзка с Процедурата по избор на стратегически инвеститор/и за изграждането на АЕЦ \"Белене\" и възможности за структуриране на проекта.На извънредно заседание на 21 август 2018 г. пред депутатите говори  и Министерството на правосъдието.По време на петата сесия на 44-ото Народно събрание беше отхвърлен и вота на недоверие към Министерския съвет за провал в областта на здравеопазването.От депутатските питания членовете на правителството са отговорили на 375 въпроса и 10 питания.На най-много въпроси и питания са отговорили министърът на земеделието, храните и горите Румен Порожанов - 68, министърът на регионалното развитие и благоустройството Петя Аврамова - 67, министърът на околната среда и водите Нено Димов - 34, министърът на вътрешните работи Младен Маринов - 32.Здравният министър Кирил Ананиев е отговорил на 30 въпроса, вицепремиерът по обществения ред и сигурността и министър на отбраната Красимир Каракачанов - на 22, министърът на образованието и науката Красимир Вълчев - 19.Министърът на културата Боил Банов е отговорил на 16 питания. С едно по-малко е отговорил министърът на финансите Владислав Горанов - 15, министърът на труда и социалната политика Бисер Петков - 13, министърът на икономиката Емил Караниколов - 13 и т.н.Най-много въпроси и питания са отправили депутатите от опозицията. , Иван Димов Иванов - 35, Николай Цонков - 34, Георги Гьоков - 31, Любомир Бонев - 31, Светла Бъчварова - 23, Надя Клисурска-Жекова - 18, Пенчо Милков - 16, Георги Йорданов - 15, Кристиан Вигенин - 13, Иван Валентинов Иванов - 12 и т.н.От ПГ \"БСП за България\" са внесли най-много въпроси и питания - 354 въпроса и 15 питания. От ПГ на ПП ГЕРБ са отправили 42 въпроса и 2 питания, от ПГ \"Обединени патриоти\" - 15 въпроса, от ПГ на ДПС - 12 въпроса и едно питане и от ПГ на ПП \"Воля\" - 6 въпроса.", "date": "2018.12.28", "title": "146 закона и 138 решения са приели през 2018 г. депутатите"}
{"url": "https://news.bg/world/bivsh-kmet-na-madrid-tryabva-da-varne-nad-25-mln-evro-na-darzhavata.html", "text": "Осъдиха бившия кмет на Мадрид и осем чиновници от екипа й за продажба на квартири на по-ниски от пазарните цени, предаде Ел Паис.Срещу Ана Ботеля е повдигнато обвинение, че тя е \"пряко отговорна\" за неправомерната продажба, извършена от Община Мадрид през октомври 2013 г., на общо 1860 квартири на два хедж фонда, като цените им са били значително по-ниски от пазарните. Жилищата са продадени за 128.5 млн. евро, при положение че са оценени на над 151.2 млн. евро.Според решението от 27 декември на Сметната палата на Испания Ботеля и осмината й бивши служители трябва да върнат на държавата общо 25.7 млн. евро, с които неизгодната сделка е ощетила Хазната.", "date": "2018.12.28", "title": "Бивш кмет на Мадрид трябва да върне над 25 млн. евро на държавата"}
{"url": "https://news.bg/crime/razkriha-dve-nelegalni-mobilni-benzinostantsii-v-sofiya.html", "text": "Митничари разкриха две нелегални мобилни станции за зареждане с гориво без документи, съобщиха от Агенция \"Митници\".Съоръженията са били в два микробуса, паркирани в кв. \"Младост\". Разкрити са и два гаража, превърнати в складове за нелегални горива.Иззети са общо 9500 литра дизел.Инспекторите проверили двата микробуса вчера, като в товарния отсек на единия микробус са установени 2 PVC куба, всеки с вместимост по 1000 литра, съдържащ гориво.В товарното помещение на втория е установен още един куб.Към съдовете за съхранение са монтирани и пистолети с брояч, позволяващи зареждането на автомобилни резервоари.В хода на проверката са установени следи от автомобилни гуми, по които е имало разлято гориво. Същите водели към 2 гаражни клетки.В шофьора на микробуса са открити ключовете за гражите. В едната клетка митничарите открили 6 броя 1000-литрови PVC куба, пълни с нефтопродукти. Във втората клетка е установен само един куб, съдържащ около 500 л от същата течност.От задържаните горива са взети проби за лабораторен анализ. До приключване на проверката не са представени документи за плащането на акциз.", "date": "2018.12.28", "title": "Разкриха две нелегални мобилни бензиностанции в София"}
{"url": "https://news.bg/regions/30-novi-avtobusa-tragvat-po-ulitsite-na-sofiya.html", "text": "30 нови автобуса се вливат в градския транспорт на София. Автобусите ще се движат по най-дългата линия в София - №111. Старите автобуси по тази линия ще бъдат изцяло подновени. Това е част от цялостната програма за модернизация на градския транспорт, обясни кметът на София Йорданка Фандъкова.Новите бусове са Евро 6, с климатизация, видеонаблюдение, безплатен интернет и възможност за зареждане на телефони. Най-вече автобусите създават удобства за шофьорите, според нея. Следващата година се очакват още 102 нови автобуси, които ще бъдат пуснати до средата на годината.Част от последните 60 автобуси вече са на територията на София и се подготвят за експлоатация.90% от автобусите на всяка линия на градския транспорт ще бъдат изцяло подновени, обяви Фандъкова, като това по думите й е важна мярка в борбата за по-чист въздух в столицата.Фандъкова подчерта, че обновяването е за екологичен градски транспорт на природен газ. \"След пускането на електробусите, продължаваме с пускането на автобуси на природен газ\", подчерта тя.Близо 23 млн. лева са средствата, които столичният автотранспорт осигурява по програмата. В момента Столична община обсъжда транспортната рамка за условията на работа на шофьорите. \"Много е важно да можем да задържим шофьорите, защото работата е много тежка в София\", уточни Фандъкова. Планирано е увеличение на заплащането на водачите на автобуси.Фандъкова коментира и инцидента, при който на 27 декември вечерта бетонова пяна от строежа на метрото изби под асфалта на уличното платно. Още през нощта е почистена улицата и е възстановено движението по булевард \"Евлоги и Христо Георгиеви\".По думите на Фандъкова не става дума за авария. Пяната, която се пуска под налягане пред тунелопробивната машина, е намерила стар път и е избила на повърхността, посочи столичният кмет. Аварийно звено и пожарна са били изпратени на мястото, допълни Фандъкова.След проведения разговор с Агенция \"Пътна инфраструктура\" зам.-кметът Дончо Барбалов обясни, че е постигнато споразумението за всички населени места на територията на общината хората да могат да се придвижват, без да имат нужда от винетки. По този начин всички населени места в покрайнините на общината ще имат достъп до града. Търси се законово решение и за Северната тангента да има свободно преминаване на автомобили.Планира се тол система за Северната тангента само за товарните автомобили от средата на следващата година, като не се предвиждат промени за леките автомобили.", "date": "2018.12.28", "title": "30 нови автобуса тръгват по улиците на София"}
{"url": "https://news.bg/world/tachi-se-podpisa-pod-zakonite-za-kosovska-armiya.html", "text": "Президентът на Косово Хашим Тачи съобщи във \"Фейсбук\", че се е подписал под пакета от закони, които предвиждат създаването на пълноценна армия, информира ТАСС.На 14 декември , които превръщат Силите за сигурност в армия. Депутатите подкрепиха законопроекти за създаване на военно министерство, трансформиране на Силите за сигурност в армия и създаване на Служба на косовските сили за сигурност.В съобщението Тачи отбелязва, че армията е създадена 10 г. след обявяването на Косово за независима държава и 20 г. след освобождението.Той добави, че армията ще осигури на косоварите \"по-добра перспектива за новите поколения\".Документът беше подписан в присъствието на командващия Силите за сигурност на Косово Рахман Рама. В рамките на 15 дни законът ще бъде публикуван в Официален вестник и след това ще влезе в сила.Армията ще е от 5 000 военнослужещи и 3 000 от резерва. Разходите за армията на година ще бъдат в размер на 98 милиона евро.НАТО и ЕС смятат, че решението на Косово е прието в крайно неудачен момент, тъй като заплашва стабилността и перспективите на страната да се присъедини към военния алианс. САЩ приветстваха решението на Косово.Президентът на Сърбия Александър Вучич предупреди, че действията на Косово връщат процеса по урегулиране на ситуацията с няколко години назад.", "date": "2018.12.28", "title": "Тачи се подписа под законите за косовска армия"}
{"url": "https://news.bg/society/firmi-daryavat-hrana-za-detsata-v-priyuta-sv-nikolay.html", "text": "Омбудсманът Мая Манолова ще зарадва децата от дома за сираци \"Св. Николай\" на отец Иван в Нови хан с лакомства, плодове и сладкиши за Коледа и Нова година.След призив на омбудсмана във фейсбук, по молба на отец Иван, хранителни, търговски вериги, производители и десетки фирми откликнаха и даряват трайни продукти, с които ще се осигури прехраната на 150-те деца в най-студените зимни месеци.Сред дарените храни са 2 тона картофи, 2 тона портокали, 2 тона мандарини, 500 кг. брашно, 250 кг. ориз, макарони, олио, мляко, извара, кашкавал, консерви и др.Акцията по набиране на продукти продължава и всеки, който иска и има възможност, може да се включи, като ги занесе в приюта на отец Иван в Нови хан.", "date": "2018.12.28", "title": "Фирми даряват храна за децата в приюта \"Св. Николай\""}
{"url": "https://news.bg/regions/avariya-pri-stroezha-na-metroto-v-sofiya.html", "text": "Авария стана при строежа на третия лъч на метрото в София, съобщи Нова телевизия.Бетонова пяна от строежа на трития метролъч тръгна под налягане под асфалта на бул. \"Евлоги и Христо Георгиеви\".По непотвърдена информация това е пяната, която инжектира машината, известна като къртица - тя прокопава тунела за новата метролиния.Още от 27 декември вечерта на мястото на аварията има прадставители на общината и Гражданска защита. Булевардът е бил затворен за автомобили до отстраняване на аварията.В началото на декември миналата година подобна авария имаше в подлеза на булевардите \"България\" и \"Иван Гешов\".Тогава стана ясно, че строителната смес не е опасна за здравето на хората, успокоиха от Столичната община.", "date": "2018.12.28", "title": "Авария при строежа на метрото в София "}
{"url": "https://news.bg/economics/blizo-2-mlrd-lv-harchat-balgarite-po-praznitsite-izchisli-ekspert.html", "text": "Близо 2 млрд. лева се очаква да бъдат похарчени по коледно-новогодишните празници. Това обяви пред БНТ финансовият експерт Стойне Василев.По думите му от тези 2 млрд. лв., 20% ще дойдат от кредити - бързи кредити, потребителски кредити и кредитни карти, а 400 милиона ще дойдат само от кредити.\"Хората, които не могат да си позволят да купят подаръци, прибягват до тегленето на кредити\", поясни финансистът.Той припомни, че през миналата година за подаръци са били похарчени 1.5 млрд. лв. По думите му финансовите средства, които се отделят, за да зарадваме близките си не са малко, защото преди празниците се харчат 250-300 млн. лв.Василев смята, че на хората им трябват 10 минути, за да си направят финансова равносметка колко пари са изхарчили, колко остават и как да разпределят наличните, за да не се стигне до тежки финансови положения.\"За хората с по-ниски доходи е още по-важно да харчат разумно по празниците\", подчерта той.Експертът отбеляза още, че обикновено по празниците или на почивка се отпускаме финансово и харчим повече.Василев съветва хората да прибягват до бързи кредити само в краен случай. Според него на първо място трябва да се обърнем към приятели за заем и ако това не е възможно - да се обърнем към банкова институция.", "date": "2018.12.28", "title": "Близо 2 млрд. лв. харчат българите по празниците, изчисли експерт "}
{"url": "https://news.bg/world/novo-zemetresenie-raztarsi-indoneziya.html", "text": "Земетресение с магнитуд 5,8 разтърси източната индонезийска провинция Западна Папуа, съобщи Геоложкото проучване на САЩ, цитиран от \"Ройтерс\".Това предизвика отново паника сред местните около седмица след като цунамито уби стотици на запад в архипелага.Индонезийските власти измериха земетресението с магнитуд 6,1 и заявили, че \"се усеща доста силно за няколко секунди\".За момента няма данни за пострадали или жертви. Районът в Папуа, който съставлява половината остров, известен като Нова Гвинея, е слабо населен.", "date": "2018.12.28", "title": "Ново земетресение разтърси Индонезия "}
{"url": "https://news.bg/politics/gerb-tvardo-stoi-zad-kmeta-si-v-bansko.html", "text": "От ГЕРБ изразиха твърда подкрепа за кмета на Банско Георги Икономов. Вторият в партията Цветан Цветанов очаква отлично представяне на местния и на европейския вот от структурите в Банско през 2019 г.Думите на Цветанов бяха пред представители на ГЕРБ-Банско по време на празнична вечер за края на 2018-та година, информираха от партията.Припомняме, часове преди твърдата подкрепа за настоящия кмет на Банско Георги Икономов екозащитници  договор с фирма \"Юлен\" за ски зона Банско. Преди седмица изненадващо стана ясно, че . Тази собственост не бе известна нито на премиера .\"Вярвам, че разумът ще надделее и проблемите в ски зона Банско ще бъдат решени, защото това е в интерес не само на любителите на зимните спортове, но и на децата, които трябва да имат пълноценен достъп до природата\", посочи Цветанов пред актива на партията в Банско.Той изрази удовлетвореността си от най-новата придобивка на града - детска градина за близо 100 деца.Кметът на Банско Георги Икономов благодари на Цветанов и на премиера Бойко Борисов за подкрепата им. По думите му парите, които получава общината от правителството, допринасят както за подобряването на средата за живот, така и за развитието на туризма. \"Изпращаме изключително успешна 2018 година и за нас е голяма чест да го направим с един голям приятел на Банско - Цветан Цветанов\", заяви Икономов и припомни, че общинската организация на ГЕРБ в Банско до този момент все още няма загубени избори.", "date": "2018.12.28", "title": "ГЕРБ твърдо стои зад кмета си в Банско"}
{"url": "https://news.bg/politics/rumen-radev-zvezdite-na-pagonite-ne-spasyavat-ot-prezrenieto-na-podchinenite.html", "text": "\"С особено удоволствие изпълнявам конституционните си правомощия да връча пагоните на висши офицери\". С тези думи президентът Румен Радев удостои с висши военни звания бригаден генерал Красимир Кънев, полк. Стайко Прокопиев и полк. Здравко Пехливанов на тържествена церемония в Гербовата зала на президентската институция.Президентът Радев е убеден, че благодарение на професионализма и компетентността на военнослужещите ще се усъвършенства взаимодействието между различните административни звена в щаба на отбраната.\"Сляпото покорство и безропотно подчинение могат и да донесат една звезда отгоре на пагоните, но не могат да спасят от презрението на подчинените и на българския народ\", заяви Румен Радев.Бригаден генерал Красимир Кънев вече е с чин генерал-майор и е назначен за директор на Щаба на отбраната. През 2007 г. той бе командир е на българския контингент на операциите на КФОР в Косово. От 2017 г. ген. Кънев бе директор на дирекция \"Стратегическо планиране\" в Министерството на отбраната.Полковник Стайко Прокопиев е с международен опит като представител на МО. Днес той беше назначен на длъжността директор \"Стратегическо планиране\" на МО и беше удостоен със званието бригаден генерал.Полковник Здравко Пехливанов бе назначен длъжността заместник-директор на дирекция \"Операции и планиране\" в Международния военен секретариат на НАТО в Брюксел, Кралство Белгия. Той встъпва в длъжност от 1 януари 2019 г. Полк. Пехливанов бе удостоен с висше офицерско звание \"бригаден генерал\".Това е изключително отговорна длъжност, на която трябва да се покажат високи качества - работа за интересите на Алианса и защита на българските интереси, изтъкна президентът.Румен Радев пожела на генералите сили, воля и висок дух в изпълнение на задълженията им. Той им желае да разширят спектъра от способностите си и да издигнат авторитета на висшите военновъздушни сили.", "date": "2018.12.28", "title": "Румен Радев: Звездите на пагоните не спасяват от презрението на подчинените"}
{"url": "https://news.bg/health/darzhavata-e-podpomognala-za-razhdaneto-na-nad-800-bebeta-invitro.html", "text": "25% от всички процедури за една година, които са финансирани от Центъра за асистирана репродукция (ЦАР), са завършили с раждания.Това показва проучване на \"Галъп интернешънъл\".Данните са за 2016 г., за да може да се обхванат резултатите на всички бременности и са предоставени от ЦАР.Общо 2710 са били процедурите, които е финансирал общественият фонд преди две години. Повечето от тях - 2328, са извършени по метода ICSI, а останалите 219 чрез ин витро.Общо 679 от всички процедури или 25% са завършили с раждания, а броят на появилите се бебета е 820, тъй като някои от бременностите са били многоплодни.Центровете, които са работили с ЦАР през 2016 г. са били 32. Броят на процедурите, които са извършени в тях обаче варира значително, както и процентът на успеваемост.Най-малко опити за зачеване са били направени в 4 клиники - \"Пулс\" (0), \"Нова Радост\" (0), \"Св. Лазар\" (2) и МЦ-ЦАР (2). Най-много пък са осъществени в \"Надежда Репродуктив\" (669), \"Д-р Щерев\" (445) и \"Селена\" (203).Според данните процентът на успеваемост за отделните клиники варира от 0 до 50%, като достига над средното ниво от 25%, само в 9 или по-малко от една трета от всички 32 болници.", "date": "2018.12.28", "title": "Държавата е подпомогнала за раждането на над 800 бебета инвитро "}
{"url": "https://news.bg/crime/politsiyata-razsledva-ubiystvoto-na-63-godishen-v-plovdiv.html", "text": "Полицията в Пловдив задържа двама души като заподозрени за убийството на 63-годишен мъж, предаде БНР по информация на Областната дирекция на МВР.Инцидентът станал снощи около 23 часа в града.Все още не са ясни обстоятелствата около смъртта.По случая е образувано досъдебно производствo в Четвърто полицейско управление, на чиято територия е извършено убийството.По данни на Окръжната прокуратура в Пловдив задържаните са 38-годишна жена и 20-годишен мъж.Между тях и убития възникнал битов скандал след употреба на алкохол. Двамата нанесли множество удари с нож и стъклена чаша на починалия, който издъхнал от раните си в областта на шията. Извършителите били задържани от полицията при опит да напуснат Пловдив.", "date": "2018.12.28", "title": "Полицията разследва убийството на 63-годишен в Пловдив"}
{"url": "https://news.bg/crime/trima-retsidivisti-ostavat-v-aresta-zaradi-krazhba-100-m-elektricheski-provodnik.html", "text": "Трима рецидивисти остават за постоянно в ареста заради кражба на кабели.Митко П., Симеон С. и Мишо М. получиха наказание \"Задържане под стража\" по внесено искане на Районна прокуратура Елхово заради кражба на общо 100 метра електрически проводник за генератор на стойност 6000 лева.Тримата бяха обвинени, че на 20 ноември тази година в село Кирилово, Ямболско, откраднали в съучастие кабелите от частен имот - търговско дружество. Деянието било извършено в условията на опасен рецидив. За подобно престъпление законът предвижда наказание \"лишаване от свобода\" до 10 години.Според наблюдаващия прокурор има опасност обвиняемите да се укрият или да извършат ново престъпление предвид сериозно обремененото им съдебно минало.Районният съд в Елхово прие аргументите на Прокуратурата и на 27 декември определи постоянна мярка за неотклонение \"Задържане под стража\" и за тримата обвиняеми.Решението може да бъде обжалвано пред Окръжния съд в Ямбол.", "date": "2018.12.28", "title": "Трима рецидивисти остават в ареста заради кражба 100 м. електрически проводник"}
{"url": "https://news.bg/regions/udalzhavat-zimnata-vakantsiya-na-uchenitsite-v-plovdiv.html", "text": "Кметът на Пловдив Иван Тотев разпореди удължаване на зимната ваканция в училищата, съобщи bTV.Учениците в града ще имат два допълнителни дни почивка - 3 и 4 януари.Причината е подготовката за откриващото събитие на домакинството на Пловдив като Европейска столица на културата и затварянето на ключовия булевард \"Цар Борис III Обединител\"В момента на булеварда са в ход строителни дейности по изграждане на сцената.", "date": "2018.12.28", "title": "Удължават зимната ваканция на учениците в Пловдив"}
{"url": "https://news.bg/society/reka-dragovishtitsa-e-chista-uspokoyava-neno-dimov.html", "text": "Няма наличие на тежки метали и замърсяване в българския участък на река Драговищица, област Кюстендил.Това обяви екоминистърът Нено Димов на брифинг, посветен на състоянието на трансграничната река Драговищица на територията на Сърбия и предприетите от българската страна мерки.Той припомни, че България е била уведомена за изграждане на пилотна инсталация на 22 агуст 2016 г. за извличане на мед и цинк от полиметални руди.Екоминистърът успокои, че по последни данни от 15 декември няма превишение на показателните норми на олово, цинк, живак, цианид, никел, мед и манган в българския участък на западните покрайнини.Припомняме, наскоро т. Недоволството бе породено заради проявеното бездействие на българските и сръбски институции срещу замърсяването на реките в района с тежки метали.Той припомни, че още от 2016 г. се правят ежемесечни изследвания на много показали на качеството на водата и до настоящия момент няма превишаване на нормите в българския участък.Димов увери, че МОСВ следи и какво се случва с българите в западните покрайнини.Екоминистърът отбеляза, че са предприети всички възможни мерки от българската страна до настоящия момент, чрез следенето на басейновата дирекция и непрекъснатата комуникация с местната власт.По думите му е осъществен контакт с европейския народен представител от ВМРО Ангел Джамбазки, като е сезиран и комисарят по околна среда Кармену Вела.Кметът на Кюстендил Петър Паунов увери, че от първите подадени сигнали от Босилеград всички жители на малките населени места, кметовете и неправителствени организации непрекъснато са докладвали и реагирали, когато има дори най-малко и съмнително отклонение на състоянието на водата.\"До настоящия момент нямаме основания за притеснения. Всички екипи денонощно са на разположение\", подчерта той.Припомняме, по данни на организаторите на протеста, които са от сдружение \"ЕКО-БИО-ПРАВДА\" и сдружение \"ГЛАС\" от Босилеград, двете мини двете мини за олово-цинкова руда и мед в селата Караманица и Мусул изливат отпадъчни води с тежки метали в притоците на река Драговищица, която се влива в река Струма в България.По неофициални данни концентрацията на тежки метали в речните води, почвата и въздуха на няколко километра от мината \"Караманица\" била десетки пъти над допустимата норма.Еколози в района алармират институциите в Сърбия и в България, че животните на хората вече отказвали да пият водата от реката. Била унищожена също така флората и фауната в района на речните корита.", "date": "2018.12.28", "title": "Река Драговищица е чиста, успокоява Нено Димов "}
{"url": "https://news.bg/economics/s-ohrana-se-pazi-kevr-ot-desetina-protestirashti-sreshtu-visokite-tseni.html", "text": "Оставка на правителството поискаха протестиращите пред сградата на Комисията за енергийно и водно регулиране (КЕВР). 10 души излязоха на митинг пред сградата на КЕВР в началото на днешното закрито заседание, на което ще бъде приета новата цена на водата и на природния газ за първото тримесечие на 2019 г.Охранителни на частна фирма са блокирали входа на КЕВР, за да не могат протестиращите да стигнат до залата, където се провежда заседанието. Протестиращите имат разрешение от общината за изразяване на гражданската си позиция. Гражданите се заканиха следващият им протест да е изненадващ, за да не могат да се подготви институцията с такива мерки, като охраната.Един от протестиращите бе и Велизар Енчев, лидер на радикално движение \"Българска пролет\", който поиска национализация в енергетиката и на водната инфраструктура.\"Няма социално поносими възнаграждения, за да се вдигат цените на водата и на тока. Много малко хора са на заплата от около 1000 лева, за да си позволят такива цени\", заяви Енчев.\"КЕВР е бутафория\", категоричен бе Енчев.На днешното заседание се очаква да бъде прието увеличение на цената на водата от 0,7% до 22%.Най-сериозно е увеличението на цената на водата в Бургас. Там тя ще поскъпне с 27 стотинки на кубик. На второ място е София, където ще поскъпне с 23 стотинки на кубик.Във Варна се очаква доставката на вода да бъде по-скъпа с 12 стотинки. След увеличението най-скъпа ще е водата в Шумен. Там цената ще стигне 3,40 лева на кубик.Единственият град, където цената на водата ще поевтинее, е Кърджали, защото там не спазват програмата за инвестиции.", "date": "2018.12.28", "title": "С охрана се пази КЕВР от десетина протестиращи срещу високите цени"}
{"url": "https://news.bg/world/siriyskata-armiya-navleze-v-manbidzh-sled-priziv-na-kyurdite-zaradi-turska-zaplaha.html", "text": "Сирийската армия навлезе в град Манбидж и издигна флага на страната, съобщи Генералният щаб, цитиран от световни агенции.По-рано днес сирийските кюрди призоваха Дамаск да поеме контрол над града на фона на съобщението на турския президент Реджеп Ердоган, че Анкара е готова да започне операция в района.\"Като се вземат под внимание задълженията на армията да отговори на призива на жителите на град Манбидж, Генералният щаб обяви, че армията е навлязла в Манбидж и е издигнала флага на Сирия там\", се казва в съобщението, прочетено от сирийската държавна медия.Армията на Сирия увери, че ще гарантира безопасността на всички сирийски граждани и други в Манбидж.Преди градът беше под контрола на кюрдските сили, които обаче впоследствие се изтеглиха и се съсредоточиха върху борбата срещу ДАЕШ (\"Ислямска държава\") източно от река Ефрат.Развитието се случи след решението на , които поддържаха сирийските кюрди срещу ДАЕШ. В същото време Анкара разглежда сирийските кюрди като част от Кюрдската работническа партия, забранена от Турция.За първи път от 6 г. сирийската армия навлезе в ключовия северен град Манбидж.След като САЩ изоставиха сирийските кюрди, те призоваха сирийското правителство да ги подпомогне на фона на заплахите за турска офанзива.\"\", се казва в съобщение на сирийските кюрди, които са част от Сирийските демократични сили.Междувременно Русия приветства навлизането на сирийската армия в град Манбидж, обяви говорителят на Кремъл Дмитрий Песков. Той изрази задоволството на Москва от \"разпространението на контрола на Дамаск над териториите на сирийските кюрди\" и го описа като \"положителна стъпка\" към стабилизиране на държавата.Водената от САЩ коалиция обаче отрича информацията, че сирийската армия е влязла в града.Градът е разположен на около 30 километра южно от турската граница.", "date": "2018.12.28", "title": "Сирийската армия навлезе в Манбидж след призив на кюрдите заради турска заплаха"}
{"url": "https://news.bg/world/hakeri-otkradnaha-lichnite-danni-na-blizo-1000-severnokoreyski-dezertyori.html", "text": "Хакери откраднаха личните данни на близо 1000 севернокорейски дезертьори, избягали в Южна Корея, предаде Спутник по информация на Министерството на обединението на Южна Корея.Информацията, която се съхранявала в компютър в център за презаселване, включвала имената, рождените дати и адресите на 997 дезертьори от Северна Корея.\"Заради подозрения, че компютър от Центъра Хана в северната провинция Кьонсан може да е бил атакуван от хакери, на 19 декември проведохме съвместно разследване с местните власти и центъра, което потвърди, че компютърът е бил заразен със зловреден код\", заяви южнокорейският министър, цитиран от агенция Йонхап.Според министерството това е първият мащабен теч на информация, който засяга севернокорейски дезертьори.В момента се води разследване, за да се установи кой стои зад кибератаката и от къде е осъществена тя. При извършените проверки в останалите центрове не са били установени други случаи на хакерски атаки.Възможните потърпевши са били уведомени за кражбата на данните им. До момента обаче няма данни за нанесени щети.", "date": "2018.12.28", "title": "Хакери откраднаха личните данни на близо 1000 севернокорейски дезертьори"}
{"url": "https://news.bg/economics/zapochvat-masovi-proverki-v-zimnite-kurorti.html", "text": " Масов данъчен контрол започва в зимните курорти в началото на годината, съобщават от НАП.Стотици инспектори на агенцията ще извършват скрити и явни наблюдения, инвентаризации на наличните стоки и проверки за отчитане на оборотите.Ще се следи и движението на стоки към хотели, ресторанти и други търговски обекти.Под постоянно наблюдение ще са също борси и тържища в близост до курортите.По време на кампанията инспекторите ще проверяват и за дистанционната връзка на всеки касов апарат със сървърите на НАП.В кампанията отново ще бъде използван и подходът на т.нар. открито наблюдение, при който в рамките на дни или седмици в обекта присъства явно проверяващ екип на НАП, като оборотите, отчетени по време на наблюдението, се сравняват с минали периоди и при значима разлика, приходната агенция може да започне ревизия.По време на зимната кампания от НАП ще изследват и имущественото състояние на физически лица собственици или управители на фирми с обекти в зимните курорти, допълват от приходната агенция.Спас Шишков, главен директор на \"Фискален контрол\" в НАП изтъкна, че при неиздаване на касова бележка дори за малка сума освен глоба, води и до запечатване на обекта за срок до един месец.По думите му за последните две години нарушенията намаляват.", "date": "2018.12.28", "title": "Започват масови проверки в зимните курорти"}
{"url": "https://news.bg/comments/7-stryaskashti-prognozi-za-2019-g.html", "text": "Слънчево изригване, Apple купува Tesla, Германия влиза в рецесия... Какви (лоши) новини очакват глобалната икономика през 2019 г.? Още преди да е настъпила, датската инвестиционна банка Saxo Bank изготви списък със свои прогнози, които биха могли да променят играта за инвеститорите, като уточнява, че не става въпрос за официални прогнози.\"Това са по-скоро малко вероятни рискове, които се подценяват и които биха могли драстично да променят инвестиционните перспективи и икономиката през следващите дванадесет до двадесет и четири месеца, ако се реализират\", пише френският всекидневник Le Nouvel Observateur.Европейският съюз обявява анулиране на дълга\"През 2019 г. неустойчивото ниво на държавния дълг, нарастващият популизъм, покачването на лихвените проценти на Европейската централна банка, намаляването на ликвидността и бавният растеж отварят отново европейския дебат за това как да се подготвим за нова криза\", предполага Saxo Bank. Европейските банки отслабват една по една. Мерките на ЕЦБ не са достатъчни за тяхното възстановяване ... \" ЕС е на ръба. \" За да не се срине Съюзът, се взема решение за анулиране на дълга му. Засегнати са страни с повече от 50% от БВП (да припомним, че в края на второто тримесечие на 2018 г. френският дълг достигна 99% от БВП, след като INSEE интегрира дълга на SNCF.)Идеята не е нова. Изтриването на националните дългове е популярна практика, особено в периода между войните. В своята президентска програма Жан-Люк Меланшон също предвиждаше възможна \"частична отмяна\" на френския дълг. Но анулирането на дълга не е толкова полезно, колкото изглежда. \"Неизпълнението на плащанията разкрива негативна информация за правителството и основите на икономиката\", казва икономистът Жером Матис пред икономическото издание \"Les Echos\" през 2017 г. Това насърчава бягството на чуждестранни инвеститори.Apple купува Tesla\"Какво ще направи Apple с натрупаните 237 милиарда долара\" пита Saxo Bank. При подобна \"прогноза\" гамата от продукти на марката не позволява на компанията да се развива. Тя иска да се отвори и към други сектори, не само към телефонията. Такъв например е автомобилната индустрия, чиито превозни средства стават все по-свързани с технологиите. В този контекст, какво по-логично от това да прояви интерес към Tesla, един от пионерите на \"свързаната\" кола? Apple придобива компанията на цена от 520 долара за акция, 100 пъти повече от цената, обявена от Елън Мъск това лято в един туит, в който обяви, че е осигурил финансиране.\"Apple има финансовата сила да задоволи най-смелите мечти на Елън Мъск\", смята Saxo Bank. \"Това придобиване позволява на Tesla [...] да остане една крачка пред конкуренцията и да се превърне в един от бъдещите лидери на автомобилната индустрия.\"Шефът на Фед е уволнен от Доналд ТръмпПредставете си, че през 2019 г. ръководителят на Федералния резерв се произнесе \"с малко мнозинство от избирателите\" в полза на увеличаване на лихвения процент. За съжаление, той се покачва твърде много ...\" Икономиката на САЩ и запасите бързо намаляват през първото тримесечие на 2019 година. \"Лятото е черно за американската икономика: запасите са на най-ниското си ниво, кривата на доходността на страната се срива само за няколко месеца. Доналд Тръмп е бесен, той уволнява Джером Пауъл и назначава на негово място сегашния председател на Федералния резерв на Минесота. \"Той не е много склонен да позволи на Федералния резерв да служи на правителството и скоро е наречен \"Великият фасилитатор\", поставяйки президента Тръмп в добра позиция за втори мандат през 2020 г.\"Тази прогноза не е толкова невероятна: критиките на Доналд Тръмп срещу Фед наистина се увеличиха от миналата седмица и американският министър на финансите Стивън Мнучин трябваше да отрече съботната информация за уволнение на президента на Централната банка Джером Пауъл, назначен от Тръмп преди 1 година.Джереми Корбин става премиер на Обединеното кралство Споразумението за Brexit на Тереза ​​Мей не е прието и британският министър-председател напуска \"Даунинг стрийт\" 10. Консерваторите се разцепват, а лейбъристите се възползват от възможността, за да спечелят голяма победа на изборите.\"С парламентарен мандат и силно мнозинство правителството на Корбин започва социалистическа кампания, вдъхновена от средата на ХХ век за намаляване на неравенството.\" За да направи това, министър-председателят преминава към прогресивен данък върху недвижимите имоти, много висок за най-богатите. Той също така иска от Английската централна банка да подпомогне създаването на универсален основен доход. Инфлацията нараства в първите месеци от управлението на Корбин, бизнес инвестициите секват. \"Богатите чужденци, които нямат местожителство, са принудени да напуснат и отнасят със себе си огромното си наследство.\" Британската валута пада спрямо долара: за първи път лирата стерлинга е равна на един щатски долар.Германия навлиза в рецесия\"Митата върху германските автомобили и забавянето на цифровизацията ще доведат Германия до рецесия преди края на 2019 г.,\" казва Saxo Bank. Автомобилният сектор осигурява 14% от БВП на Германия, но изостава в електромобилите. През 2018 г., припомня Saxo Bank, Германия е продала едва 2% повече коли в сравнение с 2017 г., стабилна цифра в сравнение с годишните темпове на растеж от 5% до 10%, характерни за 2000-те години. Според Saxo Bank 2019 г. трябва да отбележи апогея на антиглобалистките настроения. Това всъщност ще постави акцент върху разходите, вътрешните пазари и производството и използването на големите масиви от данни.\"Тези тенденции са напълно противоположни на онези, които са облагодетелствали Германия от 80-те години на миналия век.\"Слънчево изригване предизвиква хаосДоставчиците на сателитни услуги са добре запознати със слънчевите бури. Всичко започва с изригване на повърхността на слънцето, като понякога може да се стигне до изхвърляне на впечатляващи количества разтопена плазма в космоса. Проблемът е, че тя има много силно магнитно поле, което може да смути радиовълните и всичко, което засяга електрониката. Най-мощното слънчево изригване, наблюдавано от Земята досега, датира от 1859 г. То е осветило Земята с огромно сияние, видимо чак до Куба: телеграфното оборудване от онова време е станало неизползваемо. През март 1989 г. друга буря наруши електрозахранването в Квебек, лишавайки милиони хора от електричество за девет часа ... Слънчевото изригване през 2019 г. ще бъде с рядък интензитет, предвижда Saxo Bank, \"причинявайки повреда на повечето спътници и огромен хаос в инфраструктурите на електрическата енергия и транспорта\". Цената на бедствието - 2000 милиарда долара.Глобален данък върху транспортаРасте недоволството от международния сектор на въздухоплаването и корабоплаването, които все още се ползват от данъчни привилегии. В отговор на това нов глобален данък е насочен директно към тях. \"Новата данъчна тежест е определена на 50 долара за тон емисии на CO2, двойно повече от предложените нива и значително над средната стойност от 15 евро на тон през 2018 г., предоставена от схемата на ЕС за търговия с емисии. \"Незаинтересовани преди това страни като Китай и Съединените щати също участват в този процес. След няколко седмици новият данък увеличава цените на самолетите и морските превози. \"Акциите на туристическия сектор, въздушния транспорт и корабоплаването потъват в по-голяма несигурност и по-слаб растеж.\" Общото ниво на цените страда от покачването и те на свой ред също се покачват. Цената на новия данък се усеща от потребителите.", "date": "2018.12.28", "title": "7 стряскащи прогнози за 2019 г."}
{"url": "https://news.bg/press/borisov-zakri-magistrala-lyulin-sazdade-am-evropa-toplofikatsiya-zagrizhena-pestete-smetkite-za-dekemvri-shte-sa-visoki.html", "text": "Скандал. \"Сега\":Дрогиран шофьор на автобус возил децаШофьорът е карал деца на екскурзия до Банско и е бил спрян привечер от пътни полицаи на главен път Е-79 при разклона за Кочериново, съобщиха от областната дирекция в Кюстендил. Установено е, че 36-годишният шофьор е управлявал след употреба на опиати. Образувано е бързо полицейско производство в районното управление в Рила.Децата, които са от Софийска област, трябвало да чакат около час в буса, преди да продължат пътуването си с друг водач.Магистрали. \"Дума\":Борисов закри магистрала \"Люлин\", създаде АМ \"Европа\"За по-малко от час правителството създаде нова магистрала в България и закри една. На последното си заседание за тази година министрите утвърдиха списък на републиканските пътища и на пътищата, за които ще се плаща винетна такса. Пътят Пътят между София и границата ни със Сърбия при Калотина става АМ \"Европа\". Новата магистрала ще се включва в София при Северната скоростна тангента, реши правителството. В същото време АМ \"Люлин\" се закрива и става част от АМ \"Струма\". Това се случва заради малката дължина на \"Люлин\" - тя е по-къса от 20 км. Допълнителен мотив за решението е това, че АМ \"Люлин\" се явява естествено начало на определеното за АМ \"Струма\" трасе. Така участъкът между София и Перник става част от пътя София - Перник - Дупница - Благоевград - Симитли - Кресна - Сандански - граница Гърция. Сметки. \"Монитор\":\"Топлофикация\" загрижена: Пестете! Сметките за декември ще са високиСредната температура в София, отчетена до 26 декември от НИМХ е 0,3 градуса, което е доста по-ниско в сравнение със същия период на миналата година. Тогава средната температура е била 2,7 градуса. Затова енергийни експерти предвиждат по-високи сметки за декември, независимо от начина на отопление, пишат от пресцентърът на \"Топлофикация София\".За да проследят консумацията на топлинна енергия и с грижа за потребителите, експертите на \"Топлофикация София\" са направили междинен отчет на общите топломери в абонатните станции преди празниците. Те показват с 13,9% повече консумация на топлинна енергия в сравнение с предходния декември.На база на изведените сравнителни анализи, от дружеството съветват потребителите да използват разумно топлинната енергия както през почивните дни, така и през целия отоплителен сезон. Бащинство. \"24 часа\":21 000 бащи взели отпуск за раждането, само 1000 - и за гледане на бебетоНад 21 хил. бащи са взели обезщетение при раждане или при осиновяване на дете до 15 дни за година. Това е увеличение с близо 20%, показват данните от бюлетина на Националния осигурителен институт.От правото на помощта са се възползвали предимно мъже между 30 и 34 г. Средно на ден за времето на отпуска те са получавали 38,31 лв. през 2017 г.Майчинство през 2017 г. пък се е плащало общо на 88 057 души. Те са се възползвали общо 15 млн. дни, като изплатените пари за 2017 г. са 368 млн. лв.", "date": "2018.12.28", "title": "Борисов закри магистрала \"Люлин\", създаде АМ \"Европа\"; \"Топлофикация\" загрижена: Пестете! Сметките за декември ще са високи"}
{"url": "https://news.bg/world/tramp-otnovo-napadna-demokratite-zaradi-stenata.html", "text": "За пореден път нападна демократите американският президент Доналд Тръмп. Това направи той по познатия за него начин - чрез профила си в \"Туитър\". В поредица от съобщения през последните часове той изрази гнева си от продължаващия дни наред шътдаун, който не позволява на правителството да върши работата си. В центъра на всички съобщения бе стената, която трябва да се построи на границата с Мексико. Тя, според президента, трябва да спира нелегалната имиграция, престъпността и трафика на дрога. Стената обаче не може да получи финансиране заради шътдауна.  пише Тръмп.Тръмп цитира и мнение на предшественика си Барак Обама, който заявява, че веднъж завинаги трябва да бъде решен въпросът с имигрантите. \"Напълно съм съгласен!\", отбелязва Тръмп. Според президента всички по-леки мерки в това отношение са глупост, само стената ще свърши нужната работа. Шътдаунът доведе и до спад на борсите,  и слухове за оставка на финансовия министър Стивън Мнучин.\"Шътдаунът\" започна в полунощ миналия петък, след като демократи се противопоставиха на искането на Доналд Тръмп за . Началникът на кабинета на Тръмп, Мик Мълвани, тогава предложи демократите да бъдат \"задължени\". на работа на правителството на САЩ  , когато новите членове на Конгреса полагат клетва.", "date": "2018.12.28", "title": "Тръмп отново нападна демократите заради стената "}
{"url": "https://news.bg/world/londonskata-politsiya-predupredi-za-posledstviya-ot-brekzit.html", "text": "За последствия от Брекзит предупреди шефът на лондонската полиция Кресида Дик,  цитирана от Sky News. Тя направи изявлението в радио интервю. Вариантът напускане на Общността без споразумение е все по-вероятен, но и нежелан.Тя предупреди за рискове за сигурността от загубата на ценни връзки с европейското разузнаване. Дик настоява, че сега полицията разполага с ценни инструменти, които трябва да бъдат запазени, за да функционира добре. Припомняме, че по-рано стана ясно, че на британското правителство във връзка с предстоящото гласуване в парламента.Самото гласуване трябва да се проведе между 14 и 18 януари и въпреки усилията на Мей, не е сигурно, че то ще одобри документа.Официално Лондон трябва да напусне Общността в края на март следващата година.", "date": "2018.12.28", "title": "Лондонската полиция предупреди за последствия от Брекзит "}
{"url": "https://news.bg/world/poveche-ot-2-240-migranti-zaginali-v-sredizemno-more.html", "text": "Повече от 2 2410 мигранти са загинали в Средиземно море от началото на тази година. Данните са на неправителствена испанска организация в помощ на бежанците. Броят на загиналите показва значителен спад в сравнение с данните за предишните 3 години. 3,319 са били жертвите за 2017, 5 096 за 2016 и 3 771 през 2015 година.В Испания са пристигнали през тази година 56 480 души, а 769 други са загинали. Организацията призова политиците да сложат край на езика на омразата по отношение на бежанците. В същото време се признава, че нелегалната имиграция е сложен проблем, който няма лесно решение. Всяка година стотици хиляди мигранти избират рискования път през Средиземно море към Европа. Много от тях не оцеляват, тъй като пътуват при ужасни условия. Европейският съюз удължи  до края на март мандата на военноморската си операция за гарантиране на на сигурността в Средиземно море. Мандатът на мисията ще остане непроменен въпреки заплахите на Италия да я напусне, ако мигрантите, спасени в морето от корабите на операцията, не бъдат разпределяни между страните членки на ЕС.Операция \"София\" започна през юни 2015 г., за да се противопостави на трафикантите на хора в централната част на Средиземно море и да намали пристигащите на европейските брегове.Мисията допринесе за намаляването на пристигащите от повече от 1 млн. души през 2015 г. до една десета от тази цифра през тази година.Италия, една от най-тежко засегнатите от бежанската криза европейски страни, взе драстични мерки при новото управление за намаляване броя на влизащите мигранти. ", "date": "2018.12.28", "title": "Повече от 2 240 мигранти загинали в Средиземно море "}
{"url": "https://news.bg/weather/zatoplya-se-3.html", "text": "Днес ще продължи затоплянето. Това съобщават от НИМХ. Максималните температури ще са между 5 и 10 градуса. В София се очакват 5 градуса. През деня облачността ще се увеличава. В Североизточна България се очакват валежи от дъжд. Атмосферното налягане ще се понижава, достигайки максималното за месеца. През следващите дни се очакват валежи от сняг и дъжд над по-голямата част на страната, но няма да има съществени изменения в температурите. ", "date": "2018.12.28", "title": "Затопля се "}
{"url": "https://news.bg/world/korbin-predsrochniyat-vot-e-siguren.html", "text": " Това е убеждението на лидера на британските лейбъристи Джереми Корбин. Това е направил изявлението пред Independent, цитиран от \"Ройтерс\". До там ще се стигне, ако премиерът Тереза Мей не прокара споразумението за Брекзит с ЕС в парламента. Гласуването ще се проведе през януари, след като веднъж вече бе отложено заради опити да се предоговори. Това даде повод на Корбин да призове Мей гласуването да се проведе час по-скоро. Мей обаче все още няма сигурна подкрепа. Самите сблъсъци в партията около видя и правилата на Брекзит доведоха до няколко министерски оставки. Самият премиер обяви, че след Брекзит ще се оттегли като лидер на консерваторите и няма да води партията. Въпреки че оцеля след вота на недоверие, поискан от собствената си партия, премиерът вече не може да разчита на мнозинство. Стана ясно, че кабинетът се събира на спешно заседание на 2 януари по темата. Избори в Кралството трябва да се проведат през 2022 година. Мей пък си осигури лидерство още 12 месеца и не може да бъде внесен скоро нов вот срещу нея. Корбин обаче вече заяви намерение да управлява и даде да се разбере, че има подготвен екип. Той обяви готовност да предоговори Брекзит с Брюксел, ако спечели изборите. Официално Лондон напуска ЕС в края на март следващата година и е все по-вероятен сценарий това да се случи без споразумение. ", "date": "2018.12.28", "title": "Корбин: Предсрочният вот е сигурен "}
{"url": "https://news.bg/world/indoneziya-predupredi-za-novo-izrigvane-na-vulkana.html", "text": "Индонезия предупреди за ново мощно изригване на вулкана Анак Кракатау, предадоха световните информационни агенции. Страната вече повиши степента на опасност и разшири зоната за сигурност около вулкана, който изригна няколко пъти за последните дни и доведе до смъртоносни вълни цунами. Вчера властите повишиха нивото за тревога до втора степен и установиха зона за повишена опасност с радиус от пет километра около вулкана.Полетите в района бяха пренасочени, но гражданската авиация в страната няма да бъде засегната. По последни данни броят на загиналите от вълните цунами достигна 430 души, най-малко 159 са безследно изчезнали, а близо 1 500 хиляди са ранени.22 000 души бяха евакуирани и се намират във временни центрове за настаняване. Радарни данни от сателити, превърнати в изображения, показват, че вулканът Анак Кракатау в Индонезия е драстично по-малък след изригването му. ", "date": "2018.12.28", "title": "Индонезия предупреди за ново изригване на вулкана "}
{"url": "https://news.bg/world/putin-i-pashinyan-obsadiha-dvustrannoto-satrudnichestvo.html", "text": "Двустранното сътрудничество бе сред основните теми, които обсъдиха по време на срещата си в Москва руският президент Владимир Путин и арменският премиер Никол Пашинян. Това съобщиха арменски медии. По думите на Путин, няма нужда отношенията да бъдат определяни, тъй като резултатите говорят сами за себе си. Армения, заяви той, е наш важен чуждестранен икономически партньор. Той цитира данни за стокообмена от миналата година и заяви, че очаква тези резултати да се подобряват. Със задоволство Пашинян е отбелязал, че е сред лидерите с най-много официални посещения в Русия. Отделно той призна, че вече не помни броя на срещите си с Путин.Според премиера, това показва колко здрави са връзките между двете държави и той е уверен, че това сътрудничество ще продължи. Путин бе поканен и прие да посети официално Армения. Това е първо посещение на Пашинян в Русияна парламентарните избори в началото на декември. По този повод Путин му пожела успех в управлението. ", "date": "2018.12.28", "title": "Путин и Пашинян обсъдиха двустранното сътрудничество "}
{"url": "https://news.bg/economics/puskat-novata-banknota-ot-100-lv.html", "text": "Българската народна банка пуска от днес в обращение новата серия банкноти от 100 лева.Това бе оповестено Общият дизайн и основните елементи на банкнотите се запазват без съществени изменения.Банкнотата обаче ще има нови характеристики за по-сигурна защита срещу подправяне.Една от тях е наличието на осигурителна нишка - вградена в хартията тъмна метализирана нишка със светъл минитекст \"БНБ 100\", наблюдаваща се от двете страни на банкнотата при поставянето й срещу източник на светлина.Нишката частично излиза от обратната страна на банкнотата и е с холограмен ефект.Ще има също така и допълнителен знак за незрящи.", "date": "2018.12.28", "title": "Пускат новата банкнота от 100 лв. "}
{"url": "https://news.bg/world/pompeo-i-netanyahu-se-sreshtat-sledvashtata-sedmitsa.html", "text": "Американският държавен секретар Майк Помпео и израелският премиер Бенямин Нетаняху ще се срещнат през следващата седмица. Това са потвърдили от Държавния департамент на САЩ.Срещата ще се проведе в Бразилия, където двамата ще присъстват на встъпването в длъжност на новия президент Жаир Болсонару.Нетаняху вече пристигна на посещение в Бразилия.Срещата ще се проведе на фона на оповестеното изтегляне на американските войски от Сирия и обявените предсрочни парламентарни избори в Израел.САЩ се изтеглят от Сирия с повода, че групировката \"Ислямска държава\" вече е победена там. Израел обаче обяви, че остава.Припомнят се срещите, които Помпео и Нетаняху проведоха в последно време и разбирателството по редица въпроси, сред които Иран и сигурността.На Помпео предстои визита в Колумбия,  двете страни и Венецуела, чийто президент Николас Мадуро ги обвини в опита за покушението срещу него. ", "date": "2018.12.28", "title": "Помпео и Нетаняху се срещат следващата седмица "}
{"url": "https://news.bg/society/dzhi-pi-grup-rekonstruirali-zhp-traseto-kray-svoge-kadeto-deraylira-vlak.html", "text": "В периода от 23 юли до 23 ноември 2018 година строителната фирма \"Джи Пи Груп\" е извършила текущи ремонтни дейности на жп трасето край Своге, където . Това показва проверка на news.bg.Във връзка с инцидента от началото на декември news.bg се свърза и отправи въпроси към Държавното предприятие \"Национална компания железопътна инфраструктура\" (НКЖИ).От отговора на НКЖИ и спрямо  става ясно, че на 23 юли 2018 година фирмата подписва договор за проект \"\".Това бил първият железопътен обект на \"Джи Пи Груп\" и следвало да бъде изпълнен в два етапа за период от 4 календарни месеца - сиреч до 23 ноември 2018 година.На сайта на фирмата изпълнител на проекта са описани и двата етапа:Първият етап - проектиране на жп трасето и прилежащата му инфраструктура.Вторият етап - същинското изпълнение на строителните и монтажни работи, а именно:\"\"Сред строителните дейности попада и рехабилитирането на съществуващия мост, както и изграждането на линейно отводняване, нови отводнителни канавки, дренажи и окопи. В договора се предвижда и почистването и профилирането на вече съществуващите такива, така че да поемат необходимите количества валежи и повърхностни води над ЖП линията.\"\", пишат още от фирмата изпълнител.\"Джи Пи Груп\" информират и че проектът е финансиран от Министерството на транспорта, информационните технологии и съобщенията и бюджета на НКЖИ. Основната цел на проекта била да се подобри безопасността на пътуващите, да се намали негативното въздействие върху околната среда и да се повиши мобилността на населението, защото след реализирането на проекта влаковете щели да имат възможността да развиват скорост до 70 километра в час по въпросното жп трасе.В тази връзка news.bg попита НКЖИ от кога влиза в сила договорът, сключен с \"Джи Пи Груп\" за реконструкция на жп трасето, който договор, както вече стана ясно, предвижда подмяна на жп релсите.От отговора на НКЖИ става ясно, че договорът е влизал в сила от датата на подписването му - 23 юли.Това означава, че в периода до 23 ноември строителната фирма е трябвало да изпълни ремонтните дейности по трасето, включително и подмяна на жп релсите. Отново припомняме, че според досегашните констатации причината за дерайлирането на влака е счупване на жп релсите, които се предполага, че е трябвало да бъдат подновени с нови такива не повече от месец или два преди инцидента от 11 декември тази година.News.bg попита НКЖИ и дали е обичайна практика назначения химически анализ на релсовия път в хода на проверката за установяване причините за дерайлирането на влаковата композиция. В отговора си от държавното дружество бяха категорични, че извършването на металографски анализ е задължително за установяването на причината за счупването и предприемането на мерки за овладяване на риска от нови инциденти, защото счупването на релсата било нетипично за експлоатираните релси в НКЖИ. Анализът следва да определи причините за това нетипично счупване.От запитването до НКЖИ става ясно и че ремонтните дейности на \"Джи Пи Груп\" не се възприемат като основен ремонт. Последният основен ремонт на жп трасето е извършен през 1994 година. След тази дата ежегодно се извършвал текущ ремонт. Следващият основен ремонт на отсечката ще бъде планиран в новата 3-годишна ремонтна програма в периода 2022 - 2024 година. Очаква се стойността на ремонта да бъде около 12 милиона лева без ДДС, които ще се осигурят чрез капиталови трансфери от държавния бюджет. Фирмата изпълнител ще бъде избрана след провеждането на процедура по Закона за обществените поръчки, а срокът на ремонта ще бъде посочен в тръжната документация.От НКЖИ допълват, че за разследването на причините, довели до инцидента, незабавно е назначена оперативна група за събиране, запазване и съхраняване на веществените доказателства.Групата трябвало да представи доклада си пред разследваща комисия в 5-дневен срок след 11 декември, но това можело да се отложи предвид спецификата и сложността на проблема и необходимостта от извършване на експертизи от независими структури. В разследващата комисия членуват представители на НКЖИ и БДЖ.", "date": "2018.12.28", "title": "\"Джи Пи Груп\" реконструирали жп трасето край Своге, където дерайлира влак"}
{"url": "https://news.bg/regions/tonove-otpadatsi-na-pristanishte-varna-pritesniha-grazhdani.html", "text": "Природозащитници алармират за стотици тонове отпадъци рзтоварени на пристанище Варна, съобщива bTV.Два кораба със стотици бали преработени отпадъци са пристигнали на пристанището на 21 декември.Товарът се изнася с камиони и влакове. За пристанището това е стандартен товар като всички други.Според управата на пристанището това не са боклуци, а твърдо гориво за нуждите на получателя. Оттам твърдят, че товарът е за два от циментовите заводи у нас. Законодателството ги задължава да използват като гориво преработени неорганични отпадъци, за да намалят парниковите емисии. Проверка на РИОСВ не е открила нарушения в превоза.За екоорганизациите обаче вносът и изгарянето на отпадъци от чужбина не са природосъобразни.Според справка в екоминистерството през 2017 г. на българските черноморски пристанища са разтоварени около 50 хил. тона модифицирани отпадъци. ", "date": "2018.12.28", "title": "Тонове отпадъци на пристанище \"Варна\" притесниха граждани"}
{"url": "https://news.bg/int-politics/maykal-koen-e-bil-v-praga-spored-novi-uliki.html", "text": "Спецпрокурорът Роберт Мюлер, който води разследването за евентуална руска намеса в американските избори през 2016 г., е получил нови улики. Според тях, бившият юрист на американския президент Доналд Тръмп - Майкъл Коен, е бил в Чехия през лятото на 2016 г. Информацията съобщи ТАСС, позовавайки се на McClatchy.Според уликите е засечен сигнал от мобилния телефон на Коен в района на Прага.Според информация на източника, международните служби са предали на Мюлер данни за прихванати разговори с няколко руснаци. Един от тях изрично казал, че Коен се намира в Прага.Потвърждение за това, че Коен е посещавал Прага и обсъждал там въпроси за промените на контактите между обкръжението на Тръмп и русия в хода на предизборната компания, по-рано бе обнародвана в т.нар. досие, съставено от бившия агент на британските спецслужби Кристоф Стил. Нареждането за създаване на досието е от компанията Fusion GPS, оглавена от Глен Симпсън, бивш журналист на вестник The Wall Street Journal, а само то е публикувано в интернет-изданието BuzzFeed. Коен заявил, че никога не е бил в Прага.Според новата информация, сигнал от мобилния телефон на Коен е бил фиксиран там. Това не обяснява причината той да е бил в Прага, ако въобще се е срещал с някого. Но информацията допълнително свидетелство за това, че Коен бил в Прага по времето, когато е станала предполагаемата среща с руснаци, смятат от информационната агенция.Самият Коен уверява, че никога не е бил в Прага.", "date": "2018.12.28", "title": "Майкъл Коен е бил в Прага според нови улики"}
{"url": "https://news.bg/regions/katastrofa-zatrudni-dvizhenieto-na-am-trakiya.html", "text": "Движението при км 182 в посока Бургас на АМ \"Тракия\" е затруднено поради катастрофа, съобщават от Агенция \"Пътна инфраструктура\".Движението се осъществява в активната и аварийната лента.От АПИ съветват шофьорите да се движат с повишено внимание и съобразена скорост, спазвайки указанията на \"Пътна полиция\".", "date": "2018.12.28", "title": "Катастрофа затрудни движението на АМ \"Тракия\""}
{"url": "https://news.bg/health/nad-1000-balgari-chakat-za-transplantatsiya.html", "text": "1151 души у нас чакат ред за трансплантация. През 2018 г. в страната ни са били извършени 43 органни трансплантации, година по-рано те са били едва 19. Данните обобщи пред bTV д-р Сибила Маринова, координатор по донорство за Велико Търново.В същото време изискването на Евротрансплант е те да бъдат 70, отчете медикът.Тя обясни, че при евентуален отказ от донорство, хората трябва да декларират и своето съгласие. По думите й това може да се случи с промяна в закона, защото в момента, ако няма изричен отказ, човек в мозъчна смърт може да бъде използван за донор, но винаги се изисква съгласието на близките.\"Казвам им, че в момента, в който тяхната надежда е изгубена, тя може да бъде дарена на някой друг\", уточни лекарят.Д-р Маринова изрази съжаление, че няма доверие към българския лекар в страната и затова работещите координатори по донорство в страната са малко.1151 души у нас чакат ред за трансплантация. През 2018 г. в страната ни са били извършени 43 органни трансплантации, година по-рано те са били едва 19. Данните обобщи пред bTV д-р Сибила Маринова, координатор по донорство за Велико Търново.В същото време изискването на Евротрансплант е те да бъдат 70, отчете медикът.Тя обясни, че при евентуален отказ от донорство, хората трябва да декларират и своето съгласие. По думите й това може да се случи с промяна в закона, защото в момента, ако няма изричен отказ, човек в мозъчна смърт може да бъде използван за донор, но винаги се изисква съгласието на близките.\"Казвам им, че в момента, в който тяхната надежда е изгубена, тя може да бъде дарена на някой друг\", уточни лекарят.Д-р Маринова изрази съжаление, че няма доверие към българския лекар в страната и затова работещите координатори по донорство в страната са малко. ", "date": "2018.12.28", "title": "Над 1000 българи чакат за трансплантация"}
{"url": "https://news.bg/world/povecheto-amerikantsi-vinyat-tramp-za-krizata-s-pravitelstvoto.html", "text": "Повечето американци винят президента Доналд Тръмп, а не демократите за частичното спиране на работата на американското правителство. Това показва социологическо проучване на Reuters/Ipsos.Правителството на САЩ частично не работи вече шести ден, като няма изгледи за излизане от кризата през следващите дни.47% от анкетираните са на мнение, че Тръмп е отговорен за ситуацията, докато 33% обвиняват демократите в Конгреса, разкрива сондажът, проведен от 21 до 25 декември. 7% от американците обвиняват републиканците в Конгреса.Спирането на работата на правителството беше предизвикано заради искане на Тръмп, отхвърляно от демократите и някои републиканци, данъкоплатците да му отпуснат 5 милиарда долара за строителство на стена по границата на САЩ с Мексико. Общата сума за стената е 23 милиарда долара.35% от респондентите подкрепят в законопроекта за финансиране работата на правителството да се включат и пари за стена. Само 25 на сто казват, че подкрепят спиране работата на правителството заради този казус.Двете камари на Конгреса се събраха за няколко минути вчера вечерта, но не предприеха действия за излизане от кризата. Следващото заседание ще се проведе в началото на 2019 г. - на 3 януари.Демократите и републиканците все още имат големи различия за излизане от безизходицата, обяви говорител на Чък Шумър, лидерът на демократите в Сената.Към момента част от 800 000 държавни служители, около 20% от правителството, са засегнати от спирането на работата на правителството.В проучването са участвали 2 440 души.", "date": "2018.12.28", "title": "Повечето американци винят Тръмп за кризата с правителството"}
{"url": "https://news.bg/regions/izgoryaha-3-avtovoza-v-dupnitsa.html", "text": "Изгоряха три автовоза във фирмен обект в Дупница, информира БНР, позовавайки се на ОД МВР - Кюстендил.Пожарът е угасен от 2 противопожарни екипа. Спасени от огъня са два товарни автомобила и 6 леки коли, паркирани наблизо.Причините за възникването на пожара се изясняват от РУ Дупница.", "date": "2018.12.28", "title": "Изгоряха 3 автовоза в Дупница"}
{"url": "https://news.bg/economics/kevr-pak-odobri-poskapvane-na-prirodniya-gaz.html", "text": "Цената на природния газ поскъпва с 3,51% от 1 януари 2019 г., съобщиха от Комисията за енергийно и водно регулиране (КЕВР).На днешното заседание членовете на КЕВР приеха решение за новата цена на природния газ. То е в отговор на подаденото от \"Булгаргаз\" ЕАД заявление за утвърждаване на цена за I-то тримесечие на 2019 г., по която общественият доставчик продава природен газ на крайните снабдители на природен газ и на клиенти, присъединени към газопреносната мрежа.\"Утвърдената от Комисията цена на природния газ за първото тримесечие е в размер на 44,80 лв./MWh лв. (без акциз и ДДС). Тя е с 3,51 % по-висока от цената за ІV-то тримесечие на 2018 г. В утвърдената цена на природния газ от 44,80 лв./MWh лв. (без акциз и ДДС) са включени компонента \"цена на природния газ на входа на газопреносните мрежи\" в размер на 44,08 лв./MWh, компонента за дейността \"обществена доставка\".Обществената доставка е в размер на 0,59 лв./MWh. Тази компонента е за компенсиране на разходи, произтичащи от наложени задължения към обществото за покриване разходите на \"Булгаргаз\" ЕАД за съхранение в газохранилището Чирен.В цената на природния газ не са включени цени за достъп и пренос през газопреносната мрежа. Клиентите ги заплащат на крайните снабдители по реда на Методиката за определяне на цени за достъп и пренос на природен газ през газопреносните мрежи, собственост на \"Булгартрансгаз\" ЕАД.Според обяснението на КЕВР компонентата \"цена на природния газ на входа на газопреносните мрежи\" се образува от обществения доставчик като среднопретеглена стойност при отчитане на последно заявените прогнозни количества природен газ от внос за вътрешния пазар, от местни добивни предприятия и от запаси природен газ с цел продажба през следващия период. В нея влизат и условията по договорите за доставка и за достъп и пренос на природен газ до българската граница и осреднен валутен курс на Българската народна банка на лева спрямо чуждестранната валута, в която се заплаща внасяният в страната природен газ за период от четиридесет и пет дни. В тази компонента, според обяснението от КЕВР, се отчита и движението на цената на петрола и на алтернативните на природния газ горива на световните пазари за последните 9 месеца.Енергийният регулатор има право да установи единствено дали заявлението на обществения доставчик \"Булгаргаз\" ЕАД отговаря на изискванията на Наредба № 2 за определяне цените на природния газ и на договора за доставка между \"Булгаргаз\" ЕАД и ООО \"Газпром Експорт\".Независимо от повишението с 3,51%, реалното увеличение за битовите и за стопанските клиенти, ползващи природен газ, ще бъде под 2%. Причината е че, цените за достъп, пренос, разпределение и снабдяване, не се променят.Промяната на цената на природния газ няма да се отрази на цените на парното до края на отоплителния сезон.Без промяна остават и цените на електрическата енергия за битовите и небитовите потребители на регулиран пазар.Решението на КЕВР за утвърждаване на цената на природния газ за І-то тримесечие на 2019 г. е публикувано на интернет страницата на регулатора.", "date": "2018.12.28", "title": "КЕВР пак одобри поскъпване на природния газ"}
{"url": "https://news.bg/regions/vadyat-potanalo-ribarsko-korabche-v-pomorie.html", "text": "В Поморие започна операция по изтеглянето на потъналото рибарско корабче \"Посейдон\", информира bTV.Два крана и екип от водолази се опитват да извадят кораба на сушата. Плавателният съд e потънал в навечерието на Коледа при силно вълнение на пристанището.Инцидентът станал при силен вятър, който скъсал въжетата.От Морска администрация са категорични, че няма разлив на гориво в морето.", "date": "2018.12.28", "title": "Вадят потънало рибарско корабче в Поморие"}
{"url": "https://news.bg/politics/otkriha-otkradnatata-statuya-na-apolon-v-chasten-dvor.html", "text": "Откриха откраднатата статуя на Аполон, която бе при чешмите с минерална вода срещу Централната баня в София. Това съобщи Нова телевизия, позовавайки се на СДВР.Статуята е намерена в двор близо до банята. Все още не е ясно дали тя е повредена по време на кражбата. Граждани сигнализирали за интересната находка.Припомняме, бронзовата статуя на Аполон Медикус изчезна на 19 декември. Освен нея, липсваха и почти всички месингови чучури от чешмите на бившата минерална баня. Кражбата беше заснета от видеокамери.Статуята на Аполон Медикус е дело на скулптора Георги Чапкънов. Тя бе поставена след реконструкцията на площад \"Бански\" през 2003 година. Тогава бяха направени 42 каменни чешми, кръгли пейки от камък, водна площ със скулптура на Аполон Медикус, вградено ефектно осветление, рампа за хора с увреждания и зелени площи. Това е цялостното пространствено художествено решение и реконструкцията триъгълната градинка.", "date": "2018.12.28", "title": "Откриха откраднатата статуя на Аполон в частен двор"}
{"url": "https://news.bg/society/kat-pripomnya-bankovite-smetki-za-plashtane-na-globi.html", "text": "От Пътна полиция напомнят, че от 1 януари 2019 г. наложените глоби по Закона за движението по пътищата могат да бъдат платени по следната банкова сметка към \"Обединена българска банка\":BG 22 UBBS 8888 3122 9441 01BIC код: UBBSBGSFГлобите по електронни фишове за нарушения на Закона за движението по пътищата, свързани със скоростните режими (серия \"К\"), се заплащат на следната банкова сметка към БНБ:BG 64 BNBG 9661 3100 1477 01BIC код: BNBGBGSDСредствата се превеждат на името на Фонд за безопасност на движението.От 1 януари 2019 г. глобите по електронни фишове (серия \"Г\") и по наказателни постановления, издадени за нарушения на Кодекса за застраховането, се заплащат по следната сметка към ОББ:BG 04 UBBS 8888 1000 9137 40BIC код: UBBSBGSFСредствата се превеждат на името на Гаранционен фонд.Всички глоби за нарушения на Закона за движението по пътищата може да бъдат заплатени и чрез терминални устройства ПОС в структурите на МВР.", "date": "2018.12.28", "title": "КАТ припомня банковите сметки за плащане на глоби"}
{"url": "https://news.bg/world/kyurdite-ne-mogat-da-kanyat-drugi-elementi-v-manbidzh-skochi-turtsiya.html", "text": "Министерството на отбраната на Турция съобщи, че сирийските кюрди нямат правомощия да канят други елементи в северния сирийски град Манбидж, информира \"Ройтерс\".Ведомството предупреди всички страни да се въздържат от дестабилизиране на региона.Преди няколко часа сирийската армия обяви, че е навлязла в Манбидж и е издигнала флага на Сирия в града, след като сирийските кюрди призоваха правителството на президента Башар Асад да защити града от турски атаки.В същото време президентът на Турция Реджеп Ердоган описа информацията, че сирийската армия е влязла в града като \"психологическа операция\" и добави, че ситуацията около северния град не е ясна. Той поясни, че единствената причина за турското присъствие в арабската държава е прочистването на Сирия от \"терористите\", имайки предвид кюрдските сили.\"Когато се изтеглят от този район, нямаме работа там\", поясни Ердоган.Пред репортери след петъчните молитви в Истанбул турският лидер обяви, цитиран от \"Дейли сабах\", че може да проведе разговори с руския президент Владимир Путин в Москва или Сочи относно развитието на ситуацията в Сирия след визитата на турска делегация в събота.\"\", обясни Ердоган.", "date": "2018.12.28", "title": "Кюрдите не могат да канят други елементи в Манбидж, скочи Турция"}
{"url": "https://news.bg/economics/balgarite-sa-patuvali-nay-mnogo-za-turtsiya-prez-noemvri-otchete-nsi.html", "text": "Пътуванията на български граждани в чужбина през ноември 2018 г. са 426.3 хил. или с 2.1% над регистрираните през ноември 2017 година. Увеличение на пътуванията на българите в сравнение със същия месец на предходната година е отчетено към Турция , Австрия, Италия, Сърбия, Германия, Белгия и др.Намаляват пътуванията на български граждани към Обединеното кралство, Румъния, Гърция, Македония и др.През ноември 2018 г. най-много българите са пътували с цел гостуване, обучение, посещение на културни и спортни мероприятия- 46.0%, следвани от пътуванията със служебна цел - 28.3%, и пътуванията с цел почивка и екскурзия - 25.7%.За същия месец най-голям брой пътувания на българите са осъществени към Турция - 121.9 хил., Гърция - 73.8 хил., Румъния - 40.7 хил., Сърбия - 33.1 хил., Германия - 21.9 хил., бившата югославска република Македония - 20.9 хил., Италия - 15.9 хил., Австрия - 15.2 хил., Обединеното кралство - 12.6 хил., Испания - 10.1 хиляди.През ноември 2018 г. посещенията на чужденци в България са 575.2 хил. или с 3.4% повече в сравнение с ноември 2017 година.От общия брой чужденци, посетили България през ноември 2018 г., делът на гражданите от Европейския съюз е 54.8%.Увеличават се посещенията на граждани от Полша, Италия, Обединеното кралство, Нидерландия, Румъния и др.Същевременно намаляват посещенията на граждани от Германия, Австрия, Франция, Гърция и др.През ноември България са посетили най-много румънци -130.1 хил. Най-много посещения в България през ноември 2018 г. са реализирали гражданите от Румъния - 130.1 хил., Гърция - 94.0 хил., Турция - 87.6 хил., Сърбия - 49.4 хил., бившата югославска република Македония - 46.4 хил., Украйна - 16.7 хил., Германия - 15.2 хил., Обединеното кралство - 11.5 хил., Италия - 10.8 хил., Полша - 9.0 хиляди. ", "date": "2018.12.28", "title": "Българите са пътували най-много за Турция през ноември, отчете НСИ"}
{"url": "https://news.bg/world/tramp-zaplashi-da-zatvori-granitsata-s-meksiko.html", "text": "САЩ ще бъдат принудени да затворят южната граница, ако демократите продължават да отказват да финансират строителството на стена по американско-мексиканската граница.Това предупреждение отправи президентът на Съединените щати Доналд Тръмп в профила си в \"Туитър\".\"\", написа той.Според него затварянето на границата ще е в полза на САЩ, след като страната е изгубила в търговията си с Мексико над 75 милиарда долара на година, като не се включват парите от наркотици.\"Изграждаме стена или затваряме южната граница\", предупреди той и призова за връщане на автомобилната индустрия в САЩ.Вчера държавният глава нападна демократите, че използват решение на федерален съд, за да възпрепятстват строителството на стена по границата с Мексико.", "date": "2018.12.28", "title": "Тръмп заплаши да затвори границата с Мексико"}
{"url": "https://news.bg/politics/televiziyata-na-bsp-veche-ima-pokritie-v-tsyalata-strana.html", "text": "Телевизията на БСП вече има покритие в цялата страна, съобщиха от пресцентъра на БСП за България. Тестовият сигнал на Българска свободна телевизия (БСТВ) вече се разпространява на четири големи платформи. Телевизията ще може да се гледа от българите в чужбина, живеещи в Европа и Америка.БСТВ е качена и на сателит, откъдето разпространителите също могат да вземат сигнал, който не е кодиран. Разпространението на БСТВ е безплатно за всички.Телевизията има сключени договори за разпространение с 246 кабелни оператори. Преговорите за разпространение продължават и с още над 120.От пресцентъра на БСП отбелязват, че преди старта на телевизията ще информират къде зрителите могат да открият БСТВ.Предвижда се телевизията да стартира през януари.Изграден е нюзрум, оборудват се телевизионните студиа, монтажните и ефирни помещения. Ръководството на телевизията и председателят на БСП Корнелия Нинова обсъдиха техническата готовност и програмната схема за стартирането на медията.Припомняме, на 24 февруари националният съвет на БСП възложи на Изпълнителното бюро на партията, на Съвета по духовна сфера, култура и медии и на Комисията по идейно и програмно развитие, анализи и прогнози да разработи .На 27 септември  в Съвета за електронни медии - СЕМ за своята \"Българска свободна телевизия\" - БСТВ.На заседание Съветът за електронни медии (СЕМ) на 2 октомври бе Няколко дни по-късно , като решението бе взето с четири гласа \"за\" и един \"против\". ", "date": "2018.12.28", "title": "Телевизията на БСП вече има покритие в цялата страна"}
{"url": "https://news.bg/economics/nsi-bvp-za-tretoto-trimesechie-na-2018-g-e-29-822-mln-lv.html", "text": "По предварителни данни произведеният брутен вътрешен продукт БВП) през третото тримесечие на 2018 г. възлиза на 29 822 млн. лв. по текущи цени, информират от Националния статистически институт (НСИ).На човек от населението се падат 4 236 лв. от стойностния обем на показателя. При среден за тримесечието валутен курс от 1.68233 лв. за 1 щатски долар БВП възлиза на 17 726 млн. долара и съответно на 2 518 долара на човек от населението.Преизчислена в евро, стойността на БВП възлиза на 15 248 млн. евро, като на човек от населението се падат 2 166 евро.Сезонно изгладените данни показват растеж от 3.1% на БВП през третото тримесечие на 2018 г. в сравнение със съответното тримесечие на предходната година и 0.7% спрямо второто тримесечие на 2018 година.Увеличава се доверието в промишлеността по данни на НСИ за месец декември 2018 г. спрямо месец ноември 2018 г. с 0.8 пункта, информират от Националния статистически институт.На годишна база статистиката отчита ръст на промишленото производство в преработващата промишленост с 2.6%.Регистриран е спад в добивната промишленост - с 6.3%, и в производството и разпределението на електрическа и топлоенергия и газ - с 3.8%.Календарно изгладените данни на строителната продукция през октомври 2018 г. показват увеличение с 1.8% в сравнение със същия месец на 2017 година.На годишна база нарастването на строителната продукция през октомври 2018 г., изчислено от календарно изгладени данни, се определя от положителния темп при гражданското/инженерното строителство, където увеличението е с 2.5%, а при сградното строителство - с 1.2%.През октомври 2018 г. общият показател на доверие на потребителите се понижава с 3.2 пункта в сравнение с юли, което се дължи на пониженото доверие сред населението както в градовете, така и в селата.\"Мненията за развитието на общата икономическа ситуация в страната през последните дванадесет месеца, както и очакванията за следващите дванадесет месеца, са по-неблагоприятни спрямо предходното наблюдение\", обобщават очакванията от НСИ.През октомври 2018 г. оборотът в търговията на дребно, изчислен въз основа на календарно изгладени данни, бележи ръст от 4.9% в сравнение със същия месец на предходната година.През октомври 2018 г. в сравнение със същия месец на 2017 г. оборотът нараства по-значително при: търговията на дребно чрез поръчки по пощата, телефона или интернет - със 17.4%, търговията на дребно с фармацевтични и медицински стоки - с 16.0%, търговията на дребно с битова техника, мебели и други стоки за бита - с 10.4%, и търговията на дребно с хранителни стоки, напитки и тютюневи изделия - със 7.3%.Намаление е регистрирано при търговията на дребно с компютърна и комуникационна техника - със 7.1%, и търговията на дребно с автомобилни горива и смазочни материали - с 1.7%.За индивидуално потребление на населението през третото тримесечие на 2018 г. са изразходвани 62.6% от произведения БВП. Реалното увеличение на показателя спрямо съответното тримесечие на 2017 г. е 7.7% (според сезонно изгладените данни)През октомври 2018 г. средното натоварване на мощностите в промишлеността е с 1.5 пункта над нивото си от юли и достига 77.5%.Бруто образуването в основен капитал през третото тримесечие на 2018 г. спрямо същияпериод на предходната година според сезонно изгладените данни се увеличава в реално изражение със 7.0%. Относителният дял на този показател в БВП е 17.4%.През третото тримесечие на 2018 г. общият брой на заетите лица на възраст 15 и повече навършени години е 3 205.3 хил., като 1 712.2 хил. са мъже и 1 493.2 хил. - жени. Относителният дял на заетите лица от населението на възраст 15 и повече навършени години е 53.3%, като при мъжете този дял е 59.4%, а при жените - 47.8%.През третото тримесечие на 2018 г. броят на безработните лица е 168.3 хил., от които 97.2 хил. (57.7%) са мъже и 71.1 хил. (42.3%) - жени. Коефициентът на безработица е 5.0% и в сравнение с третото тримесечие на 2017 г. намалява с 0.8 процентни пункта. Коефициентът на безработица за мъжете е 5.4%, а за жените - 4.5%.По предварителни данни през третото тримесечие на 2018 г. общите разходи на работодателите за един отработен час от наетите от тях лица нарастват с 8.9% спрямо третото тримесечие на 2017 година. Увеличението в индустрията е с 9.6%, в услугите - с 6.8%, и в строителството - с 10.0%.Според бизнес анкетите на НСИ през декември 2018 г. 34.1% от промишлените предприятия посочват недостига на работната сила като фактор, затрудняващ дейността им.През септември 2018 г. средната работна заплата е 1 135 лв. и нараства с 3.7% в сравнение с предходния месец. Спрямо септември 2017 г. ръстът е 6.7%.Според оценките на мениджърите в промишлеността през декември 2018 г. в сравнение с ноември се регистрира намаление на осигуреността на производството с поръчки от чужбина с 6.2 пункта.За октомври 2018 г. салдото по текущата сметка е положително и възлиза на 56.1 млн. евро при излишък от 78.8 млн. евро за октомври 2017 година. За януари - октомври 2018 г. текущата сметка е положителна и възлиза на 2 609 млн. евро (4.9% от БВП) при излишък от 3 676.2 млн. евро (7.1% от БВП)3 за януари - октомври 2017 година.Търговското салдо2 за октомври 2018 г. е отрицателно в размер на 233.3 млн. евро при дефицит от 57.6 млн. евро за октомври 2017 година. За януари - октомври 2018 г. търговското салдо е отрицателно в размер на 1 829 млн. евро (3.5% от БВП)3 при дефицит от 251.9 млн. евро (0.5% от БВП)3 за същия период на 2017 година.Износът (FOB)2 е 2 756.4 млн. евро за октомври 2018 г., като се повишава с 276.3 млн. евро (11.1%) в сравнение с този за октомври 2017 г. (2 480.1 млн. евро). За януари - октомври 2018 г. износът е 22 872.2 млн. евро (43.3% от БВП), като нараства с 474.2 млн. евро (2.1%) в сравнение с този за същия период на 2017 година (22 398.1 млн. евро, 43.4% от БВП). Износът за януари - октомври 2017 г. нараства на годишна база с 18.3%.Вносът (FOB)2 за октомври 2018 г. е 2 989.7 млн. евро, като нараства с 452 млн. евро (17.8%) спрямо октомври 2017 г. (2 537.7 млн. евро). За януари - октомври 2018 г. вносът е 24 701.3 млн. евро (46.8% от БВП), като се увеличава с 2 051.3 млн. евро (9.1%) спрямо същия период на 2017 г. (22 649.9 млн. евро, 43.8% от БВП). Вносът за януари - октомври 2017 г. нараства на годишна база с 15.1%.През октомври 2018 г. салдото по статия преки инвестиции е положително в размер на 5.3 млн. евро при отрицателно салдо от 257.4 млн. евро за октомври 2017 година.За януари - октомври 2018 г. салдото е отрицателно в размер на 574.3 млн. евро (1.1% от БВП) при отрицателно салдо от 779.2 млн. евро (1.5% от БВП) за същия период на 2017 година.Преките чуждестранни инвестиции в страната (отчетени в съответствие с принципа на първоначалната посока на инвестицията) по предварителни данни нарастват с 9.9 млн. евро за октомври 2018 г. при повишение с 262.3 млн. евро за октомври 2017 година. Преките инвестиции в чужбина за октомври 2018 г. нарастват с 15.2 млн. евро при увеличение с 6.5 млн. евро за октомври 2017 година.През октомври 2018 г. салдото по статия портфейлни инвестиции е положително в размер на 68.7 млн. евро при положителна стойност от 661 млн. евро за октомври 2017 година.За януари - октомври 2018 г. салдото е положително в размер на 898.3 млн. евро (1.7% от БВП) при положително салдо от 1 983.8 млн. евро (3.8% от БВП) за същия период на 2017 година.Портфейлните инвестиции - активи за октомври 2018 г. се повишават със 156.6 млн. евро при увеличение с 588.9 млн. евро за октомври 2017 година. Портфейлните инвестиции - пасиви за октомври 2018 г. нарастват с 87.9 млн. евро при понижение със 72.1 млн. евро за октомври 2017 година.Външнотърговското салдо от стоки и услуги през третото тримесечие на 2018 г. е положително. Износът на стоки и услуги намалява с 3.6%, докато вносът на стоки и услуги се увеличава с 4.0% (според сезонно изгладените данни.През ноември 2018 г. хармонизираният индекс на потребителските цени се увеличава с 3.0% в сравнение със същия месец на 2017 година. Най-голямо намаление на цените е регистрирано в групата \"Облекло и обувки\" - с 0.8%.През второто тримесечие на 2018 г. индексът на цените на жилищата нараства със 7.5% в сравнение със същото тримесечие на 2017 година.Индексът на цените на производител на вътрешния пазар през ноември 2018 г. нараства с 3.5% в сравнение със същия месец на 2017 година. Увеличение на цените е регистрирано при производството и разпределението на електрическа и топлоенергия и газ - с 5.2%, в преработващата промишленост - с 3.0%, а вдобивната промишленост цените намаляват с 3.7%.По данни от бизнес анкетата през декември 2018 г. по-голяма част от мениджърите предвиждат продажните цени в промишлеността да запазят равнището си през следващите три месеца.През юни 2018 г. тримесечният индекс на междубанковия пазар СОФИБОР1 се понижава в сравнение с юни 2017 г. с 0.16 процентни пункта - от 0.11 до минус 0.05%.През ноември 2018 г. широките пари (паричният агрегат М3)1 се увеличават на годишна база с 9.3% при годишно нарастване от 9.7% през октомври 2018 година. В края на ноември 2018 г. широките пари са 91.999 млрд. лв. (89.1% от БВП) при 92.408 млрд. лв. към октомври 2018 г. (89.5% от БВП).Кредитите на Нефинансови предприятия и домакинства и НТООД1 през ноември 2018 г. възлизат на 54.811 млрд. лева. Кредитите за Нефинансови предприятия нарастват с 5.5% на годишна база през ноември 2018 г. (4.8% годишно повишение през октомври 2018 г.) и в края на месеца достигат 33.054 млрд. лв. (32.0% от БВП)2. Кредитите за Домакинства и НТООД са 21.757 млрд. лв. (21.1% от БВП)2 в края на ноември 2018 година.През ноември 2018 г. обменният курс на лева спрямо долара достига 1.72 лв. за 1 щатски долар. ", "date": "2018.12.28", "title": "НСИ: БВП за третото тримесечие на 2018 г. е 29 822 млн. лв. "}
{"url": "https://news.bg/world/moskva-i-london-dogovoriha-chastichno-vazstanovyavane-na-sastava-na-diplomaticheskite-misii.html", "text": "Москва и Лондон договориха частично възстановяване на състава на дипломатическите мисии. Това съобщи посланикът на Русия във Великобритания Александър Яковенко, цитиран от руски медии.Яковенко поясни, че двете държави са постигнали принципна договореност за възстановяване на състава на дипломатическите мисии в двете столици през януари.Той се надява половината от дипломатическия персонал в посолството да бъде върнат.През март премиерът на Великобритания Тереза Мей предприе действия срещу Русия във връзка с отравянето на бившия руски разузнавач Сергей Скрипал и дъщеря му Юлия Скрипал. Мей обвини Русия в агресия и представи списък с мерки срещу Москва. Лондон реши даМосква предприе на британското посолство и генералното консулство в Русия до числото руски дипломатически работници на Острова.", "date": "2018.12.28", "title": "Москва и Лондон договориха частично възстановяване на състава на дипломатическите мисии"}
{"url": "https://news.bg/regions/iznesoha-opasniya-trihloretan-ot-devnenskiya-zavod-polimeri.html", "text": " Изнесоха трихлоретана от бившия завод \"Полимери\" в Девня, съобщи областният управител Стоян Пасев за БНР.Цялото количество от опасното вещество вече е отстранено от територията на предприятието и няма опасност за околната среда.Пасев разкри проекта за бившия завод, след като трихлоретанът вече е транспортиран оттам.По негови думи до момента има две инвестиционни намерения. По-голямото от тях е да се произвежда метал от скрап, който не е опасен за околната среда.Областният управител увери, че няма да има никакви проблеми за издаване на комплексно разрешително, тъй като теренът е със сменено предназначение.Според него инвестициите ще започнат до шест месеца.Припомняме, операцията по преместването на веществото започна след няколко регистрирани случая на изтичане на трихлоретан.През февруари миналата година общината обяви частично бедствено положение, което продължи седмица. Тогава беше установено, че част от 2500-те тона трихлоретан, съхраняван в завода, е изтекла от пробойна в един от резервоарите.", "date": "2018.12.28", "title": "Изнесоха опасния трихлоретан от девненския завод \"Полимери\""}
{"url": "https://news.bg/regions/podpaliha-za-vtori-pat-bivsh-uchenicheski-tsentar-v-dobrich.html", "text": "За втори път се разрази пожар в сградата на бившия Център за ученическо техническо и научно творчество в Добрич, съобщиха от БНР.Първият случай е едва преди десетина дни - на 15 декември. Предполага се, че става въпрос за умишлен палеж, като извършителите и на двата пожара все още се издирват.Към момента подпалената сграда, която се намира на бул. \"Добруджа\", е необитаема и изоставена. Били са запалени части от дървени бюра и хартии в две съседни стаи на втория етаж на Центъра за ученическо творчество.По данни на областната дирекция \"Пожарна безопасност\" стените на помещенията са силно опушени.При първия случай пламъците са тръгнали от бившата учителска стая, която също е на втория етаж.Сградата, която е общинска собственост, е без охрана.", "date": "2018.12.28", "title": "Подпалиха за втори път бивш ученически център в Добрич"}
{"url": "https://news.bg/world/shtetite-ot-bedstviyata-v-rezultat-na-klimatichnite-promeni-sa-za-nad-usd100-mlrd-prez-2018-g.html", "text": "Природните бедствия в резултат на климатичните промени са нанесли щети на държавите по света през 2018 г. за най-малко 100 милиарда долара, съобщава неправителствена организация, която предупреждава за увеличаване на смъртоносните горски пожари, наводнения и супербури, ако парниковните емисии не бъдат редуцирани, информира АФП.Тази година е на път да се превърне в четвъртата най-гореща в историята, докато нивата на въглероден двуокис и метан в атмосферата продължават да растат. Унищожителни пожари като тези в Калифорния през тази година най-вероятно ще се превърнат в рутина., предупреждават от неправителствената организация Christian Aid.Организацията е съставила списък с 10-те най-големи природни бедствия през тази година в резултат на климатичните промени. Използвани са открити източници, официални данни и оценки на застрахователни фирми при изчисляването на щетите. Общо природните бедствия са отнели живота на стотици хора, включително  от края на юни до средата на юли,  и Най-големите бедствия като нанесени щети са ураганите \"Флорънс\" и \"Майкъл\", съответно 17 и 15 милиарда долара. \"Майкъл\" е най-силната буря, връхлитала САЩ от 1969 г. Неправителствената организация Christian Aid е установила, че четири бедствия, включително пожарите в Калифорния, сушата в Южна Европа и наводненията в Япония, са нанесли щети всяко поотделно за 7 милиарда долара.", "date": "2018.12.28", "title": "Щетите от бедствията в резултат на климатичните промени са за над $100 млрд. през 2018 г. "}
{"url": "https://news.bg/disasters/nyama-postradali-balgari-v-atentata-v-kayro.html", "text": "По информация на българското посолство в Кайро, към този момент няма данни за пострадали български граждани при днешната експлозия в автобус с туристи в египетската столица.Това съобщиха от пресцентъра на Министерството на външните работи.По данни на местните власти, автобусът е превозвал виетнамски туристи.При експлозията са загинали двама от пътниците и десет са били ранени.", "date": "2018.12.28", "title": "Няма пострадали българи в атентата в Кайро"}
{"url": "https://news.bg/disasters/atentatat-v-giza-dobre-podgotven.html", "text": "Атентатът в Гиза е бил добре подготвен, коментират египетски медии.При нападението загинаха двама виетнамски туристи, а други десет бяха ранени. Общият брой на убитите е трима. От раните си е издъхнал и местният египетски екскурзовод, който е придружавал групата - туристи. Ранени са били и двама египтяни.Сред жертвите и пострадалите няма български граждани, съобщиха от посолството на България в Кайро.Бомбеното нападение е станало недалеч от пирамидите в Гиза, съобщи министерството на вътрешните работи на Египет.От там са потвърдили, че става дума за крайпътна бомба. Тя е била задействана при преминаването на туристическия автобус.Египетски източник от сигурността потвърди, че в автобуса е имало 14 души, а бомбата е експлодирала при приближаването му. Ройтерс съобщи, че устройството е било скрито близо до стена на улица \"Мариутия\", която се намира в покрайнините на столицата на Египет - Кайро.Туризмът е едно от основните пера на икономиката на Египет. Той генерира близо 375 милиарда египетски лири за икономиката (18 милиарда евро), или 11% от БВП, през 2017 г., сочат данните от Световния съвет по туризъм и туризъм.Страната засили усилията си за привличане на туристи след рязък спад в броя след политическата криза, свързана с революцията на Арабската пролет през 2011 г.", "date": "2018.12.28", "title": "Атентатът в Гиза - добре подготвен?"}
{"url": "https://news.bg/int-politics/astana-shte-e-domakin-na-vissh-forum-za-sigurnostta.html", "text": "Казахстанският президент Нурсултан Назарбаев заяви, че Русия и Китай подкрепят неговата инициатива за провеждане на среща с участието на лидерите на САЩ, Русия, Китай и Европейския съюз в Астана за обсъждане на международните въпроси на сигурността.\"Този въпрос е на дневен ред. Постепенно работим по него. Знам, че Русия не е против, Китай не е против. Ние работим със западните страни. Мисля, че този форум не е задължително да е в Астана, такава среща трябва да се състои в която и да е точка от земното кълбо\". Това заяви Нурсултан Назарбаев в интервю за казахстанските медии, излъчено по държавната телевизия в петък.По-рано президентът на Казахстан излезе с инициатива да организира специална сесия на ООН или среща с участието на лидерите на САЩ, Русия, Китай и Европейския съюз в Астана, за да обсъдят международните въпроси на сигурността.", "date": "2018.12.28", "title": "Астана ще е домакин на висш форум за сигурността"}
{"url": "https://news.bg/disasters/uvelichava-se-broyat-na-zhertvite-v-kayro.html", "text": "Увеличава се броят на жертвите от атентата в Кайро. При него беше взривен беше автобус с виетнамски туристи, съобщава Ройтерс.Агенцията цитира последни данни, според които са загинали трима виетнамски туристи заедно с техния египетски гид.Нападението е станало на 4 км. от известните пирамиди в Гиза.Атентатът е първата смъртоносна атака срещу чуждестранни туристи в Египет за повече от година и идва, когато туристическият сектор, който е жизненоважен източник на приходи от чуждестранна валута, се възстановява от рязкото намаляване на броя на посетителите след революционната Арабската пролет в страната от 2011 г.До момента никой не е поел отговорност за нападението. Ислямистки екстремисти, включително някои, свързани с Ислямска държава, са активни в Египет.", "date": "2018.12.28", "title": "Увеличава се броят на жертвите в Кайро"}
