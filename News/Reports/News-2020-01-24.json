{"url": "https://news.bg/world/vtori-sluchay-na-koronavirus-v-sasht.html", "text": "Втори случай на заболял от коронавирус в САЩ, съобщиха от Центровете за контрол и превенция на заболяванията, цитирани от Си Ен Ен и други медии.Вторият случай е в американския град Чикаго. Пациентът е жител на града и е на около 60 г. Жената е хоспитализирана.Жената е летяла от Ухан до Чикаго на 13 януари. Тъй като тогава не е имала симптоми, здравните власти са помислили, че тя няма да разпространи вируса. Властите обявиха, че тя е имала ограничени контакти след връщането си в Чикаго.63 пациенти от 22 щата са тествани за вируса.Във вторник  - мъж на около 30 г. до Сиатъл.Най-малко 22 случая са потвърдени извън континентален Китай: пет в Тайланд; три в Сингапур, три в Тайван, два в Хонконг; два в Макао, два в Япония, два във Виетнам; два в Южна Корея и сега два в САЩ.Починали са най-малко 26 души, а повече от 800 са заболели от вируса. Китай е наложил карантина в повече от 10 града с общо население над 41 милиона души.Стана ясно, че във Великобритания няма заразени с вируса. Всички 14 подозрителни случая не са свързани с коронавируса.", "date": "2020.01.24", "title": "Втори случай на коронавирус в САЩ"}
{"url": "https://news.bg/bulgaria/visokata-skorost-ne-bila-prichina-za-intsidenta-v-hitrino.html", "text": "Високата скорост не е основна причина за инцидента в село Хитрино. Това обяви заместник-управителят на \"Булмаркет\" Светослав Първанов по време на пресконференция по казуса \"Хитрино\", съобщава БГНЕС.Припомняме, влакова композиция с пропан-бутан и пропилен на фирма \"Булмаркет\" дерайлира и се взриви на гара Хитрино на 10 декември 2016 година. Седем души загинаха и 29 бяха ранени.Първанов коментира, че според заключението на последните експертизи по делото на Шуменския окръжен съд, състоянието на железопътната инфраструктура е изключително лошо.\"Смене, както и участъкът около нея не са ремонтирани нито веднъж, в изпълнение на задължителните норми по безопасност с извършването на така наречените планови и средни ремонти както и подновяване\", допълни той.Първанов обясни, че те са задължителни в един определен период от време или ако по пътя са преминали определено количеството товари. По негови думи седемкратно е надвишено натоварването на тези 240 милиона бруто тона, преминали през тази железопътна стрелка. Заявявайки, че това е експертиза на Окръжни Шуменски съд.\"Основният извод на тази експертиза е, че не може да бъде определена безопасната скорост на преминаването. Независимо с каква скорост се движи влаковата композиция, тя е могла да реагира\", заяви той.Другата експертиза е установила, че една от цистерните на влаковата композиция не отговаря на международния правилник за превоз на опасни товари, коментира още той.Първанов обясни, че румънска търговска фирма е сключила договор за доставка на газ пропилен с българска рафинерия, съгласно условията на този договор. Като допълнение той почерта, че стоката преминава във владение на купувача на площадката на рафинерията, след натоварване на жп вагони, Превозът е за сметка на румънския купувач, поясни Първанов.\"Румънския купувач сключва договор с румънски превозвач, който има задължението да транспортира композицията от България до Румъния, тъй като румънският превозвач няма лиценз да извършва превози на територията на други страни освен на територията на Румъния\", уточни още той.Първанов посочи, че превозвачът възлага тази дейност на \"Булмаркет\", като те получават една влакова композиция в гара \"Долно езеро\". Пред охрана двата вагона са празни, единият е между локомотивите, а другия е на опашката на влака. Освен тези елементи от подвижния състав, нито един друг елемент не е собственост на \"Булмаркет\".\"Един от наетите румънски вагони е прословутият пробил се вагон. Той е собственост на френска фирма. Последният технически преглед на този вагон е извършен през 2013 година по инициатива на собственика на вагона. Прегледът се е провел в Румъния в сервиз за ремонт на вагони\", заяви Първанов.Издаден е бил сертификат за годност, който сертификат, собственикът го е вписал в Европейския регистър, че може да извърши превози на опасни товари на територията на Европа, поясни Първанов.Този вагон не е трябвало да бъде в експлоатация, че той е регистриран в Европейския регистър въз основа на сертификат, издаден от фирма, която няма право да издава такъв сертификат. По своята стойност представлява документ с невярна стойност, коментира още той.Друг важен момент от експертизата бил, че печката не е предизвикала взрива. Разрушенията, смъртта и травмите са предизвикани от взрива, а не от някое друго събитие.", "date": "2020.01.24", "title": "Високата скорост не била причина за инцидента в Хитрино"}
{"url": "https://news.bg/world/makron-vnese-sporniya-zakonoproekt-za-pensionnata-reforma-v-parlamenta.html", "text": "Спорният законопроект за пенсионна реформа на френския президент Еманюел Макрон е внесен в парламента, след като правителството се подписа под проектозакона, информира ДПА.Докато министрите одобриха законопроекта в Елисейския дворец, хиляди протестиращи срещу реформата участваха на демонстрация в Париж. Столичната полиция е мобилизирана и снабдена с водно оръдие.Парижкото метро, което поднови работа при нормален режим преди няколко дни след няколкоседмична стачка заради реформите, работи при ограничен режим. Айфеловата кула е затворена за посетители.Говорител на правителството съобщи, че Макрон е заявил пред министрите, че решението е \"важен момент на изяснение\" на планираната му единна национална пенсионна система, която е по-справедлива от съществуващите 42 професионални схеми.Центристкият президент също заклейми насилието и радикализма.На първия ден на протестите през декември се събраха по улиците повече от 800 000 души, но броят им спадна оттогава.Социологически проучвания от тази седмица показват, че французите са скептични относно предложенията на Макрон. 69 на сто смятат, че Макрон трябва да обърне по-голямо внимание на опозицията.Макрон даде на синдикатите три месеца за преговори по възрастта за пенсиониране. Френският лидер предлага да бъде увеличена от 62 на 64 г. за получаване на пълна пенсия.Новата пенсионна система ще влезе в сила от 2022 г. за най-младите работници и постепенно за по-възрастните. Ще засегне само тези, които са родени след 1974 г.Много подробности остават неизяснени и ще бъдат обявени по-късно от правителството.Френските депутати ще прегледат предложеното законодателство през следващата седмица. Първото гласуване е планирано за началото на март.", "date": "2020.01.24", "title": "Макрон внесе спорния законопроект за пенсионната реформа в парламента"}
{"url": "https://news.bg/crime/signal-za-bomba-evakuira-mol-serdika-v-sofiya.html", "text": "Полицията евакуира търговския център \"Сердика\", който се намира на столичния булевард \"Ситняково\".Причината е бомбена заплаха, съобщава Нова телевизия.Сигналът е подаден в 18 часа.В сигнала се казва, че \"има бомба пред мола\".Продавачи молят граждани да напуснат обектите и заключват. По коридорите се забелязват служители на полицията и СОТ, които също настояват за бързо излизане от сградата.", "date": "2020.01.24", "title": "Сигнал за бомба евакуира мол \"Сердика\" в София"}
{"url": "https://news.bg/world/konstantin-kosachev-rusiya-tryabva-da-otgovori-na-balgariya.html", "text": "Русия трябва да отрази експулсирането на руските дипломати от България. Обвиненията на София към момента са напълно неоснователни.Това заяви Константин Косачев, председателят на Комисията по външна политика към Съвета на федерацията, цитиран от Интерфакс.При такъв случай принципът на реципрочност се явява почти абсолютен, a отклонението от него - много рядко. Не виждам основание за отказ от този принцип, каза Косачев.Докато не бъдат представени доказателства, а те не са представили, обвиненията продължават да бъдат напълно неоснователни, смята Косачев.София уведоми руската страна, че обявява двама руски дипломати за персона нон грата във връзка със случай за шпионаж.Руският посланик Анатолий Макаров получи протестна нота от министъра на външните работи Екатерина Захариева, след като беше  като представителя на Москва с най-висок ранг.Ситуацията с , насочено към създаване на отзвук, коментира по-рано източник в Москва.По-рано днес Прокуратурата има събрани доказателства за извършвана разузнавателна дейност на територията на страната от двама чуждестранни граждани, ползващи се с дипломатически имунитет. За това е уведомено Министерството на външните работи.В Специализираната прокуратура са образувани две досъдебни производства за престъпление срещу Република България. Сигнали за това са получени от ДАНС.", "date": "2020.01.24", "title": "Константин Косачев: Русия трябва да отговори на България"}
{"url": "https://news.bg/int-politics/boliviya-prekasva-diplomaticheskite-si-otnosheniya-s-kuba.html", "text": "Министерството на външните работи на Боливия обяви, че прекратява дипломатическите си отношения с Куба, съобщават световните информационни агенции.\"Тази решителност се дължи на неотдавнашните и недопустими изявления на кубинския външен министър Бруно Родригес Парила и постоянната враждебност и безкрайни престъпления на Куба срещу конституционното правителство на Боливия и демократичния процес в страната\", се казва в изявлението на боливийското външно ведомство.Според министерството кубинското правителство \"систематично не зачиташе двустранните отношения, основани на взаимно уважение, принципите на ненамеса във вътрешните работи, самоопределението на народите и равенството по суверенитет на държавите, въпреки желанието на боливийското правителство за поддържане на сърдечни отношения\".Изявлението идва ден след като кубинският външен министър Бруно Родригес Парила осъди изявленията на временния президент на Боливия Жанин Анес, която наложи забрана върху професионалното обучение, провеждано от кубинската медицинска бригада, която служи в южноамериканската страна от 2005 г. насам.Миналия ноември кубинското правителство реши да изтегли повече от 700 лекари, техници и здравни специалисти, които предоставяха услуги в Боливия, мярка, която беше приета след произволното задържане на четирима здравни работници в района на Ел Алто, когато те са отивали до домовете си с пари, изтеглени от банка за плащане на основни услуги и наем на 107-те членове на медицинската бригада в този регион.Куба започна медицинското си сътрудничество с Боливия през 2005 г. чрез \"Операция Чудо\", която позволи лечението на стотици хиляди пациенти с офталмологични проблеми и това впоследствие беше консолидирано в цялостна здравна програма, която се поддържаше до края на 2019 г.", "date": "2020.01.24", "title": "Боливия прекъсва дипломатическите си отношения с Куба"}
{"url": "https://news.bg/world/pentagonat-34-amerikanski-voynitsi-sa-postradali-pri-raketnite-udari-na-iran.html", "text": "Пентагонът съобщи, че 34 американски войници са с травматично увреждане на мозъка след ракетните удари на , информира \"Ройтерс\".Говорител на Пентагона поясни, че 8 войници, които преди са били прехвърлени в Германия, са преместени в САЩ.Преди седмица беше съобщено, че , въпреки че по-рано Иранското нападение беше извършено като отмъщение за атаката на САЩ с дрон край международното летище в Багдад, при която беше , което предизвика гневни призиви към Иран да отмъсти за убийството му.", "date": "2020.01.24", "title": "Пентагонът: 34 американски войници са пострадали при ракетните удари на Иран"}
{"url": "https://news.bg/world/mahnete-ya-naredil-tramp-za-eksposlanika-v-ukrayna.html", "text": "Американският президент Доналд Тръмп е наредил бившият посланик на страната Мари Йованович да бъде отстранена. Това разкрива нов видеозапис, разпространен от ABC. Той заявява това по време на среща, на която е присъствал и бизнесменът Лев Парнас, когото Тръмп твърдеше, че не познава.Това противоречи на по-ранни твърдения на Белия дом относно случая.Най-големият проблем там, мисля, че от там трябва да започнем, е да се освободим от посланика. Тя е останала от администрацията на Клинтън., казва Парнас на президента.\"Махнете я. Разкарайте я! Отървете се от нея\", повтаря Тръмп, става ясно от записа.От Белия дом все още официално не са коментирали клипа.Припомняме, че , държавният секретар Майк Помпео заяви, че никога не е чувал, че бившият американски посланик Украйна, може да е била под наблюдение, преди тя да бъде отзована във Вашингтон, обвинена в нелоялност към президента.Министерството на вътрешните работи на Украйна  съобщи, че е започнало разследване за възможно незаконно следене на Йованович.В съобщение на ведомството се казва, че полицията е предприела разследване след  към Камарата на представителите на САЩ между двама сътрудници на Руди Джулиани, личен адвокат на президента Доналд Тръмп.В съобщенията републиканецът Робърт Хайд изглежда намеква на Лев Парнас, бизнесмен от Флорида, който е в центъра на импийчмънт процеса срещу Тръмп, че има хора, които следят движенията на Йованович.Украинската полиция се опитва да установи дали е имало следене и ако е имало, дали е в нарушение на украинските закони или международните конвенции, които задължават страните домакини да защитават чуждестранните дипломати, се казва в съобщението на украинското силово ведомство.", "date": "2020.01.24", "title": "\"Махнете я!\", наредил Тръмп за експосланика в Украйна "}
{"url": "https://news.bg/comments/iztochnoto-sredizemnomorie-noviyat-gazov-klondayk.html", "text": "Тази неделя в Берлин бяха всички или почти всички. Американците и руснаците, французите и италианците, турците и египтяните, та дори алжирците и емирците: всички участници, засегнати отдалеч, но всъщност отблизо, от конфликта в Либия и по-общо от борбите за власт, които в момента се разиграват в Източното Средиземноморие. Изглежда далеч времето, когато войната в Либия - която противопоставя правителството на националното единство (GNA), признато от ООН и водено от Файез Сарадж, на войските на маршал Халифа Хафтар - не представляваше интерес за мнозина и се разглеждаше главно като битка на племена, воюващи за наследството на Муамар Кадафи.Централното позициониране на либийския конфликт на фона на регионалните съперничества в сунитския свят, между емирско-египетско-саудитската ос и катарско-турския алианс, както и антагонизмите между Париж и Рим по въпроса, вече бяха поставили основите за интернационализация на конфликта. Но тази мутация приключи през последните месеци с укрепването на руското военно присъствие на място и най-вече решението на Анкара през декември 2019 г. да изпрати войски в подкрепа на GNA, коментира ливанското онлайн издание L'Orient-Le JourВъвлечените сили обещаха в Берлин да спазват ембаргото, което самите те са нарушили в миналото и да се въздържат от намеса в либийските работи. Но е ясно, че Либия, вече предадена на апетитите на няколко конкурентни сили, се превърна в сцена на множество конфликти не само чрез пълномощник, но и с пряка намеса на съответните сили, което ще бъде много трудно да се контролира. Нека се опитаме да обобщим: съществува емирско-египетска ос, която подкрепя политически и военно маршал Хафтар, силният човек на Либийския изток, в неговата воля да установи баланс на силите, който би бил благоприятен за него и който би направил от него незаобиколимото решение на всяко разрешаване на конфликта. Има я и Русия, която поддържа сърдечни отношения с маршала и която му осигурява военна подкрепа чрез наемниците на групата Вагнер, близка до Кремъл, без да слага всичките си яйца в един и същи кош.Турция пък сключи споразумение с GNA на 27 ноември, включващо официална военна подкрепа от Анкара, която в момента се изразява с изпращането на сирийски наемници на терен. Франция пое водещата роля по въпроса през 2017 г. и днес изглежда претрупана, по-специално с противоречията на собствената си политика, но официално подкрепи либийския министър-председател, докато подкрепяше маршал Хафтар зад кулисите. Италия констатира собственото си безсилие да тежи на място в бившата си колония, в конфликт, в който регионалните актьори са завзели върха. Алжир наблюдава със загриженост събитията в тази съседна страна, без да има в контекста на собствената си революция легитимността и средствата за промяна на сделката. И накрая, там са Съединените щати, които блестят преди всичко с отсъствието си и които позволяват, подобно на случващото се в Сирия, регионалните сили да водят танца.Емирско-египетската ос иска да превърне Либия в своя зона на влияние и да предотврати победата на един от лагерите, този на GNA, който според тях е близък до Мюсюлманско братство, неговата черна овца и следователно благоприятен за турско-катарския алианс. Москва иска да го играе главния рефер, актьорът, без който нищо не може да се реши, и по този начин да засили влиянието си в Източното Средиземноморие. Анкара използва и злоупотребява с цяла неотоманска реторика, за да защитава своите интереси не само в тази страна на 2 000 километра от нейните граници, но особено в морското пространство, което ги разделя. А европейците са затрупани от конфликт, който се разиграва на прага им в страна, която се смята за един от центровете на имиграцията на Стария континент. \"Великите европейски сили осъзнават, че те вече не са сами в Средиземноморския регион. Играчите, които се появиха през последните години, са много важни и представляват сериозна дипломатическа или икономическа конкуренция \", казва Кристиян Льокен, професор и бивш директор на CERI в Science Po. В допълнение към борбите за власт, предизвикателствата пред сигурността и имиграцията, геополитическите съперничества на фона на идеологическите различия, съществуват и икономическите предизвикателства, които превръщат Източното Средиземноморие в пространство, което привлича всякакви ламтежи. \"Виждам да възниква съвсем нова геополитика на енергията в региона\", каза европейски дипломат пред L'Orient-Le Jour преди няколко месеца. Източното Средиземноморие и последните открити газови находища са фона на конфликта в Либия. Не че войната в тази страна, сама по себе си богата на въглеводороди, зависи от тези проблеми, но те съществуват, поне зад кулисите, в логиката на участниците в конфликта.Нека започнем отначало. В Берлин тази неделя бяха всички или почти всички. Въпреки това има няколко държави, които със сигурност биха искали да бъдат там: Тунис, който не се е крил, но също така и Гърция и Кипър, или дори Израел и Саудитска Арабия. Тунис е съседна страна, Саудитска Арабия - арабска сила, която мисли, че има думата в конфликта в Либия. Но какво правят там Израел, Кипър и Гърция? Тези три страни са засегнати от тази война в качеството им на действащи лица в новата геополитика, която се оформя в средиземноморското пространство. Турското участие в Либия промени играта, като заплаши плановете за газово сътрудничество между Египет, Гърция, Кипър и Израел, четири държави, с които Анкара в най-добрия случай е в сложни отношения. \"Гърците са убедени, че по либийските въпроси и проблемите с турците европейците са изпуснали инициативата. Те вярваха, че след завръщането си в Европейския съюз, ще бъдат защитени от Турция и от турските намерения към гръцките острови \", казва Жоел Далегр, преподавател в INALCO. Кипър, Израел и Египет са тримата нови играчи в надпреварата за газа в това пространство, което концентрира 2% от световните ресурси. \"Кипър като врата към Европа; Египет със съществуващи съоръжения и инфраструктура за преработка и съхранение на втечнен природен газ; и Израел, нетен износител с повече природен газ, отколкото консумира \", обобщава Джо Макарон, изследовател в Арабския център във Вашингтон.През последните години в югозападната част на остров Кипър са открити значителни находища. Окупирайки северната част на Кипър (38%) от 1974 г., Анкара се стреми да отстоява своите икономически права върху подводните ресурси на острова, въпреки че те са извън обхвата на \"юрисдикцията\" на кипърските турци. По този начин тя изпрати няколко сондажни съда в района и освен това преди няколко месеца не се поколеба да блокира пътя на италиански кораб, получил договори за експлоатация на газ с Кипър.Израел е газова сила след откриването на няколко находища между 2009 г. и 2013 г., включително Левиатан през 2010 г., със своите 605 милиарда м3 газ. Еврейската държава доставя газ за Египет и би искала да намери други търговски обекти в региона. Йорданският парламент гласува в неделя забрана на вноса на газ от Израел. Въпросът за газа също е обект на спор между Израел и Ливан. Той е свързан с разграничаването на морските райони между двете страни. Поради този спор и други вътрешни и регионални въпроси, Ливан понастоящем е изключен от основните партньорства в това пространство.Египет има всичко, за да бъде голямата регионална сила в този сектор. \"Поради модерността на своята енергийна индустрия, големите си открития, инфраструктурата и големия си пазар, Египет счита себе си за върховната фигура по въпроса за газа в Източното Средиземноморие. Двете му съоръжения за втечняване на газ и добрите му връзки със съседите му позволяват да се позиционира като регионален център за износ на газ, но и като привилегирована платформа за транспортиране на газ от Източното Средиземноморие извън региона \", обяснява Мона Сукарие, консултант по \"политически рискове\" ​​и съосновател на Стратегическите перспективи в Близкия изток.Нещата се ускориха през последните седмици. На 2 януари Израел, Гърция и Кипър постигнаха споразумение по проекта EastMed Pipeline, който ще снабдява Европа. Този проект беше заплашен от сключването на 27 ноември на споразумение между Турция и GNA, което предефинира турско-либийските морски граници и гарантира права на Анкара в тази област. С други думи, Турция си гарантира право, ако не на експлоатация, то поне на поглед върху всички проекти, които биха могли да засегнат тази област, през която трябваше да премине тръбопроводът EastMed.\"Турция може да играе разрушителна роля, като твърди, че газът от Източното Средиземноморие не може да бъде изнасян без нейно съгласие и да се възползва от ситуацията, за да изисква поне дял от приходите\", дешифрира Джо Макарон. Проектът EastMed очертава нова геополитика, от която Турция е изключена и се конкурира до известна степен с газопровода TurkStream, който свързва Русия с Турция през Черно море и който бе открит на 8 януари в Истанбул, като символ на доброто разбирателство между Владимир Путин и Реджеп Тайип Ердоган.\"Турция показва, че не може да бъде маргинализирана в Източното Средиземноморие и че нищо не може да бъде уредено без нейното участие\", каза Чаатай Ерджиес, служител в турското външно министерство в средата на декември. Дипломатическите контакти се засилиха след завръщането на турците в Либия. Страните от Персийския залив, притеснени от факта, че техния съперник на сунитската сцена ще придобие влияние, засилиха обмена с местни участници. Като знак, че темата се възприема сериозно, миналата неделя крал Салман прие кипърския министър на външните работи Никос Христодулидес, за да обсъдят тези развития. \"Саудитска Арабия и Обединените арабски емирства засилиха участието си по въпроса за Източното Средиземноморие от 2015 г. Целите им са двойни. Първата е стратегическа и се състои в осигуряването на достъп до търговски пътища и търговски обекти, разположени в Средиземно море. Втората, по-реактивна цел е да се овладее геополитическото влияние на Турция. Саудитска Арабия и Обединените арабски емирства искат да продават петрола си в Европа, без тези маршрути за доставка да преминават през турската граница \", обяснява Самуел Рамани, изследовател по програмата за Близкия изток в Оксфордския университет.Кой е доминиращият играч в района? Може би Русия на Владимир Путин, доказала през последните години, че е овладяла изкуството да се представя като голям арбитър на разнопосочни интереси. Днес тя се позиционира като средиземноморска сила, още повече след намесата си в Сирия. \"Русия като основна газова сила не е заплашена от газа от Източното Средиземноморие. Износът на средиземноморски газ в Европа обаче прави европейците по-малко зависими от руския газ. \"Завръщането на Русия в източното Средиземноморие е стратегическа цел. Това позволява на Москва да се самопокани на трапезата на великите и да има пряк достъп до всички съществени кризи, като тази в Сирия, да се настани в морския заден двор на европейците с Кипър и Гърция и най-вече да се бори с американския Шести флот\", заяви Сирил Брет, анализатор от \"Евразийска перспектива\".И да не забравяме, че до преди няколко години се смяташе, че Средиземноморието, някога оспорвано сред всички велики цивилизации, е загубило цялото си стратегическо значение.", "date": "2020.01.24", "title": "Източното Средиземноморие – новият газов  „Клондайк”?"}
{"url": "https://news.bg/regions/busmantsi-na-protest-zaradi-lipsata-na-kanalizatsiya.html", "text": "На протест днес излязоха жители на с. Бусманци, район Искър, предаде БГНЕС.Хората са гневни от липсата на канализация, след като селото остана извън агломерациите, включени в обхвата на регионалното предпроектно проучване за ВиК на Столична община.Протестиращите затвориха кръстовището, като пропускаха само автобусите на градския транспорт.", "date": "2020.01.24", "title": "Бусманци на протест заради липсата на канализация "}
{"url": "https://news.bg/int-politics/erdogan-obyavi-pred-merkel-400-000-bezhantsi-ot-siriya-se-nasochvat-kam-turtsiya.html", "text": "Турският президент Реджеп Тайип Ердоган предупреди, че 400 000 бежанци, разселени от сраженията в сирийската провинция Идлиб, се отправят към турската граница, съобщава \"Дойче веле\".Подновените сражения в района между руските военни и силите на режима, от една страна, и от друга бунтовнически и екстремистки групировки са предизвикали ново масово бягство на бежанци, обяви Ердоган по време на съвместна пресконференция с германския канцлер Ангела Меркел.От своя страна Меркел заяви, че Германия е готова да подкрепи усилията за изграждане на подслони в Северна Сирия за бежанци, разселени от боевете в Идлиб.\"Мога да си представя, че можем да осигурим германски финансови средства за тази хуманитарна акция\", каза Меркел, без да предоставя никакви конкретни суми.Германия предприе извънредни мерки в подкрепа на сирийските бежанци, избягали заради конфликта в страната. През 2015 г. близо 900 000 бежанци потърсиха убежище в Германия в рамките на политиката на Меркел за отворени врати.Ердоган също така каза, че Европейският съюз все още не е изпълнил ангажиментите си съгласно т. нар. споразумение за бежанците, според което ЕС трябваше да подпомогне Турция с милиарди евро.\"Дори първата част, първите 3 млрд. евро, не бяха отпуснати изцяло от ЕС\", изтъкна Ердоган.Средствата няма да се добавят към националния бюджет, а вместо това ще бъдат разпределени на неправителствени организации, работещи с бежанци в Турция, добави турският държавен глава.Меркел заяви, че \"много добре може да си представи ЕС да предоставя подкрепа в повече\" от договорената сума в бъдеще.От 2016 г. Турция активно предотвратява сирийски бежанци да правят опити да предприемат опасното пътуване до Гърция в замяна на милиарди евро от ЕС. Ердоган обаче многократно е обвинявал Брюксел, че не е предоставил повече от 6 млрд. евро, договорени от лидерите на 28-те страни членки на Общността.", "date": "2020.01.24", "title": "Ердоган обяви пред Меркел: 400 000 бежанци от Сирия се насочват към Турция"}
{"url": "https://news.bg/regions/katastrofa-ogranichi-dvizhenieto-po-patya-novo-delchevo-petrich.html", "text": "Катастрофа ограничи временно движението по път III-108 Ново Делчево - Петрич при 10 км.Това съобщиха от АПИ.Въведен е обходен маршрут на движението в посока Петрич по път III-1084 Кърналово - Първомай - Петрич, в посока Ново Делчево обходният маршрут е по път III-198 Петрич - Дрангово - Марикостиново - АМ \"Струма\" - Ново Делчево.", "date": "2020.01.24", "title": "Катастрофа ограничи движението по пътя Ново Делчево - Петрич"}
{"url": "https://news.bg/crime/20-godini-nasilie-tarpyala-zhenata-na-veselin-ot-vzriveniya-blok-vav-varna.html", "text": "20 години съвместен живот, изпълнени с насилие. Това е изживяла 52-годишната Антоанета, жена на Веселин, загинал при взрива в блока във Варна.Тя разказва за ужаса пред БНТ.Тя не е живеела в блока към момента на взрива - била настанена в защитено жилище и научила за трагедията от своя приятелка.Въпреки че вече се чувства по-спокойна, Антоанета не може да повярва, че Веселин е способен и на такова деяние.Тя споделя, че е търпяла насилие още от самото начало, като последният побой е бил нанесен в края на миналата година.Веселин се опитвал да контролира целия ѝ живот - не разрешавал да работи, заплашвал сина ѝ и баща ѝ, изолирал я от приятели.Припомняме, че Апелативната прокуратура във Варна взе делото за взрива в блок във Варна.С разпореждане на административния ръководител на Апелативната прокуратура е определен прокурор, който ще оказва методическа помощ и ще следи за срочност и качествено разследване.Причината досъдебното производство за взрива да бъде взето на специален надзор е, че случаят се отличава с фактическа и правна сложност и особена значимост и интерес.Припомняме, рано сутринта на 13 януари, при който загинаха 53-годишна жена и 66-годишният Веселин Димитров, който е живеел във взривения апартамент., които станаха ясни вчера, доказва, че намерените овъглени тела в двата най-пострадали апартамента са техни. Димитров е трябвало да напусне жилището, тъй като е имало издадена заповед за незабавна защита от домашно насилие след сигнал на жената, с която живеел на семейни начала.От взрива са нанесени и значителни материални щети на други апартаменти и паркирани автомобили.  Заради обгазяване те бяха настанени за лечение в болница.", "date": "2020.01.24", "title": "20 години насилие търпяла жената на Веселин от взривения блок във Варна "}
{"url": "https://news.bg/world/zemetresenie-ot-6-8-po-rihter-udari-iztochna-turtsiya.html", "text": "Земетресение от 6,8 по Рихтер бе регистрирано днес в Източна Турция, предадоха световните информационни агенции.Ударило е вилаета Елязъг, на дълбочина от 6,7 километра.По последни данни, 14 души са загинали. Съобщава се за разрушени сгради.Последвали са вторични трусове, някои със сила над 5 по Рихтер.Земетресението е било усетено и в други вилаети - Адана и Самсун.Припомняме, че в западния вилает Маниса, потвърди валията.Няма данни за жертви. Няколко къщи бяха повредени в Акхисар.Според данни на МВнР, към момента няма данни за пострадали българи в Елязъг. Известно е, че в района има българска общност.", "date": "2020.01.24", "title": "Земетресение от 6,8 по Рихтер удари Източна Турция "}
{"url": "https://news.bg/int-politics/rusiya-otseni-razsekretenite-dokumenti-na-tsru-za-stepan-bandera.html", "text": "Говорителят на руското външно министерство Мария Захарова, коментирайки разсекретените архивни документи на американското разузнаване за Степан Бандера, заяви, че героят на съвременна Украйна бил професионален агент на Адолф Хитлер, нацист, престъпник и Москва многократно била казвала това, съобщават руските медии.По-рано ЦРУ направи публично дотояние данни за Бандера, в които накратко се разкрива дейността на украинските националисти и престъпленията, които са извършили. Лидерът на Организацията на украинските националисти е посочен като агент на Хитлер. Отбелязва се също, че за петте седмици на съществуването на \"държавата\" на Бандера са избити 5000 украинци, 15 хил. евреи и няколко хиляди поляци.\"Героят на съвременна Украйна е професионален агент на Хитлер, нацист, престъпник. Колко пъти сме говорили за това преди публикуването на тези материали и колко пъти цинично и нахално украински лидери са отричали очевидното! Какво друго трябва да се случи на планетата Земя, така че хората да спрат да издевателстват над историята, паметта на предците, здравият разум?\", написа Захарова в профила си във \"Фейсбук\".Бандера е бил водач на Организацията на украинските националисти и на Украинската въстаническа армия, на сметката на които има много престъпления, включително Волинското клане - масовото избиване на полското население през 1943 г.Хиляди украинци, които отказаха да сътрудничат на националистите, бяха зверски избити. Освен това Бандера участва в сраженията срещу СССР на страната на нацистка Германия.След войната Бандера продължава дейността си в Организацията на украинските националисти, централизираното управление на която се намира в Западна Германия. Ръководи дейността на Организацията на украинските националисти и Украинската въстаническа армия в СССР. По време на Студената война украинските националисти активно се използват от разузнавателните агенции на западните страни в борбата срещу Съветския съюз.Твърди се, че Бандера е бил отровен от агент на КГБ на 15 октомври 1959 г. в Мюнхен. Погребан е на 20 октомври 1959 г. в баварския град.", "date": "2020.01.24", "title": "Русия оцени разсекретените документи на ЦРУ за Степан Бандера"}
{"url": "https://news.bg/society/prevodat-na-vazov-s-akt-ot-ministerstvoto-na-kulturata.html", "text": "Акт за установяване на административно нарушение за разпространение од заглавието \"Под игото на съвременен български език\" е връчен на издателство \"Византия\" (търговско наименование ЕТ \"Нели Стефанова - Прима\") в Министерството на културата днес.Това съобщиха от пресцентъра на министерството.Дирекция \"Авторско право и сродните му права\" в Министерство на културата се самосезира в края на миналата година по повод След преглед на съдържанието и сравняването на текста в него с този в изданието на \"Под игото\" (издателство \"Български писател\", 1980 г.), са установени значителен брой извършени промени на оригиналния текст, включително обяснителни бележки, без те да са съгласувани с Министерството на културата.Това изискване е заложено в чл. 34 на Закона за авторското право и сродните му права (ЗАПСП). Законовата норма предвижда, че след изтичане на срока на времетраене на авторското право произведенията могат да бъдат използвани свободно при условие, че не се нарушават права по чл. 15, т. 4 и 5 от ЗАПСП, които продължават безсрочно.В Министерството на културата не е постъпвало искане за разглеждане на каквито и да е било промени по текста на \"Под игото\" на Иван Вазов.Изданието на \"Византия\" се самопредставя като превод на романа на съвременен български език, като за автор на превода е посочена Нели Стефанова. В изданието се уточнява, че \"така преведен, романът в този си вид е обект на авторско право и нито част от него, нито целият текст може да бъдат публикувани без писменото разрешение на издателя и преводача или на неговите наследници\".Припомняме, че в новото издание са заменени над 6000 архаични думи. Авторката Нели Стефанова тогава заяви, че думите са променени, тъй като са неразбираеми за младежите.По думите на авторката промените са направени с цел турските думи да се посегне на текста на Патриарха на българската литература и ако това се превърне в тенденция, ще е пагубно за произведенията на родните класици.За тях е по-добре да се обясняват на учениците такива думи и децата да не бъдат подценявани.Жители на излязоха на протест срещу \"превода\",  защото се заличава българщината.", "date": "2020.01.24", "title": "\"Преводът\" на Вазов с акт от Министерството на културата "}
{"url": "https://news.bg/politics/bsp-iska-ozdravyavane-na-tets-maritsa-iztok-2.html", "text": "БСП инициира изслушване на енергийния министър Теменужка Петкова относно политиката на Министерство на енергетиката по отношение на бъдещето на въглищните топлоелектрически централи в България. Питането е по искането на народните представители Таско Ерменков, Жельо Бойчев, Виолета Желева и Атанас Костадинов, като червените предлагат и съответното решение. Те са събрали нужните подписи, за да се проведе изслушване.Левицата предлага Народното събрание да излезе с решение, с което задължава Министерски съвет чрез министъра на енергетиката в срок до 29.02.2020 г. да предприеме всички необходими мерки за нормалното функциониране на \"ТЕЦ Марица Изток - 2\" ЕАД, в това число и чрез финансово оздравяване на дружеството с цел гарантиране на енергийната сигурност на страната, като елемент от националната сигурност, независимо от становището на Европейската комисия по този въпрос.Парламентът трябва да задължи кабинета да предприеме всички необходими мерки за недопускане в дългосрочен план прекратяване на функционирането и/или ограничаване на производствения капацитет на въглищните топлоелектрически централи в България в условията на участие в платформата \"Въглищни региони в преход\".Освен това БСП иска министърът на енергетиката периодично да информира Народното събрание за предприетите мерки и постигнатите резултати.Изслушването ще се проведе следващия петък.", "date": "2020.01.24", "title": "БСП иска оздравяване на ТЕЦ Марица Изток 2"}
{"url": "https://news.bg/bulgaria/gerb-se-sreshtna-s-visshiya-advokatski-savet-za-promenite-v-nk-za-ubiystva-ot-nepalnoletni.html", "text": "ПГ на ГЕРБ проведе среща с представители на Висшия адвокатски съвет в парламента за предвижданите промени в Наказателния кодекс след .\"Изпълняваме разпорежданията на премиера Бойко Борисов да направим добри консултации и тогава да говорим за промяна на закона\", каза депутатът Мануил Манов.От Адвокатския съвет посочиха, че това е добра традиция да се оформят законите преди да се изработят окончателно.Какъв ще е точно текстът на закона не стана ясно.Преди дни депутатът от ГЕРБ обяви, че се подготвят промени в НК, чрез които непълнолетни, извършили жестоки убийства, да понасят по-високи наказания от определеното по закон, ако се докаже, че престъплението е осъзнато като от зрял човек.Мануил Манов обаче днес каза, че това определение тепърва ще се работи, така че да не е противоконституционно.", "date": "2020.01.24", "title": "ГЕРБ се срещна с Висшия адвокатски съвет за промените в НК за убийства от непълнолетни"}
{"url": "https://news.bg/crime/prokuraturata-se-vazdarzha-ot-komentar-za-ruskite-shpioni-u-nas.html", "text": "Говорителят на главния прокурор Сийка Милева не коментира съобщението за събраните доказателства срещу двамата руски граждани за извършен шпионаж у нас. На брифинг в Съдебната палата по повод друга операция Сийка Милева посочи само факти от прессъобщението на прокуратурата от тази сутрин. \"Установено е, че единият руски гражданин има статут на дипломат и е акредитиран у нас като първи секретар консулския отдел на посолството на Руската федерация в София\", посочи Сийка Милева.На продължаващи въпроси за другия руски гражданин от прокуратурата не представиха информация с аргумент - \"да не се препрочитат съобщения, в които официално се е съобщило\".Прокурор Милева обясни, че главният прокурор Иван Гешев е уведомил и министъра на вътрешните работи Младен Маринов за събраните доказателства за двама руски граждани с дипломатически имунитет, които са действали като шпиони у нас.Припомняме, тази сутрин стана ясно, че  относно двама руски граждани, които са събирали информация, представляваща държавна тайна, с цел издаването й на чужда държава или чужда организация. Досъдебните производства срещу руските граждани са прекратени, тъй като те се ползват с дипломатически имунитет.Ден по-рано от прокуратурата съобщиха, че на  за отравянето на Емилиян Гебрев и още двама български граждани, като и на тримата руснаци са издадени Европейски заповеди за арест, молби за международно издирване с цел арест и последваща екстрадиция, лицата са обявени в Шенгенската информационна система и в системата на ИНТЕРПОЛ - с червена бюлетина.На 28 октомври пък стана ясно, че  от почти една година, след което МВнР го обяви за персонал нон грата и даде срок за напускането на страната. През декември месец , като връчи нота на българския посланик в Русия Атанас Кръстин.По-рано пък председателят на движение \"Русофили\"  в полза на чужда държава. В рамките на това разследване други обвинени няма, но на двама руснаци бе наложена забрана за влизане в страната - на  и на бившия председател на Руския институт за стратегически .През 2018 г. , когато над 20 държави прогониха руски дипломати от своята територия заради случая \"Скрипал\".", "date": "2020.01.24", "title": "Прокуратурата се въздържа от коментар за руските шпиони у нас"}
{"url": "https://news.bg/bulgaria/udalzhavat-lova-na-diva-svinya-do-16-fevruari.html", "text": "Удължават срока за групов лов на дива свиня до 16 февруари.Решението е на база становища на Центъра за оценка на риска по хранителната верига и Българската агенция по безопасност на храните, в които се подчертава, че отстрелът на дива свиня до момента не е достатъчен.Според експертите удължаването ще спомогне за максимално намаляване на броя на дивите свине, а оттам и за намаляване на риска от разпространение на африканската чума по свинете.От Министерството на земеделието посочват, че към 20 януари отчетеното ползване на дива свиня възлиза на общо 35 867 броя. Това е 44,19 % от плана за отстрел. По разчети на ИАГ и БАБХ е необходимо да бъдат отстреляни до 81 161 броя свине, за да се постигне редуциране на популацията в размер, който да намали разпространението на чумата по свинете.До 31 януари, когато изтича досегашният срок за ловуване, обаче няма да бъдат достигнати препоръчителните от Европейския орган по безопасност на храните показатели за плътност на дивата свиня на единица площ.Освен това се засилва и контролът по спазването на законовите разпоредби при извършване на лов. Излетите ще се провеждат само в присъствието на служители от териториалните поделения на държавните предприятия или от регионалните дирекции по горите.Ловът ще се извършва по утвърдени от директорите на ДГС и ДЛС графици само в ловни райони, в които запасите на дива свиня не са били намалени достатъчно при реализирания досега отстрел. При издаването на разрешителните ще се взима предвид и смъртността на диви свине от африканска чума в съответния регион.", "date": "2020.01.24", "title": "Удължават лова на дива свиня до 16 февруари"}
{"url": "https://news.bg/world/tramp-razkriva-dalgoochakvaniya-miren-plan-za-blizkiya-iztok-do-dni.html", "text": "Доналд Тръмп съобщи, че ще разкрие подробности от дългоочаквания мирен план за Близкия изток до вторник следващата седмица, след като покани израелския премиер Бенямин Нетаняху и лидера на опозицията Бени Ганц на разговори във Вашингтон, пише \"Гардиън\".На президентския самолет Air Force One на път за Маями американският президент сравни разрешаването на един от продължителните териториални спорове в света с бизнес сделка.\"Обичам да сключвам споразумения. Те казват, че мирът между Израел и палестинците е най-трудният - най-трудното споразумение\", коментира той. Тръмп добави, че \"вероятно ще публикува\" плана малко преди срещата във вторник.Няколко политически аспекта от предложението, изготвено от зетя на Тръмп, Джаред Къшнър, са публикувани. Къшнър предложи икономически план от 50 милиарда долара за Близкия изток през юли 2019 г., който беше хладно приет в региона. Палестинските лидери веднага отхвърлиха всяка мирна инициатива на американците като пристрастна и като опит да бъдат притиснати да се откажат от дългогодишните си искания за държава и решение за палестинските бежанци.Тръмп каза, че е провел разговор с палестинските лидери \"за кратко\".\"Сигурен съм, че може би ще действат негативно в началото, но всъщност е много положителен за тях. Но те имат много стимули\", изтъкна американският лидер.\"Гардиън\" е научил, че за разлика от предишни планове, които се фокусираха върху това израелските и палестинските лидери да намерят допирни точки, новият план на Вашингтон е предписание, предложение, което приемаш или отхвърляш.Израелски медии съобщават, позовавайки се на източници, че планът е изключително в полза на страната, като позволява на Израел да поеме постоянен контрол над голяма част от палестинските територии, включително и над еврейските селища и Йерусалим. На палестинците може да бъде дадена някаква форма на самоуправление, но при сериозни ограничения.Тези точки, които не са потвърдени от \"Гардиън\", ще бъдат в съответствие с външната политика на САЩ в региона при администрацията на Тръмп, която се представя като най-произраелската в историята на Съединените щати.", "date": "2020.01.24", "title": "Тръмп разкрива дългоочаквания мирен план за Близкия изток до дни"}
{"url": "https://news.bg/bulgaria/prokuraturata-se-pohvali-s-uchastieto-si-v-operatsiya-na-interpol.html", "text": "На съвместен брифинг на прокуратурата и ГДБОП се похвалиха с участието си в мащабна операция на Интерпол под кодовото име \"Тезей\"Операцията е била за противодействие на незаконната миграция, а българските служби отчитат резултат от 71 установени за незаконно преминаване на границата, 4 български граждани, заловени като трафиканти и 16 случая на установени неистински документи за самоличност.По противодействие трафика на хора установените жертви с цел сексуална експлоатация са 2 лица, с цел просия - 1 лице.Toва стана ясно по време на брифинг на прокуратурата и ГДБОП с участието на говорителя на главния прокурор Сийка Милева, която уточни, че операцията е проведена от 9 до 16 декември 2019 г. и в нея участие взели 8 държави - България, Северна Македония, Сърбия, Румъния, Турция, Босна и Херцеговина, Албания и Молдова.На територията на България под ръководството на тогавашния заместник-главен прокурор Иван Гешев са били реализирани успешни операции в стриптийз барове.По време на операцията в София били установени 3 жертви на трафик на хора - 2 от тях били настанени в кризисен център, а на третата било помогнато да се прибере до дома си. В резултат на засиления контрол на нощните заведения, част от тях преустановили работата си..Извършени са проверки на 18 нощни клуба, общият брой на извършените проверки на лица в страната са 97 972, а на моторните превозни средства - 48 500. За противодействие трафика на наркотични вещества задържаните хора са 14 - всичките са български граждани, а иззетите наркотични вещества - 36 кг Хероин, 1.800 кг марихуана, 1.200 кг метамфетамин, 450 грама амфетамин и 40 грама опиати.По противодействие на контрабандата с акцизни стоки иззети недекларирани цигари са 30 792 къса или 1591 кутии цигари. Иззетите фалшиви банкноти са в раностойността на 260 000 евро. Иззетите оръжия са един пистолет, боен револвер и един газов пистолет. Обявените лица за издирване с цел локализация са общо 170 души.Теодора Тодорова от Софийската районна прокуратура (СРП) допълни, че са извършили още проверки на аерогарата. Тя разказа за установени 2 жертви на трафик на хора - момиче и момче. Те били подведени, че щели да работят легална работа в чужбина, но когато пристигнали в чуждестранната държава от Европейския съюз им били отнети документите. Момчето било физическо насилвано да проси, а момичето експлоатирано сексуално.В хода на операцията била установена трета жертва на трафика на хора - отново българка. Тя била сексуално експлоатирана в Германия. На път за България била обаче била изоставена сама без документи и багаж и изхвърлена от колата. Със съдействието на службите, жената успяла да се върне до родния си град.В резултат на задълбочения анализ на установените факти, както и добрата координация и планиране, освен по линия трафик на хора, службите успели да разкрият и съпътстваща престъпна деятелност- престъпление против митническия режим (контрабанда) и престъпление против околната среда - държание и разпространение на наркотични вещества.на стойност над 1 млн. лв. За това престъпление бил привлечен българин за контрабанда на наркотични вещества. За извършеното от него престъпление законът предвижда от 15 до 20 години затвор и глоба от 200 до 300 000 лв. Той е задържан под стража, цялото му имущество било обезпечено и активните действия по разследването продължават.Месец по-рано отново на ГКПП \"Дунав мост\" на изход от България били установени и 94 кг хероин, който бил на стойност над 3 млн. лв.На 13 декември в София била извършена спецоперация с постъпил сигнал за продажба на голямо количество наркотично вещество. При опит за задържане на три лица, които се движили с два автомобила - единият автомобил се опитал да избяга, като в резултат на това причинил лека катастрофа с автомобил на полицията.Към наказателна отговорност са привлечени и тримата, а единият от тях многократно осъждан за престъпление с наркотични вещества. Във връзка с последното му осъждане за лишаване от свобода за 2 години, но неотведен в затвора, бил обявен за международно издирване с червен бюлетин на Интерпол. След като бил хванат, веднага е приведен в затвора за изтърпяване на наказанието.Другите двама от групата са с най-тежката мярка за неотклонение задържане \"под стража\" и предстои делото да бъде внесен в съда. Има и две осъдени лица - Районната прокуратура в Свиленград е внесла актове, с които са осъдени двама чужди граждани за престъпление за незаконно преминаване на границата.При единия случай става въпрос за ирански гражданин, използвал бразилски паспорт, а при другия случай е бил използван неистински немски визов стикер.", "date": "2020.01.24", "title": "Прокуратурата се похвали с участието си в операция на Интерпол"}
{"url": "https://news.bg/world/irlandski-sad-razreshi-ekstradirane-na-osnoven-zapodozryan-za-kamiona-s-39-te-tela.html", "text": "Мъж, който е издирван от британската полиция във връзка с , може да бъде екстрадиран от Ирландия във Великобритания, постанови съдия в Дъблин, цитиран от медии.Британските власти издирват 23-годишния северноирландец Еймън Харисън. Той е обвинен в трафик на хора и нарушаване на имиграционните правила, както и за убийството на 39 души във връзка с откритите тела през октомври 2019 г.Той е издирван за участието му в транспортирането на ремаркето, в което бяха открити телата на 8 жени и 31 мъже, всички те са виетнамски граждани, в индустриален парк в Есекс в ранните часове на 23 октомври.Срещу Харисън са повдигнати 41 обвинения - 39 за непредумишлено убийство, което носи максимална присъда доживотен затвор, едно за трафик на хора и едно за съучастничество в незаконна имиграция.Смята се, че той е закарал ремаркето до Зеебрюге в Белгия и по-късно се е подписал под документите.Защитата обяви, че следващата седмица ще реши дали да обжалва решението. Харисън остава в ареста. Той ще се появи пред съда отново на 4 февруари.", "date": "2020.01.24", "title": "Ирландски съд разреши екстрадиране на основен заподозрян за камиона с 39-те тела"}
{"url": "https://news.bg/regions/kameno-na-protest-proekt-za-krematorium-gi-prevrashtal-v-osvientsim.html", "text": "Жителите на Камено негодуват срещу изграждането на крематориум край града, съобщава БНР.Общественото обсъждане на проекта е насрочено за 28 януари. По тази причина местните готвят и протестен митинг, който ще се проведе пред сградата на Общината.Същевременно в Камено се разпространява и протестна подписка, която до момента е подкрепена от 700 души. До кмета Жельо Вардунски пък е изпратено отворено писмо, в което се настоява той и общинските съветници да гласуват единодушно против строителството на крематориума.\"Не превръщайте Камено в Освиенцим\", призовават протестиращите в писмото до градоначалника.Местните се опасяват, че водата може да бъде замърсена, тъй като само на 300 м от обекта има помпена станция. В близост има и насаждения от череши, както и пчелни кошери. По тази причина хората са възмутени и са готови да използват всички законови средства, за да попречат на реализирането на проекта.Негов инвеститор е дружеството \"Ворик груп\". Предвижда се крематориумът край Камено да бъде построен на площ от 15 дка, на мястото на бивша овощна градина.", "date": "2020.01.24", "title": "Камено на протест - проект за крематориум ги превръщал в Освиенцим"}
{"url": "https://news.bg/world/shestima-ubiti-pri-strelba-v-germaniya.html", "text": "Стрелба в малко градче западно от град Нюрнберг в германската провинция Баден-Вюртемберг, като местни медии съобщават за най-малко шестима убити, както и за ранени хора. Полицията, която е изпратила допълнителни патрулни екипи на мястото, уточни, че стрелецът вече е арестуван. Неизвестен заподозрян е открил стрелба в Рот ам Зее, градче със само 5 300 жители.От полицията по-късно потвърдиха броя на жертвите. Според местната полиция не ставало въпрос за тероризъм, а за конфликт на битова основа. Към момента се смята, че стрелецът е действал сам, като нямало доказателства за други заподозрени. Предварителното разследване показва, че стрелецът може да е познавал жертвите си. Според \"Билд\" мъжът е в 30-те си години, а жертвите му са членове на семейството му.  стана преди четири месеца и половина в източния град Хале, близо до Лайпциг, където стрелец с крайнодесни убеждения се опита да влезе в местна синагога, убивайки двама случайни минувачии и рани двама други.Полицаите успяха да го задържат. ", "date": "2020.01.24", "title": "Шестима убити при стрелба в Германия"}
{"url": "https://news.bg/world/huawei-s-neochakvan-nov-sayuznik-pentagonat.html", "text": "Китайският технологичен гигант Huawei с неочакван нов съюзник: Пентагонът, пише \"Уолстрийт джърнъл\".Усилията на търговското министерство да затегне примката около китайската компания са изправени пред огромна пречка.Предложени правила да се ограничат възможностите на американски фирми да продават на Huawei от клоновете си в чужбина са оттеглени след възражения от страна на военното министерство на САЩ.Пентагонът блокира правилата на фона на притеснения, че загубата на приходи може да засегне американските технологични компании, обявиха източници пред изданието.Представители на търговското министерство на САЩ са били принудени да изтеглят предложените регулации след възражения от страна на Министерството на отбраната и Министерството на финансите, поясниха източниците.САЩ притискат съюзниците си да не позволяват на Huawei да участва в създаването на новите 5G мрежи.", "date": "2020.01.24", "title": "Huawei с неочакван нов съюзник: Пентагонът"}
{"url": "https://news.bg/finance/mf-korigira-ideyata-si-za-oblaganeto-na-lotariite.html", "text": "Министеството на финансите се е отказало от идеята си за намаление на облагането на лотарийните игри. Това се случва само ден, след като на сайта на финансовото министерство беше публикуван проект за създаване на Национална агенция по хазарта, на пряко подчинение на финансовия министър и с която реално се предлага прелицензиране на операторите на хазартни игри. Публикацията съвпадна с гласуването на първо четене на проекта на Валери Симеонов, с който се въвежда държавен монопол.Днес от Министерство на финансите обясниха, че се отказват от предложи промени и в закона за хазарта, с които на практика се занижават държавните такси за лотарийните игри.Ведомството публикува нов вариант на законови промени, с които връщат стария размер на таксите - - когато организаторът организира хазартната игра и получава залозите по нея дължи държавна такса в размер на 15 % върху получените залози.Предвид, че облагането на хазартната дейност винаги е във фокуса на общественото внимание и всяка промяна в модела на облагане подлежи на различни интерпретации дали това е най-подходящият и справедлив модел за хазартния пазар в страната, Министерството на финансите запазва действащия модел на облагане на традиционния хазарт, като предлага само ясно разграничаване на двете хипотези, включени в чл. 30, ал. 3 от Закона за хазарта и прави прецизиране на текстовете, включвайки ги в две отделни алинеи.Действащата към настоящия момент разпоредба разграничава двете хипотези на формиране на \"основа\", върху която се събират държавни такси за поддържане на лиценз за организиране на определени от закона хазартни игриОт МФ припомнят, че основната цел на промените е била да се създаде правна сигурност за организаторите на хазартни игри, като ясно се разграничат какви са дължимите държавни такси за отделните видове хазартни игри. Също така е бил предложен моделът за определяне на дължимата държавна такса за онлайн залаганията да бъде приложен и по отношение на традиционния хазарт, с цел равнопоставеност и въвеждане на добрите европейски практики.", "date": "2020.01.24", "title": "МФ коригира идеята си за облагането на лотариите"}
{"url": "https://news.bg/bulgaria/pravyat-parva-kopka-na-gkpp-rudozem-ksanti.html", "text": "Със символична първа копка днес започва изграждането на бъдещия ГКПП \"Рудозем - Ксанти\", съобщава БНР.Граничният пункт ще бъде седмият на границата ни с Гърция. Очаква се той Поръчката за строителството му и подходът към него беше обявена от областния управител на Смолян Недялко Славов. Обектът е на стойност за малко над 17 млн. лева с ДДС.Подходният път е с дължина около 800 метра и е продължение на републиканския второкласен път 286.Предвижда се в зоната на граничния пункт да се благоустроят две площадки. Ще се изградят три административни сгради, две контролни кабини, площадка за мобилен рентген, както и три отделни пътни трасета с по 4 самостоятелни ленти за движение. Срокът за изпълнение на обекта е до края на 2020 г.", "date": "2020.01.24", "title": "Правят първа копка на ГКПП \"Рудозем - Ксанти\""}
{"url": "https://news.bg/world/es-udalzhi-sroka-na-mehanizma-za-urezhdane-na-sporove-s-iran.html", "text": "Шефът за външната политика на ЕС Жозеп Борел обяви, че удължава срока на механизма за уреждане на спорове по ядрената сделка с Иран от 2015 г., информират агенции.Механизмът беше задействан от Франция, Германия и Великобритания.\"Постигнато е споразумение, че е необходимо повече време заради сложността на проблемите. Срокът следователно е удължен\", се казва в съобщение на Борел.Този ход дава повече време на европейските държави да се опитат да убедят Иран да се върне към изпълнение на договореностите по сделката.Борел каза, че се е консултирал с Китай, Русия, Германия, Великобритания и Франция. По думите му всички те са решени да спасят споразумението.На 14 януари топ дипломатът на ЕС беше  на спорове. С решението на теория започна 15-дневен процес по разрешаване на спорните въпроси с Иран. На практика обаче не е ясно кога този 15-дневен период трябва да започне, защото Иран официално не е признал процеса за консултации.Борел отбеляза, че съвместната комисия, която регулира ядрената сделка, ще се срещне през февруари, но все още не е съгласувана конкретна дата. Срещите обикновено се провеждат във Виена, но също може в Ню Йорк или Женева.", "date": "2020.01.24", "title": "ЕС удължи срока на механизма за уреждане на спорове с Иран"}
{"url": "https://news.bg/int-politics/impiychmantat-na-tramp-demokratite-tvardyat-che-postavya-sebe-si-na-parvo-myasto-a-ne-amerika.html", "text": "В емоционално изказване, с което беше сложен край на третия ден от процеса по импийчмънт срещу президента на САЩ Доналд Тръмп, водещият прокурор Адам Шиф каза пред сенаторите, че в Съединените щати \"правото има значение\" и \"вие знаете, че това, което направи той, не е правилно\", имайки предвид Тръмп, обобщава \"Гардиън\".След продължило около девет часа излагане на аргументи, в което демократите методично представяха доказателства, че Тръмп е извършил злоупотреба с власт, като е притискал Украйна за своя лична политическа изгода, Шиф призова Сената на САЩ да отстрани Тръмп от длъжност.\"Знаете, че не можете да се доверявате на този президент да прави това, което е правилно за тази страна\", изтъкна Шиф и допълни: \"Можете да вярвате на този президент, че ще прави само това, което е правилно за Доналд Тръмп.\"Мениджърите на Демократическата партия в процеса по импийчмънт, които действат като прокурори, водещи делото за отстраняване на Тръмп от длъжност, прекараха трети ден във Вашингтон, излагайки аргументите си срещу Тръмп в едва третия процес по импийчмънт срещу президент в американската история.Джери Надлър, който е председател на правната комисия към Камарата на представителите (долната камара на Конгреса на САЩ), настоя, че Тръмп трябва да бъде осъден по двете обвинения за импийчмънт, приети от Камарата на представителите миналия месец - злоупотреба с власт и възпрепятстване разследването на Конгреса - за оказване на натиск върху Украйна през миналата година да разследва неговия опонент от Демократическата партия Джо Байдън, както и за възпрепятстване на разследването на аферата.Цитирайки съветника по националната сигурност Александър Виндман, който свидетелства през ноември по време на публичните изслушвания пред комисията по разузнаване и чието семейство са били съветски бежанци, Шиф каза, че \"ако правото няма значение, ние сме загубени\".\"Знаете, че това, което направи той, не беше правилно. Това правят в старата страна, от която бащата на полковник Виндман е дошъл, от която моят прадядо дойде, от която някои от вас може да дойде. Но тук правото се предполага да има значение\", подчерта Адам Шиф.Демократите се противопоставят на крайния скептицизъм на републиканците по делото срещу Тръмп. Няколко мениджъри на трибуната в Сената, водени от Шиф, представиха на 100-те сенатори видео свидетелства от публични изслушвания миналия месец, примесени с наскоро открити доказателства и анализ, подробно описващ схемата на Тръмп.Републиканците от своя страна гласуваха против даването на показания от свидетели, докато обжалването на процеса не приведе нови доказателства, а много републиканци призоваха за показанията на Хънтър Байдън (сина на Джо Байдън) по-късно днес, който някога беше част от управителното тяло на украинската газова компания Burisma.Изразявайки недоволство от дължината на пледоариите им и че казаното от тях е повторение на казаното от демократите по-рано в Камарата на представителите, републиканските сенатори казаха пред журналисти по време на почивка, че е време да се чуе другата страна.\"Готови сме екипът на президента да изложи защитната си пледоария. Вече чухме много от Камарата на представителите\", коментира републиканският сенатор Джон Барасо, допълвайки: \"Готов съм да чуя защитата на президента.\"Защитата на Тръмп може да започне излагането на аргументацията си още в събота. Джей Секулоу, водещ адвокат в екипа, защитаващ Тръмп, не даде конкретен отговор на въпросите на репортерите относно аргументите, които ще изложат. \"Ще опровергаем аргументите им и ще представим нашите\", каза Секулоу.Вчера мениджърите по импийчмънта се опитаха да разобличат лицемерието, както го определиха, в защитата на Тръмп, използвайки собствените минали думи на републиканците срещу тях.", "date": "2020.01.24", "title": "Импийчмънтът на Тръмп: Демократите твърдят, че поставя себе си на първо място, а не Америка"}
{"url": "https://news.bg/world/sauditska-arabiya-planirala-da-shpionira-godenitsata-na-kashogi-vav-velikobritaniya.html", "text": "Американските разузнавателни служби са предупредили британските си колеги да следят внимателно Хатидже Дженгиз, годеницата на убития саудитски журналист Джамал Кашоги, след като разбрали за план на Саудитска Арабия да шпионира Дженгиз във Великобритания миналата година.Информацията разпространява вестник \"Гардиън\", позовавайки се на източници от западното разузнаване.САЩ вярват, че Рияд е имал \"амбицията и намерението\" да наблюдава Дженгиз в Лондон през миналия май, седем месеца след убийството на Кашоги в саудитското консулство в Истанбул, където журналистът се опита да се сдобие с документи за брак.Не е ясно дали Саудитска Арабия е възнамерявала да следи Дженгиз електронно или физически, а също така дали е било успешно.Разкритието, че разузнавателните агенции са се опасявали, че Дженгиз е мишена и че Саудитска Арабия се е подготвяла да го направи на Острова малко след убийството на Кашоги ще предизвика безпокойство в дипломатическите кръгове.Също ще подчертае притесненията на правозащитници, които отдавна предупреждават, че Саудитска Арабия използва средства за следене и сплашване на дисиденти и критици на монархията.В същото време колумнист на \"Вашингтон пост\" разкри, че наскоро Държавният департамент на САЩ е отхвърлил предложение на американската военна компания DynCorp да обучи саудитските спецслужби, защото монархията не може да предотврати незаконни тайни операции като убийството на Кашоги.По-рано тази седмица стана ясно, че През октомври ", "date": "2020.01.24", "title": "Саудитска Арабия планирала да шпионира годеницата на Кашоги във Великобритания"}
{"url": "https://news.bg/crime/arestuvaha-tiyneydzhari-potroshili-peyki-i-cheshma-v-gradski-park.html", "text": "Арестуваха трима тийнейджъри, вилнели в градски парк, съобщават от Областната дирекция на МВР в Пазарджик.Вчера в полицията постъпил сигнал от кметството на град Костандово. Според подадената информация в сряда вечерта неизвестни счупили множество пейки, кошчета за отпадъци, както и чешма в детския парк на града, намиращ се до основното училище.Незабавно на мястото бил извършен оглед. Полицейските служители предприели разследване, при което било установено, че вандалите са трима младежи от Костандово на 19, 17 и 15 години. Те са задържани за 24 часа. Работата с тях продължават криминалисти, разследващ полицай и инспектор \"Детска педагогическа стая\". ", "date": "2020.01.24", "title": "Арестуваха тийнейджъри, потрошили пейки и чешма в градски парк"}
{"url": "https://news.bg/bulgaria/poznavate-li-mazha-i-zhenata-pita-stolichnata-politsiya.html", "text": "СДВР търси съдействие за установяване на самоличността на мъж и жена, като прилага и колаж от снимки.Поводът е изясняване на обстоятелствата около възникнал инцидент през миналата година на територията на ж.к. \"Студентски град\".От СДВР умоляват гражданите, които разполагат с допълнителна информация, да сигнализират, при гарантирана анонимност.Телефоните са на 029828769 или 029828760Повече подробности от МВР за инцидента не съобщават.", "date": "2020.01.24", "title": "Познавате ли мъжа и жената, пита Столичната полиция"}
{"url": "https://news.bg/regions/inspektsiyata-po-truda-pomaga-na-rabotnitsite-ot-remoteks-da-prekratyat-dogovorite-si.html", "text": "Инспекцията по труда е готова да помогне на работниците от машиностроителното предприятие \"Ремотекс - М\" в Раднево да прекратят договорите си.Вчера работниците излязоха на протест заради неизплатени от месеци заплати. Те изразиха притеснение, че не могат да прекратят трудовите си договори поради липса на управители и на длъжностни лица в дружеството.По тази причина от ИА ГИТ съобщават, че са готови да прекратят договорите им служебно. Те посочват, че възможността за служебно прекратяване е регламентирана в Кодекса на труда през 2010 г. Тогава от Агенцията сигнализираха Министерството на труда и социалната политика за зачестилите случаи на работодатели, които не могат да бъдат открити, както и за невъзможността да бъдат прекратени договорите на техните работници поради пропуск в закона. По тази причина от социалното министерство предприеха мерки за въпросната законодателна промяна, така че в момента Инспекцията по труда има възможност да помогне на работниците на \"Ремотекс-М\".Инспекцията по труда уверява, че ще продължи да изпълнява задълженията си и по отношение на делото за обявяване на дружеството в несъстоятелност. За да стартира то, ИА ГИТ е заплатила необходимите такси, включително за изготвянето на съдебносчетоводната експертиза.От Агенцията посочват, че първото заседание е било отложено веднъж поради нередовно призовани представители на дружеството и втори път поради заличаването на управителите му от Търговския регистър и невписан нов управител.До момента Инспекцията по труда е подала 67 броя искови молби. По 56 от тях вече са постановени съдебни решения, които дават възможност на служителите да потърсят обезщетенията си от Фонда за гарантираните вземания. В несъстоятелност са обявени 39 дружества, а девет са с открито производство по несъстоятелност. Четири молби са били отхвърлени заради изплатени изцяло възнаграждения, една е оттеглена от ИА ГИТ след представени доказателства за изплатени възнаграждения и две са отхвърлени, тъй като съдът е приел, че работодателят има достатъчно активи да се разплати с работниците си.Припомняме, вчера  На всички тях гръцкият собственик на фирмата дължи най-малко три заплати от 2019 г. Според закона вземанията на хората са гарантирани, но само ако предприятието бъде обявено в несъстоятелност.Гръцкият гражданин, който в момента стопанисва фабриката, е неоткриваем.", "date": "2020.01.24", "title": "Инспекцията по труда помага на работниците от \"Ремотекс\" да прекратят договорите си"}
{"url": "https://news.bg/world/astronavtite-na-mks-izpekoha-parvite-biskviti-v-kosmosa.html", "text": "Изпекоха първите бисквити в космоса, съобщава АП.За приготвянето им на Международната космическа станция са били необходими 2 часа, докато на Земята бисквитите се правят за под 20 минути.Но все още никой не знае какъв им е вкусът, тъй като остават запечатани след приготвянето им. Те са оставени замразени в лаборатория в района на Хюстън след доставянето им на планетата преди две седмици с кораб на SpaceX. Те са първата печена храна в космоса, приготвена със сурови продукти.Създателите на печката са очаквали различна продължителност на печене в космоса, но не и толкова дълго.Фурната е на базираната в Тексас компания Nanoracks, която действа до космическия център на НАСА \"Джонсън\". Малката електрическа фурна за тестове беше изпратена на космическата станция през ноември 2019 г. На станцията е имало вече пет замразени сурови бисквити. Италианският астронавт Лука Пармитано е сготвил бисквитите през декември. Той е изпекъл бисквитите една по една в прототипа Zero G Oven.Първата бисквита е останала сурова след 25 минути във фурната при 149 градуса по Целзий. Пармитано удвоил времето на печене при следващите две. Бисквитите били изпечени долу-горе. Успехът дошъл при четвъртата бисквита, която е стояла във фурната два часа. Петата бисквита е печена при максималните 163 градуса по Целзий и е изпечена за 130 минути. Според астронавта последната бисквита е била най-добре изпечена.Допълнителни тестове са необходими, за да се разбере дали върнатите три бисквити са безопасни за ядене. Астронавтите са усетили миризмата от бисквитите след изваждането им от фурната с изключение на първата.Хапването на нещо освен дехидратирани и пакетирани храни е от особена важност, когато астронавтите бъдат изпратени към Луната и Марс.", "date": "2020.01.24", "title": "Астронавтите на МКС изпекоха първите бисквити в космоса"}
{"url": "https://news.bg/bulgaria/avramova-ubezhdava-che-vik-holdingat-nyama-da-privatizira.html", "text": "Регионалният министър Петя Аврамова очаквала дебат с решения. Това обаче не се случило.Кризата в Перник се използвала за дискредитиране на целия сектор, според нея. Хората в Перник имат право да са гневни и аз съм гневна, подчерта тя. Министърът била гневна , защото причините за безводието в Перник били и обективни, и субективни. Случилото се е случило, това е урок за всички, подчерта Аврамова.За да намери решение, властта чула мнението на експертите. Тя похвали  добре и показват резултати.Създаването на български ВиК холдинг не предвижда приватизиране на сектора, успокои министърът. Научно-аналитично звено извън холдинга ще подпомага вземането на решения за отрасъла, стана ясно от думите й. ", "date": "2020.01.24", "title": "Аврамова убеждава, че ВиК холдингът няма да приватизира"}
{"url": "https://news.bg/regions/desetki-sela-v-kyustendilsko-sashto-na-voden-rezhim-zaradi-sushata.html", "text": "Воден режим има и в най-малката община у нас - Трекляно, с около 350 жители, съобщава БНР.Засегнати са 19 села в Кюстендилско. От общината обясняват, че водният режим се дължи на сушата и честите аварии по ВиК мрежата.Някои от населените места и махали са извън обслужването на оператора \"Кюстендилска вода\" и за водоподаването им отговоря единствено общината.От \"Кюстендилска вода\" посочват, че заради ниския дебит на водоизточниците режим на водата има в село Злогош, което е и с най-много жители. В Горни Кортен също имат вода в отделни часове.\"Няма сняг. Имаме много села, които са на режим. Има и много течове. Много къщи не се обитават и не се знае там водопроводите в какво състояние са. Когато имаме информация отстраняваме повредите, но не можем да стигнем до всички\", обясни секретарят на общината Василка Кирилова.Повечето от 19-те засегнати села в граничната община са на собствен водоизточник - каптажи. Заради сухата зима и намалелия дебит обаче те замръзват и водата не достига.", "date": "2020.01.24", "title": "Десетки села в Кюстендилско също на воден режим заради сушата"}
{"url": "https://news.bg/bulgaria/na-levskarite-im-pisnalo-da-badat-razmenna-moneta.html", "text": "Представителят на НКП на Левски Степан Хиндлиян, застана пред медиите след края на срещата между фенове на клуба и премиера Бойко Борисов. Той сподели, че Националният клуб на привържениците обмисля следващите си действия, това ще стане в кратки срокове, а решението им ще бъде обявено в специална декларация до медиите.На срещата с премиера Борисов обещания не са дадени. Нещата, поставени по този начин, вкарват феновете в играта, посочи Хиндлиян.В последно време \"Левски\" изглеждал устойчив, но е ясно, че този модел на управление не е устойчив. Проблемът с акциите не зависел нито от феновете, нито от премиера, а от мажоритарния собственик. Друг е въпросът дали това нещо е работещо, или не.На срещата с Васил Божков на стадиона \"Георги Аспарухов\" имало левскари, които казали, че трябвало да се вземат крайни мерки, призна Хиндлиян, но обясни, че темата не трябва да се раздухва, тъй като от клубовете подчертават непрекъснато, че не предвиждат това нещо.Адриян Петров, представител на \"Ултрас Левски\", посочи, че отделните групи ще вземат решения. По думите му \"Левски\" е политически заложник от 6 - 7 години и припомни, че той е видял в последните години един триумвират с неясен произход, после и Спас Русев.Омръзна ни да бъдем разменна монета, категоричен беше той. Лично за Петров това е поредната схема за любимия им отбор. На въпрос дали ще има протести или не - топката е в полето на собственика и футболния клуб, заяви Петров.Припомняме, среща с премиера \", заради опасността финансирането на футболния клуб да спре при едно , каквото  внесе депутатът и лидер на НФСБ Валери Симеонов. Няколко позиции вече изразиха , подкрепени и от Българска асоциация за развлекателни и хазартни игри.Паралелно със законодателната инициатива прокуратурата , а от Агенцията за държавна финансова инспекция , че За една и съща хазартна игра са заплащани различни държавни такси, като така са спестени минимум 210 милиона лева.", "date": "2020.01.24", "title": "На левскарите им писнало да бъдат разменна монета"}
{"url": "https://news.bg/bulgaria/aktsiya-na-politsiyata-za-opazvane-zhivota-na-peshehodtsite.html", "text": "Полицията с акция за опазване на живота на пешеходците от утре. Тя е обявена за денонощна и ще продължи до 31 януари, съобщиха от Нова телевизия. По статистика най-често инцидентите се случват между 17:00 и 19:00 часа вечерта. Именно затова и контролът тогава ще бъде най-засилен.Анализът на предварителните данни за пътния травматизъм през 2019 г. показва, че средно всеки четвърти загинал на пътя е бил пешеходец. Това стана ясно на брифинг в Главната дирекция \"Национална полиция\". На него присъстваха инспекторите от отдел \"Пътна полиция\" Мария Ангелова и Петър Соколов, както и Росен Рапчев, експерт в Държавна агенция \"Безопасност на движение по пътищата\". Целта на операцията е намаляване на травматизма сред самите пешеходци, които са сред най-уязвимите групи участници в движението по пътищата, поясни инспектор Петър Соколов от Пътна полиция.Според обобщени данни на ГДНП, представени от инспектор Мария Ангелова, през 2019 г. са настъпили 1739 тежки транспортни произшествия с пострадали пешеходци.\"При произшествия с деца се откроява особено уязвима групата загинали и пострадали от 10 до 17 години - възрастта, на която често те тръгват самостоятелно на училище и предприемат повече индивидуални действия без възрастен до тях\", посочи още Росен Рапчев.Друга уязвима група участници в движението са възрастните пешеходци. От една страна те често са по-бавно подвижни и понякога надценяват собствените си възможности да пресекат бързо пътното платно.Пътните полицаи ще следят за това дали пешеходците пресичат правилно, както и дали шофьорите отнемат предимството им.От \"Пътна полиция\" призовават шофьорите да не забравят, че пешеходците са уязвими, а тях пък съветват да бъдат внимателни, когато пресичат.", "date": "2020.01.24", "title": "Акция на полицията за опазване живота на пешеходците"}
{"url": "https://news.bg/bulgaria/revizoro-se-pita-s-kakvo-e-po-razlichen-ot-korneliya-ninova.html", "text": "Министърът на околната среда и водите Емил Димитров не е съгласен с критиките към него, че бил професионално некомпетентен. С какво съм по-различен от Корнелия Нинова, попита той и изрази недоумение защо социалистите аплодирали лидера си. Тя също не била екоексперт. Събирала компетентни хора на \"Позитано\" и ги изслушвала, както и той правел.След като се оказа, че предишният министър е изпил водата на Перник, както се изрази Ревизоро, той поел отговорността спрямо новия си пост. По лошотия равни нямаме, недоволен е министърът от критиките към него.  на градовете, които са в режим на водата, по мнението му.МОСВ само издава разрешителните за водоползване, заяви Емил Димитров. Той поема на свое подчинение управлението на водите. Това, което виждал за мръсния въздух не му харесвало, защото и неговите деца дишали същото.Оказва се, че страната ни трябва да приеме закон за екологията, за да избегне наказателна процедура на ЕК. Трябва да има разбиране между зелените и кметовете, подчерта министърът на екологията.Ревизоро се закани да не допусне да не се усвоят европарите за екопроекти.За себе си съм сложил една критична дата - който хванал влака - хванал, закани се той. Другите, които изпуснали \"евровлака \" да чакали следващия.", "date": "2020.01.24", "title": "Ревизоро се пита с какво е по-различен от Корнелия Нинова"}
{"url": "https://news.bg/world/kurts-posochi-inovatsiite-kato-klyuch-v-borbata-s-klimatichnite-promeni.html", "text": "\"Климатичните промени не трябва да бъдат използвани като извинение за насърчаване на колективни идеи, които са се провалили и които са довели до нещастие и глад\".Това обяви канцлерът на Австрия Себастиан Курц по време на участието си на Световния икономически форум в Давос, който днес приключва.\"Напредъкът няма да ни помогне, ако унищожим планетата си\", предупреди Курц. По думите му приоритетът трябва да е защита на околната среда.Според него \"ключът е иновациите\".Австрия работи за 100% зелена енергия до 2030 г. и си е поставила за цел до 2040 г. да стане напълно климатично неутрална, което означава 10 г. по-бързо от ЕС, отбеляза той.По думите му зелените партии ще станат много по-силни в много държави, заменяйки социалдемократическите партии, защото те могат да привличат нови групи от хора.Австрия е в центъра на Европа и Курц смята, че страната му може да играе важна роля за намаляване на напрежението между Източна Европа и Западна Европа.Австрия може да помогне за обединена Европа на различията.Държавата е сред топ десетте икономики по социална мобилност, на трето място по социална защита, на 4 място по образование и на 5 място по работни условия.Нещата се променят към по-добро в Европа - продължителността на живот, детска смъртност и демокрация. Има достатъчно причини да сме благодарни и удовлетворени от това, което имаме, да сме наясно с напредъка, каза още Курц.", "date": "2020.01.24", "title": "Курц посочи иновациите като ключ в борбата с климатичните промени"}
{"url": "https://news.bg/int-politics/siriya-si-vazvarna-kontrola-nad-po-golyamata-chast-ot-granitsata-s-turtsiya-i-irak.html", "text": "Сирийската правителствена армия е възстановила контрола над по-голямата част от границата с Турция и Ирак. Това обяви руският външен министър Сергей Лавров.\"Ситуацията се подобрява. Територията, контролирана от терористите, продължава да намалява. (...) И разбира се, продължава работата по преодоляване на остатъците от терористични групировки както в района на Идлиб, така и в североизточната част на страната\", изтъкна той преди разговорите си със специалния пратеник на ООН за Сирия Гейр Педерсен.По-рано говорителката на Педерсен обяви пред руски медии, че специалният пратеник планира да проведе днес в Москва разговори с Лавров и руския военен министър Сергей Шойгу. Говорителката добави още, че през следващата седмица Педерсен ще посети Дамаск и след това ще проведе брифинг за Съвета за сигурност на ООН.Въоръженият конфликт в Сирия продължава от 2011 г. В края на 2017 г. беше обявена победа над терористичната групировка ДАЕШ (\"Ислямска държава\"), но в отделни райони продължава прочистването на терористите.Русия и Турция се договориха да въведат режим на спиране на огъня в сирийската провинция Идлиб, чието начало беше дадено в полунощ на 12 януари. Оттогава досега са регистрирани повече от 400 нарушения на примирието.", "date": "2020.01.24", "title": "Сирия си възвърна контрола над по-голямата част от границата с Турция и Ирак"}
{"url": "https://news.bg/int-politics/tunberg-se-oplakva-che-iskaniyata-y-sa-othvarleni-ot-svetovniya-elit.html", "text": "Климатичната активистка Грета Тунберг критикува подигравките на министъра на финансите на САЩ Стивън Мнучин, като заяви, че коментарите му \"разбира се нямат ефект\" върху нея и нейните колеги, съобщава АП. 17-годишната шведка обясни, че изобщо не се е засегнала, защото тя и други активисти в областта на климата са свикнали да бъдат критикувани. Млади активисти \"са критикувани непрекъснато. Не можем да се интересуваме от такива неща\", настоявайки, че нейният приоритет е насочването на вниманието и действията към опасенията относно глобалното затопляне.Тунберг, която бе избрана за личност на годината за 2019 г., се завърна на годишната среща на върха на Световния икономически форум в Давос, Швейцария, тази седмица, за да призове бизнеса, световните лидери и други да предприемат действия след научни доказателства, че температурите на Земята се покачват.Тя разговаря с репортери заедно с четирима млади активисти за климата, преди да тръгнат по улиците на Давос за най-новата седмична кампания \"Петъци за бъдещето\".На пресконференцията Тунберг бе със своите колеги активисти: Ванеса Накате от Уганда, Лукина Тиле от Швейцария, Луиза Нойбауер от Германия и Изабел Акселсон от Швеция.Тунберг заяви, че тази седмица Световният икономически форум напълно игнорира исканията на климатичното движение (относно изкопаемите горива).\"Докато ние не третираме тази криза като криза и докато фактите се игнорират, ние няма да разрешим тази криза\", казва Тунберг и настоява, че \"трябва да разберем неотложността на тази ситуация. Нашите искания бяха напълно игнорирани.\"\"Докато науката се игнорира и докато фактите не се вземат предвид, лидерите могат да продължат да игнорират ситуацията\", обясни тя.", "date": "2020.01.24", "title": "Тунберг се оплаква, че исканията й са отхвърлени от световния елит"}
{"url": "https://news.bg/bulgaria/gazova-gorelka-zapali-golyam-pozhar-v-avtomorga-v-plovdiv.html", "text": "Три екипа огнеборци са били изпратени да гасят голям пожар, пламнал в автоморга на Кукленско шосе в Пловдив. Пострадали няма, съобщиха от 24 часа.Причинени са единствено материални щети. Сигналът за инцидента е получен в 11, 30 ч. днес, съобщиха от пожарната. Използвана е автомеханична стълба, за да се потушат пламъците.При първоначалния оглед е станало ясно, че бедствието е било причинено при рязане на метал с газова горелка.", "date": "2020.01.24", "title": "Газова горелка запали голям пожар в автоморга в Пловдив"}
{"url": "https://news.bg/world/svetovniyat-ikonomicheski-rastezh-vse-oshte-e-slab-predpazliva-kristalina-georgieva.html", "text": "Шефът на Международния валутен фонд (МВФ) заяви на Световния икономически форум в Давос, че световният икономически растеж все още е слаб.Ние сме в по-добра позиция през януари 2020 г. в сравнение с октомври 2019 г., каза Кристалина Георгиева.Кристалина Георгиева посочи три причини за това. Първата е свързана с намаляване на търговското напрежение, след като , което доведе до увеличаване на доверието. Втората е в това, че централните банки \"служат на света добре\". 49 централни банки са намалили основните лихви 71 пъти. Третата причина е, че спадът на производството и индустриалната продукция изглежда, че тръгва нагоре от достигнатото дъно.Поради тези причини Международният валутен фонд увеличи прогнозата си за икономическия растеж през 2020 г. от 3,1 на сто на 3,3%. Но това все още е \"слабо\", предпазлива Георгиева.Международният валутен фонд иска да види по-агресивни фискални политики и структурни реформи, за да създадат динамика.", "date": "2020.01.24", "title": "Световният икономически растеж все още е слаб, предпазлива Кристалина Георгиева"}
{"url": "https://news.bg/politics/vikat-ruskiya-poslanik-v-mvnr.html", "text": "България вероятно ще изгони двама руски дипломати заради обвинения в шпионаж, привикват руския посланик в МВнР, коментира външният министър Екатерина Захариева, съобщава БНТ.\"Получихме писмата от прокуратурата с твърденията\", каза Захариева. \"Ще предприемем действията, които сме длъжни да предприемем и най-вероятно ще ги обявим за \"персона нон грата\".Писмото от главния прокурор с информация за двама граждани, които са със статут, че са извършили шпионаж на територията на нашата страна, е получено днес в Министерството на външните работи. \"Веднага е разпределена на компетентната дирекция.\"\"В рамките на днешния ден ще бъде извикан посланикът на Русия. Днес директорите ще говорят с посланика. Това е втори казус. МВнР беше информирано днес от Прокуратурата\", коментира Захариева.Припомняме, на 28 октомври от прокуратурата съобщиха, че  от почти една година, след което МВнР го обяви за персонал нон грата и даде срок за напускането на страната. През декември месец , като връчи нота на българския посланик в Русия Атанас Кърстин.Припомняме също, че председателят на движение \"Русофили\"  в полза на чужда държава в аферата, която бе разкрита от прокуратурата през август месец. Освен Малинов други обвиняеми няма, но по разследването бе разпитан и бившият главен редактор на опозиционния  и други лица от движението. Освен това на двама руснаци бе наложена забрана за влизане в страната - на  и на бившия председател на Руския институт за стратегически .Вчера от прокуратурата също съобщиха, че са  за отравянето на Емилиян Гебрев, сина му Христо и управителя на дружествата на Гебрев. На тримата руснаци са издадени Европейски заповеди за арест, като те са пуснати и в Интерпол за издирване с червена бюлетина. .През 2018 г. , когато над 20 държави прогониха руски дипломати от своята територия заради случая \"Скрипал\".", "date": "2020.01.24", "title": "Викат руския посланик в МВнР"}
{"url": "https://news.bg/bulgaria/obedinena-evropa-pohvali-dps-che-se-bori-za-prozrachnost-na-mediite.html", "text": "Председателят на ПГ на европейската партия \"Обединена Европа\" Дачин Чолош похвали ДПС, че е положила усилия за свободата и прозрачността на медиите в България чрез внасянето на законопроект по темата.Това заяви Чолош, който заедно с други представители на партията е в България, и проведоха среща с депутати от ДПС в парламента.Той визира т.нар. медиен закон на депутата от ДПС Делян Пеевски, който бе приет миналата година и предвижда да се декларира кой е действителният собственик на дадена медия.Европейският парламент също ще сформира комисия, която да набележи мерки срещу създаването и разпространението на фалшифи новини. Когато се говори за свобода за изразяването, то трябва да се обърне внимание и на свободата на медиите, каза Чолош.Той отбеляза още, че отстояваните ценности от страна на ДПС съвпадат с тези на ЕС и има добра връзка между дейността на ДПС и това, към което се стреми ЕС.Чолош поиска да се продължават реформите в институциите, за да привлече чуждестранни инвеститори.Обединена Европа посочи и приемането на т.нар. Зелен пакт от страна на Европа и поиска и България да предприеме мерки за законодателни промени в тази посока.Преди това лидерът на ДПС Мустафа Карадайъ заяви, че на срещата си с Чолош са го запознали и с тяхната програма за ускорено догонващо развитие и приоритетите им за чист въздух, вода и храна, обсъдили и \"зеления пакет\" на ЕС, който бил добра възможност за България - за бизнеса и за държавата.‚Докато в ЕС говорят за зелен пакт, то в Народното събрание има вот на недоверие за провала на кабинета в политиката за околната среда. Това е резултат от 10-годишното немощно управление на ГЕРБ и липсата на реформа в сектора, както и в други сфери. Последните 2 години и половина ГЕРБ се отказаха от реформи и избраха популиско-националистическото управление. България няма време за губене\", каза Карадайъ.", "date": "2020.01.24", "title": "„Обединена Европа“ похвали ДПС, че се бори за прозрачност на медиите"}
{"url": "https://news.bg/world/kitayskata-armiya-obyavi-voyna-na-koronavirusa.html", "text": "Китайската армия обяви война на коронавируса.Въоръжените сили на страната публикуваха  за Превенция на пневмония и контрол на новото инфекциозно заболяване коронавирус.Китайските медии насърчават хората да разпространят наръчника сред приятелите си в социалните мрежи.Документът е от 16 страници. Той е придружен с рисунки на фигури от героичната китайска армия. Също така включва препоръки за хигиена и превенция на заболяването.Най-малко в 10 града в Китай е наложена карантина заради коронавируса, който отне живота на 26 души. Повече от 800 души са заболели. Вирусът достигна редица държави.Китайската обществена телевизия съобщи, цитирана от Ройтерс\", че на среща на Държавния съвет за контрол на вируса е взето решение страната да наложи по-стриктни и конкретни мерки за спиране разпространяването на новия вирус.Разпространяването на вируса все още не е спряно..Местните власти трябва да поемат по-голяма отговорност и да действат извънредно, отбеляза телевизията.", "date": "2020.01.24", "title": "Китайската армия обяви война на коронавируса"}
{"url": "https://news.bg/int-politics/dovizhdane-britaniya-fon-der-layen-i-mishel-podpisaha-sporazumenieto-za-brekzit.html", "text": "Урсула фон дер Лайен, председател на Европейската комисия, и Шарл Мишел, председател на Съвета на ЕС, подписаха споразумение за излизането на Великобритания от Европейския съюз, което отваря възможността за ратифициране в Европейския парламент.Това съобщи в петък председателят на Европейската комисия в своя \"Туитър\".\"Шарл Мишел и аз току-що подписахме споразумение за излизането на Великобритания от ЕС, което позволява на Европейския парламент да го ратифицира\", се казва в изявлението.От своя страна Мишел в своя \"Туитър\" отбеляза, че ЕС и Обединеното кралство \"отварят нова глава като партньори и съюзници\".В четвъртък комисията по конституционни въпроси на ЕП подкрепи на спешна среща споразумението за излизане на Великобритания от Европейския съюз (Брекзит).Гласуването за в Европейския парламент е на 29 януари, след което документът ще бъде официално одобрен от Съвета на ЕС.", "date": "2020.01.24", "title": "Довиждане Британия - Фон дер Лайен и Мишел подписаха споразумението за Брекзит"}
{"url": "https://news.bg/bulgaria/ot-1-mart-se-predvizhda-programa-za-grizhi-za-vazrastni-hora-s-dementsiya.html", "text": "Проверка на АСП препотвърди констатациите на омбудсмана за лошите условия в дома за хора с деменция в с. Горско Косово. Това обяви омбудсманът Диана Ковачева по време на третото редовно заседание на Съвета за наблюдение по Закона за хората с увреждания.Припомняме, че на 2 януари, след подаден сигнал, бяха установени лоши условия в дома за възрастни хора с деменция в с. Горско Косово.Най-притеснително обаче, според обществения защитник, е фактът, че от началото на 2019 г. в дома, заяви Ковачева.Членовете на Съвета бяха единодушни, че компетентните органи следва да поемат своята отговорност и да предприемат действия за осигуряване правата на хората с този вид заболяване. Доц. Ковачева съобщи, че всички препоръки на членовете на мониторинговия орган ще бъдат отразени в годишния доклад на НПМ, който ще бъде представен през м. февруари 2020 г.На заседанието омбудсманът беше поканила представител на МТСП, който съобщи, че социалното министерство търси решение на проблема. Стана ясно, че от 1 март 2020 г. се предвижда Национална програма за грижи в домашна среда, но дотогава хората остават без подкрепа.\"Предвид лошите битови условия, АСП ще предложи ДПЛД в с. Горско Косово, община Сухиндол, да бъде включен във втория План за действие за изпълнение на Националната стратегия за дългосрочна грижа за закриване, чрез изграждане на центрове за грижа за настанените лица и извеждане на всички потребители\", се казва още в писмото.Изпълнителният директор на АСП информира, че в резултат на проверката е констатирано, че капацитетът на дома е от 60 места, като действително заетите към деня на извършването й са 58 - като едно лице е било в домашен отпуск.\"Броят на спалните и санитарните помещения е недостатъчен спрямо броя на настанените лица, спалните помещения не са мебелирани и оборудвани по подходящ начин, съобразно установените потребности и  избор на потребителите, мониторинговата система за повикване не функционира\", е изводът на АСП.Същевременно омбудсманът информира присъстващите, че домовете, в които се настаняват хора с деменция, в повечето случаи са отдалечени от населените места, трудно достъпни, което препятства медицинските грижи, включително осигуряването на спешна медицинска помощ и специализирана такава, каквато е рехабилитацията.", "date": "2020.01.24", "title": "Проверка потвърди установените от омбудсмана лоши условия в дома в Горско Косово"}
{"url": "https://news.bg/health/elektronen-targ-za-lekarstva-shte-reshi-problema-s-tsenite-ubeden-moskov.html", "text": "Ако централизираната платформа за електронни търгове за лекарствата се въведе, тогава ще има положително развитие за пазара и цените им. Това заяви пред bTV бившият министър на здравеопазването Петър Москов. Думите му са по повод , на които купуват лекарства частните и държавните и общински болници.Той изтъкна, че още през 2016 г. неговата администрация е направила обществена поръчка и е избрала фирма за подобен регистър. Следващият екип на здравното министерство обаче не е направил нищо тя да заработи.Москов обясни, че за платформата, предложена от екипа на д-р Пламен Русев, е била поискана много висока цена, поради което е била избрана друга фирма. Той потвърди обаче думите на Русев, че навсякъде, където работи електронната система, лекарствата поевтиняват с 20%.Според бившия здравен министър поправките в Закона за обществените поръчки, прокарани през 2016 г., с които частните болници са освободени от процедури по ЗОП при поръчка на лекарства, за които плаща НЗОК, са лобистки.Припомняме, в интервю управителят на НЗОК д-р Дечо Дечев заяви, че отколкото на държавните и общинските болници.По-късно стана ясно, че . Освен да се източва касата, не се предлага нищо на българските граждани, заявиха от левицата на брифинг.От пък заявиха, че не са били уведомени от управителя Дечо Дечев за практиката да бъдат надплащани медикаменти.Националното сдружение на частните болници също не останабезучастно към ситуацията, заявявайки, чеОт \"Демократична България\" призоваха д-р Дечо  за да види обществото \"пълната картина на злоупотребите в НЗОК\".По-късно беше решено че с промени в законаБолниците пък настояха ", "date": "2020.01.24", "title": "Електронен търг за лекарства ще реши проблема с цените, убеден Москов"}
{"url": "https://news.bg/bulgaria/zadarzhaha-retsidivista-izbyagal-ot-politsiyata-v-razgrad.html", "text": "Вчера около 22.00 часа обявеният за общодържавно издирване, Емил Великов е бил задържан между селата Острово и Брестовене по време на специализирана операция по установяването му на ОДМВ, съобщиха от 24 часа, позовавайки се МВР.На 15 януари обвиняемият бе избягал от сградата на МВР-Разград.Припомняме, че Емил Великов бе задържан, след като бе установено, че е проникнал в чужд дом, от който откраднал дамска чанта с портфейл с 200 лева и дебитна к.Районната прокуратура в Разград ръководи досъдебното производство на обвиняемият.Прокуратурата ще внесе искане в Разградския районен съд за вземане на постоянна мярка за неотклонение \"Задържане под стража\" на Великов.28-годишният Емил е обвиняем и за кражба в условията на опасен рецидив и теглене на пари от чужда дебитна карта. Осъждан е многократно.", "date": "2020.01.24", "title": "Задържаха рецидивиста, избягал от полицията в Разград"}
{"url": "https://news.bg/politics/po-dobre-chastno-upravlenie-na-vik-sektora-spored-georgi-harizanov.html", "text": "Холдингът на ВиК дружествата има логични причини, за да бъде създаден, но аз не съм прекален оптимист, когато говорим за държавни структури. Това заяви пред БНР Георги Харизанов от Института за дясна политика относно Той смята, че е по-добре управлението на ВиК сектора да бъде частно. Според него това, че държавните дружества ще имат обща шапка, не пречи да има отделни концесионирани ВиК системи.По думи на Харизанов екшън планът за решаване на водната кризата в Перник вече е задвижен. Имало обаче още работа за вършене. Той посочи, че не са много нещата, които могат да бъдат направени в кратки срокове. Според него липсата на валежи е важен фактор за нивото на водата в язовир \"Студена\".Харизанов бе категоричен, че всички по веригата под бившия екоминистър Нено Димов - до човека във ВиК-Перник, който е изготвял исканията за водните количества във ВиК-Перник, са виновни за кризата с липсата на вода. По тази причина той недоумява защо само върхът на пирамидата - Димов - е посочен като единствен виновник.Харизанов посочи, че МРРБ е принципал на ВиК дружествата и носи отговорност за състоянието на водния сектор.Относно  той заяви, че ако държавата е искала Васил Божков да плаща на хазната по по-висока ставка, трябвало да му каже: \"Въпросът не е в това каква е ставката, а дали ще бъдат забранени частните лотарии\".По негови думи държавното тото е на загуба. Харизанов отново подчерта, че е силно скептичен по отношение на държавните активности в бизнеса.", "date": "2020.01.24", "title": "По-добре частно управление на ВиК сектора според Георги Харизанов"}
{"url": "https://news.bg/bulgaria/levite-kritikuvat-gerb-rabotyat-zashtiti-vlastta-ivelina-vasileva.html", "text": "Не ни изненадайте, обърна се към опозицията Ивелина Василева от ГЕРБ. Според нея левите насаждат страх сред хората. Екополитиките изисквали експертност.Социалистът Явор Божанков се засегна от думите на Ивелина Василева и каза, че това правителство не е успяло да превърне България в енергиен хъб на Балканите, но я превърнали в хъб за разпределение на италиански боклук.Икономическият министър Емил Караниколов припомни, че преди няколко години държавата не е знаела колко язовира има на територията на България. Сега е ясно, че имаме 6848 язовира. Оказва се, че общините не са могли да стопанисват язовирите. На седем язовири се извършват строителни дейности.Язовир \"Студена\" никога не е бил ангажимент на Министерството на икономиката, обясни Караниколов. Ведомството се грижи за язовирите, за които общините нямат средства и възможности да се грижат.Водата е национално богатство, категоричен бе Емил Караниколов. Водата в язовир \"Студена\" остава изключително малко, стана ясно още от думите на икономическия министър. 80 милиона кубика вода има в \"Белмекен\". Възложено е задание за проект за ремонт на стената на язовир \"Бели Искър\", за да няма проблеми и там. Парите ги има, увери министърътПосегателството срещу околната среда е посегателство срещу хората, смята бившият министър на околната среда. Имаме рестриктивно законодателство по отношение на отпадъците, защити властта тя. ГЕРБ предложили законодателни промени за инкриминиране на изгарянето на отпадъци.Социалистите нямало какво да предложат.Критикувате, но не давате решения, разкритикува Василева. Управлението . Изградили и пречиствателни станции. Рекултивират се старите депа. Знаем, че още много трябва да се работи, сподели Ивелина Василева.Нуждите във ВиК сектора обаче са повече, отколкото са възможностите, смята депутатът от ГЕРБ.Темата за околната среда и водите вълнува хората, по мнението й. В сферата на околната среда обаче трябва да е водещ общественият интерес, убедена е тя.", "date": "2020.01.24", "title": "Левите критикуват, ГЕРБ работят, защити властта Ивелина Василева"}
{"url": "https://news.bg/crime/otkriha-nelegalni-migranti-skriti-v-taynik-na-gkpp-kapitan-andreevo.html", "text": "Откриха трима нелегални имигранти, скрити в тайник, на ГКПП \"Капитан Андреево\", съобщиха от Агенция \"Митници\".Късно снощи на пункта за влизане в България пристигнал автобус, управляван от 46-годишен турски шофьор. В него имало трима души персонал и двама пътници.При предприетата проверка граничните полицаи чули шум в задната част на превозното средство и установили, че хладилникът е махнат, а в кухината има хора. В тайника било открито семейство нелегални имигранти - мъж, жена и 12-годишно момиче, с иракски паспорти.Шофьорът, персоналът на автобуса и мигрантите са задържани. Уведомена е районната прокуратура. Работата по случая продължава.", "date": "2020.01.24", "title": "Откриха нелегални мигранти, скрити в тайник, на ГКПП \"Капитан Андреево\""}
{"url": "https://news.bg/bulgaria/zadarzhaha-42-godishna-zhena-za-podavane-na-falshiv-signal-za-bomba.html", "text": "42-годишна жена е задържана за подаване на фалшивия сигнал за  бомба в 11 ОУ \"Христо Ботев\" - Благоевград, съобщиха от БНТ, позовавайки се на ОДМВР - Благоевград.Сигналът е подаден вчера сутринта. Учениците и децата от детска градина №2 \"Света Богородица\", която е в същата сграда бяха изведени.От полицейски служители е извършен оглед на сградата, като предмети с неустановен произход не са намерени.В хода на работата по случая е установено, че подател на сигнала е 42-годишна жена от гр.Благоевград. Същата е задържана със заповед до 24 часа. По случая е образувано досъдебно производство.", "date": "2020.01.24", "title": "Задържаха 42-годишна жена за подаване на фалшив сигнал за бомба"}
{"url": "https://news.bg/crime/prokuraturata-znae-za-dvama-ruski-shpioni-sabirali-informatsiya-u-nas.html", "text": "е уведомил министъра на външните работи заПрокуратурата има събранина територията на страната от двама чуждестранни граждани, ползващи се с дипломатически имунитет.В Специализираната прокуратура са образувани две досъдебни производства за престъпление срещу Република България. Сигнали за това са получени от ДАНС.Производствата са за събиране на информация, представляваща държавна тайна, с цел издаването й на чужда държава или чужда организация - престъпление по чл. 104, ал. 1 от НК.По едното досъдебно производство е установено, че от 2017 г. досега, гражданин на Руската федерация е осъществявал разузнавателна дейност, при която е търсил информация за механизмите на изборния процес в страната. Руснакът има има статут на дипломат, акредитиран е у нас като първи секретар в консулския отдел на Посолството на Руската федерация в София.По другото досъдебно производство е установено, че от месец октомври 2018 г. до настоящия момент, руски гражданин е събирал разузнавателна информация, вкл. такава представляваща държавна и служебна тайна от сферата на енергетиката и енергийната сигурност на страната, която в последствие е изпращал в централата на руската разузнавателна служба в Москва. Той също се ползва с дипломатически имунитет като служител на Търговското представителство на Руската федерация в София. За да събира информацията е осъществявал контакти с български граждани, които са имали достъп до информация от тази сфера.Припомняме, на 28 октомври от прокуратурата съобщиха, че  от почти една година, след което МВнР го обяви за персонал нон грата и даде срок за напускането на страната. През декември месец , като връчи нота на българския посланик в Русия Атанас Кърстин.Припомняме също, че председателят на движение \"Русофили\"  в полза на чужда държава в аферата, която бе разкрита от прокуратурата през август месец. Освен Малинов други обвиняеми няма, но по разследването бе разпитан и бившият главен редактор на опозиционния  и други лица от движението. Освен това на двама руснаци бе наложена забрана за влизане в страната - на  и на бившия председател на Руския институт за стратегически .Вчера от прокуратурата също съобщиха, че са  за отравянето на Емилиян Гебрев, сина му Христо и управителя на дружествата на Гебрев. На тримата руснаци са издадени Европейски заповеди за арест, като те са пуснати и в Интерпол за издирване с червена бюлетина. . През 2018 г. , когато над 20 държави прогониха руски дипломати от своята територия заради случая \"Скрипал\".", "date": "2020.01.24", "title": "Прокуратурата знае за двама руски шпиони, събирали информация у нас"}
{"url": "https://news.bg/world/kitay-barzo-vdiga-bolnitsa-sreshtu-koronavirus-sled-blokirane-na-10-grada-s-33-mln-dushi.html", "text": "Китай бързо строи болница с 1000 легла за заболели от новия вирус, който е отнел живота на най-малко 26 души, а стотици са заболели. Коронавирусът принуди китайските власти да наложат безпрецедентна карантина над повече от 10 града по време на най-важния празник на страната, информира АП.В навечерието на Лунната нова година транспортът е спрян в най-малко 10 града с общо население от 33 милиона души. Градовете под карантина са Ухан, откъдето тръгна вирусът, и още девет съседни града в централната китайска провинция Хубей.Властите в Ухан обявиха, че има недостиг на медицински ресурси и градът строи болница по модел на здравно заведение в Пекин за лечение на Тежкия остър респираторен синдром (ТОРС). Сглобяемата постройка ще бъде на площ 25 000 квадратни метра и ще бъде завършена до 3 февруари.Болницата в китайската столица за лечение на ТОРС беше вдигната през 2003 г. само за 6 дни. Тогава вирусът се разпространи в повече от десет държави и уби около 800 души.Мистериозна тишина на традиционно натоварените улици, търговски центрове и обществени места в Ухан след наложената преди два дни карантина. Маските са задължителни. Снимки от града показват празни рафтове в магазините, след като хората се запасиха, тъй като карантината може да продължи по-дълго. Железопътните гари, летището и метрото са затворени. Полицията проверява движещите се автомобили, тъй като не всички пътища са затворени.Болниците в града се борят с потока от пациенти и с липсата на медикаменти.Най-малко 8 болници в Ухан призоваха хората да дарят маски, очила, престилки и друго медицинско облекло.В столицата Пекин големите събития за посрещането на Лунната нова година са отменени.Националната комисия по здравеопазване съобщи, че потвърдените случаи на заболели от коронавируса са достигнали 830. 26 души са починали, включително двама души извън провинция Хубей. Най-младият починал от вируса е на 36 г в Хубей.Първите симптоми на заболяването са като при настинка и грип, включително кашлица, температура, стягане в гърдите и затруднено дишане, но могат да прераснат в пневмония.В петък Южна Корея и Япония потвърдиха, че имат втори случай на заболял от вируса, а Сингапур потвърди за трети. Случаи има също в Хонконг, Макао, Тайван, САЩ, Тайланд и Виетнам.Много държави проверяват пътниците от Китай и изолират всеки със симптоми.Световната здравна организация реши да не обявява международно извънредно положение. Решението за налагане на извънредно положение може да увеличи ресурсите за борба със заплахата, но потенциално също може да засегне икономиката.", "date": "2020.01.24", "title": "Китай бързо вдига болница срещу коронавирус след блокиране на 10 града с 33 млн. души"}
{"url": "https://news.bg/disasters/szo-ne-obyavi-izvanredno-polozhenie-no-predupredi-sveta-da-se-podgotvi.html", "text": "Експертите на Международния здравен комитет на Световната здравна организация (СЗО) за спешни случаи препоръчаха всички страни да се подготвят за по-широко разпространение на коронавируса и да вземат мерки предварително, се казва в изявление, публикувано на официалния .\"Очаква се по-широко международно разпространени и случаи да се появят във всяка страна. По този начин всички страни трябва да бъдат подготвени за ограничаване, включително активно наблюдение, ранно откриване, изолиране и управление на случаи, проследяване на контакти и предотвратяване на разпространение на заразата \"2019-nCoV\" и да споделят данни със СЗО\", се казва в съобщението.Докладът на СЗО призовава държавите да \"поставят специален акцент върху намаляване на човешката инфекция, предотвратяване на вторично предаване и международно разпространение, и допринасяне за международен отговор\" чрез многосекторна комуникация и сътрудничество и активно да участват в проучване на вируса и болестта.Международната организация призова световната общност да демонстрира солидарност и сътрудничество \"за идентифициране на източника на този нов вирус, пълния му потенциал за предаване от човек на човек, готовност за разпространение на случаи и изследвания за развитие необходимо лечение\".Коронавирусът, който за първи път бе открит в Китай е идентифициран и в Тайланд, Виетнам, Южна Корея, Сингапур, САЩ и Япония. Все пак СЗО се въздържа от обявяване на международно извънредно положение заради новата епидемия от пневмония в Китай.По-ранните доклади посочват 849 случая на инфекция. Към момента на публикуването са установени два от общо 26 смъртоносни случая извън първоначалния регион на огнище: в провинция Хубей и град Суихуа, разположен на около 430 км от руската граница.Според доклади в петък сутринта, медицинското състояние на 177 пациенти се счита за тежко, докато 34 пациенти се възстановяват и са изписани от медицински заведения. Бяха открити 1072 нови възможни случая.", "date": "2020.01.24", "title": "СЗО не обяви извънредно положение, но предупреди света да се подготви"}
{"url": "https://news.bg/bulgaria/ot-25-yanuari-e-obyavena-gripna-epidemiya-v-burgas.html", "text": "Училищата излизат в грипна ваканция от 27 до 31 януари. Това стана ясно след проведеното заседание на Регионалния щаб за борба с грипа и ОРЗ, съобщиха от Нова телевизия, позовавайки се на Агенция \"Фокус\".\"468 има заболели на 10 000 човека за последните 7 дни. Основно грипът е тип А и Б. Отсъствията на деца в цялата област са както следва: Карнобат - 62%, Айтос - 29%, Бургас - 24%, Камено - 30%, Малко Търново - 31%, Несебър - 22%, Приморско - 58%, Поморие - 20%, Средец - 36%, Сунгурларе - 22%, Созопол - 27%, Руен - 11%\", отбеляза Вълчо Чолаков.Областният управител добави, че заболяването засяга основно лицата на възраст от 0 до 4 и от 5 до 14 години, а нПо думите на областния управител Вълчо Чолаков данните показват, че към момента са налице изисквания и нормативите за обявяване на грипна епидемия.", "date": "2020.01.24", "title": "От 25 януари е обявена грипна епидемия в Бургас"}
{"url": "https://news.bg/politics/borisov-ubezhdava-fenovete-che-e-levskar.html", "text": "Повече от час продължава срещата на министър-председателя Бойко Борисов с привърженици на футболния клуб \"Левски\".\"Аз също съм левскар... ФК \"Левски\" е нещо, което го има, ще го има и пак ще го има. Ако искате да го има този футболен клуб във вида, в който вие си го представяте, акциите трябва да са си при вас. И да си държите управлението на клуба\", отбеляза премиерът Борисов по време на срещата. По думите на премиера не той е обвързал темата за бъдещето на футболния клуб и ситуацията, в която се намира хазарта.Председателят на Националния клуб на привържениците на Левски Степан Хиндлиян увери, че са при премиера не за да защитават корпоративни, частни интереси, лицензи и не се интересуват от Закона за хазарта. \"Това, което нас ни интересува, е единствено и само какво се случва с \"Левски\", какви са вашите виждания и как ще я караме оттук нататък\", заяви Степан Хиндлиян.В разговора участват също министърът на финансите Владислав Горанов и министърът на младежта и спорта Красен Кралев.", "date": "2020.01.24", "title": "Борисов убеждава феновете, че е левскар"}
{"url": "https://news.bg/politics/ilhan-kyuchyuk-vlakat-na-es-si-varvi-tryabva-da-reshim-v-koy-vagon-iskame-da-sme.html", "text": "ЕС е организация, която иска задълбочено познаване на институциите и в същото време активна работа. България трябва да вземе своите много важни поуки от случилото се с пакет \"Мобилност\". Това заяви евродепутатът от ДПС Илхан Кючюк пред Bulgaria ON AIR.Той подчерта, че всички законодателни предложения, които идват от ЕК, трябва да се анализират много по-рано, когато може ЕП и останалите институции да реагират.Според Кючюк това е пропуск на нашата външна политика и е нещо, което няма как да ни помага през следващите години.Влакът си върви, въпрос на национална позиция е къде искаме да бъдем в този влак - в първия или в последния вагон и дали да чакаме винаги на последната спирка.Той обясни, че по пакет \"Мобилност\" страната ни е имала единна позиция, но тя е била изразена на краен етап, когато вече сме нямали възможност да променим нещата в наша полза.Кючюк напомни, че по време на българското председателство на Съвета на ЕС темата беше на дневен ред, но тогава не сме успели да наложим нашите интереси по пакета.Във вторник Комисията по транспорт и туризъм на Европейския парламент одобри споразумение между преговарящите от ЕП и Финландското председателство за реформата в сектора на автомобилния транспорт. Според Кючюк към настоящия момент постигнатият компромис се приема като устойчив.Приетият текст към ресорната комисия ще бъде разгледан на формално заседание в Съвета. Имаме на разположение още около 3-4 месеца, отбеляза евродепутатът.Европа се реформира, има нужда от тежки реформи и в България, заяви още той. По негови думи, когато виждаме много нови прогресивни идеи в дневния ред на ЕК, България \"няма интерес да стои на резервната скамейка и да наблюдава футболния мач\".Според него Брекзит е неуспех за европейската политика, тъй като и ЕС, и Великобритания губят от този развод.Кючюк е на мнение, че разширяването на ЕС е неизбежен процес. Важното е да не останат Западните Балкани в задния двор на Европейския съюз, категоричен бе евродепутатът.Относно вота на недоверие, иницииран от БСП, той заяви, че ДПС ще го подкрепи, макар и със свои собствени аргументи.Имаме нашите позиции по редица ключови въпроси, които касят националата сигурност, перспективата на страната ни в ЕС, членството на страната ни в НАТО и в редица международни организации, посочи Кючюк.Той отрече от ДПС да са в синхрон с правителството.Според него през последните години се е задълбочил проблемът между експертното и политическото говорене. \"Този, който е политик, се смята, че трябва да говори безсмислици, да не дава решения. Експерт и политик не си противоречат\", заяви той. Според него да си добър политик не те прави априори неексперт, а точно обратното.", "date": "2020.01.24", "title": "Илхан Кючюк: Влакът на ЕС си върви, трябва да решим в кой вагон искаме да сме"}
{"url": "https://news.bg/world/soros-dava-usd1-mlrd-za-svetovna-universitetska-mrezha-i-borba-s-avtoritarizma.html", "text": "Филантропът и бивш финансист Джордж Сорос обяви, че ще дари 1 милиард долара за финансиране на нова световна мрежа от университети, която ще има за задача да насърчава либерални ценности и визията му за отворено общество, пише \"Гардиън\".Сорос го определи като \"най-важния и най-траен проект в живота ми\". По думите му финансирането на институциите ще помогне за борба със засилващия се авторитаризъм в САЩ, Русия и Китай. Той също атакува Доналд Тръмп, наричайки американския президент \"краен нарцисист\".Милиардерът, който говори на Световния икономически форум в Давос, отбеляза, че новата Университетска мрежа отворено общество ще се изгради на базата на Централноевропейския университет, отворен след падането на комунизма преди 30 г.Централноевропейският университет беше принуден да се премести от Унгария във Виена, след като унгарският премиер Виктор Орбан отне правото на институцията да издава американски дипломи.Според Сорос университетът не е достатъчно силен, за да се превърне в образователната институция, която е необходима на света.\"Това изисква нов вид световна мрежа за образование\", смята той. Сорос добави, че е настъпило времето неговата фондация \"Отворено общество\" да предприеме амбициозен проект, който ще надгради Централноевропейския университет и да развие \"нова и иновативна мрежа за образование, от която светът наистина се нуждае\".", "date": "2020.01.24", "title": "Сорос дава $1 млрд. за световна университетска мрежа и борба с авторитаризма"}
{"url": "https://news.bg/crime/prokuraturata-razsledva-pozhara-kray-durankulashkoto-ezero.html", "text": "Окръжната прокуратура в Добрич ръководи досъдебно производство за унищожаване на защитена територия в района на Дуранкулашкото езеро.Припомняме,  край в северопазадния край на езерото, при който изгоряха около 50 дка.Сигналът за пожара е бил подаден около 13,30 часа. Пушеците били забелязани и от полицейски служители, които се намирали в района и се отзовали на място. Заради силния вятър пламъците се разраснали бързо към входа на къмпинг \"Космос\".Пожарът е бил потушен за около 2 часа от пристигналите огнеборци.Разпитани са свидетели и е назначена пожаротехническа експертиза.Предстои да бъде извършен повторен оглед на местопроизшествието.", "date": "2020.01.24", "title": "Прокуратурата разследва пожара край Дуранкулашкото езеро"}
{"url": "https://news.bg/weather/slanchevo-bez-valezhi-pochti-tiho.html", "text": "Над цялата страна времето ще бъде слънчево, небето ясно, остава топло за сезона, с положителни дневни температури.На повечето места ще бъде почти тихо. Само над източните райони ще има слаб до умерен югозападен вятърМаксималните температури са в интервала 6-11 градуса. Минималните са между -5 и 0 градуса.", "date": "2020.01.24", "title": "Слънчево, без валежи, почти тихо"}
{"url": "https://news.bg/press/otneha-litsenza-na-tets-bobov-dol-za-izgaryane-na-otpadatsi-obviniha-trima-ot-gru-za-pokushenieto-sreshtu-gebrev-sporove-za-hazarta.html", "text": "Сагата с отпадъците отново е сред водещите теми на вестниците.\"Министерството на околната среда и водите (МОСВ) отнема разрешителното на свързания с бизнесмена Христо Ковачки ТЕЦ \"Бобов дол\" за изгаряне на отпадъци, съобщи БНТ. Министър Емил Димитров обясни, че е установено, че се изгарят отпадъци, за които нямат разрешение. Според него, другият проблем е, че инвестицията във филтри не е довършена, въпреки че ТЕЦ-ът е имал срокове, в които трябва да изгради изцяло филтърната инсталация. При проверка миналата седмица от предприятието твърдели, че горят само разрешени отпадъци, но чрез системата за видеонаблюдение е било доказано, че това не е така... \"Изчакаха няколко дни, след като аз учтиво ги помолих да преустановят мощностите, за които нямат филтри - не са довършени така, както са в комплексното разрешително. Те бяха на друго мнение. Превъртяхме записите и се оказа, че са продължили да изгарят отпадъци - не вредни отпадъци, не опасни отпадъци, не застрашаващи природата и населението, но отпадъци, които не фигурират в тяхното комплексно разрешително\", обясни Емил Димитров.\" - в. \"Сега\".\"Помолил съм в най-бърз порядък да се изпрати принудителна административна мярка ТЕЦ \"Бобов дол\" да преустанови изгарянето на отпадъци, но да продължи да работи на въглища. Това каза министърът на околната среда и водите Емил Димитров след срещата си с представители на рециклиращия бизнес. Димитров припомни, че преди няколко дни е бил на място, тъй като са оказвали съдействие на прокуратурата по извършваната проверка там. \"Сигналите бяха, че там има опасни отпадъци и че имаше вредни емисии. Наши служители бяха изпратени да окажат съдействие. Когато отидохме прокуратурата каза, че съгласно направеното изследване, няма вредни емисии, няма опасни продукти, които да са качвани на транспортните ленти. Моите служители, които бяха там ми казаха, че имат проблем с комплексното разрешително и в него има поставени разрешителни условия, които е следвало да се изпълнят, но не са били изпълнени. Тогава посъветвах ръководството да преустанови дейност, докато не изчисти тези проблеми, които имат. Още повече, че създадена с моя заповед група разгледа всички документи на ТЕЦ-а и излязоха със становище, в резултат на което ние днес изпратихме заповед до РИОСВ Перник\", заяви Димитров. Министърът обяви, че в Перник работи система за видео наблюдение и, че когато са превъртели записите назад са видели, че въпреки молбата на министъра те са продължили да горят отпадъци, макар и те да са неопасни, те отново са в нарушение, защото горят отпадъци, каквито не фигурират в комплексното им разрешително. \"Отпадъци ще се горят едва, когато изпълнят всички изисквания, които е следвало да въведат\", заяви Димитров и добави,че отпадъци се изгарят в ТЕЦ \"Сливен\" и още три завода.\" - в. \"Труд\".\"Ще въведем гранични пунктове, през които ще влизат стоките, особено рисковите, каквито са опасните отпадъци. Те ще се проследяват с GPS и ние ще имаме обратна информация къде и какво се случва. Ще въведем няколко кода за рисковите стоки, които ще бъдат под особен контрол, за да не затрудняваме цялата индустрия. Това каза министърът на екологията Емил Димитров след срещата си с рециклиращия бизнес, съобщи БГНЕС. Димитров обясни, че вече са изготвили проекти на наредби и програми между различните институции и добави, че заимстват механизма от контрола върху рисковите стоки, който НАП въвежда. Екоминистърът обяви още, че другата седмица ще бъдат взети крайните решения и те ще бъдат обявени от премиера Бойко Борисов. Помолил съм в най-бърз порядък да се изпрати принудителна административна мярка ТЕЦ \"Бобов дол\" да преустанови изгарянето на отпадъци, но да продължи да работи на въглища. Това каза още министърът на околната среда и водите Емил Димитров след срещата си с представители на рециклиращия бизнес. \"Отпадъци ще се горят едва, когато изпълнят всички изисквания, които е следвало да въведат\", заяви Димитров и добави, че отпадъци се изгарят в ТЕЦ \"Сливен\" и още три завода.\" - в. \"Стандарт\".Темата за хазарта също е във фокуса на новинарските издания.\"Държавната комисия по хазарта да се преструктурира в Национална агенция по хазарта, предвижда проект на Министерството на финансите за Закон за Националната агенция по хазарта, публикуван за обществено обсъждане. Предвижда се тя да бъде едноличен орган и нейният изпълнителен директор да извършва всичко, свързано с регулацията и контрола на хазарта, а той да бъде назначаван от финансовия министър и да бъде на негово подчинение. С този проект се предлага и промяна на таксите, които дължат организаторите на лотарии и спортни залагания. Министерството обявява проекта ден след като специализираната прокуратура влезе в Държавната комисия по хазарта и започналата финансова ревизия заради сигналите за занижаване на събираните от частните оператори на лотарийни игри такси. В момента законът дава възможност да се плаща по два различни начина. Седмица по-рано пък лидерът на НФСБ Валери Симеонов внесе в Народното събрание промени в Закона за хазарта, предвиждащи частните лотарии да спрат работа и организирането им да стане държавен монопол. Той каза, че е говорил с министъра на финансите за идеята си, а Горанов я подкрепи. Още тогава финансовият министър спомена, че ще предложи и промяна за комисията по хазарта в едноличен орган. Събитията около регулирането на частните лотарии станаха причина бизнесменът Васил Божков, който контролира \"Национална лотария\" и \"Лотария България\", да наруши дългогодишното си медийно мълчание и да заяви, че зад тази идея стоят управляващите, а целта е един успешен бизнес да бъде прехвърлен на друг играч. В отговор тази сутрин премиерът Борисов поиска изрични гаранции, че само държавата ще се занимава с лотарията. Проектът е публикуван за обществено обсъждане до 22 февруари, но все още няма официален коментар как ще бъде съотнесен към промените, предложени от Симеонов и ще остане ли идеята лотарията да е държавен монопол. Междувременно идеите на \"Патриотите\" бяха приети на първо четене в бюджетната комисия, като депутатите от БСП и ДПС гласуваха с \"въздържал се\"...\" - в. \"Дневник\".\"От \"Нове АД Холдинг\" изпратиха официална позиция на частните компании, организиращи лотарийни игри в България. Ето какво пише в нея: \"Във връзка с медийните публикации и засиления обществен интерес, предшестващи днешните изявления на министър-председателя Бойко Борисов и стартиралото обсъждане в парламентарната комисия по бюджет и финанси на проектозакона за хазарта, внесен от Валери Симеонов, заявяваме следното: В днешното си изявление министър-председателят Бойко Борисов посочи доклада от проверка на Агенцията за държавна и финансова инспекция (АДФИ) като основен аргумент за пропуснати вземания от държавата. Припомняме, че във вчерашното си изявление директорът на агенцията заяви, че няма нарушение на закона. Ето заключението му дословно: \"(...) текстът дава възможност да се събират такси, формирани на различна основа\". Той обяви и данни, че са внесени над 500 млн. лв. в бюджета от частните лотарии за периода 2014 - 2019 г. Премиерът се позова на хипотетичен вариант, в който АДФИ излага, че лотариите са можели да платят стотици милиони повече, ако законът бил различен. В тази връзка заявяваме, че нашите лотарийни компании са изплатили всички дължими по закона данъци и такси и спазват буквата на Закона за хазарта такъв, какъвто той е. Сега действащият Закон за хазарта е изменен по предложение на финансовия министър Владислав Горанов през декември 2014 г. Промяната е аргументирана от министерство на финансите с \"необходимостта от избягване на възможности за отклонения на данъчно облагане\". Прилагаме заповедта на министър Горанов и образеца на декларацията, които са публикувани на сайта на Държавната комисия по хазарта и Министерство на финансите. По повод Законопроекта за хазарта на Валери Симеонов, премиерът едновременно заяви, че не става дума за \"одържавяване\" и \"национализация\", но обвърза евентуална подкрепа от ГЕРБ при евентуално гласуване в НС под условие (дословен цитат): че \"изрично трябва да бъде вписано, че не може да се отдава на концесия, да се аутсорсва и преотдава и трябва да бъде в забранителния списък за приватизация, да е сигурно, че абсолютно никой друг, освен държавата, няма да се занимава с тази дейност\". Така направената от премиера дефиниция описва безусловен монопол и присвояване на основните активи на всички лотарии...\" - в. \"24 часа\".\"Премиерът Бойко Борисов отрече с предложените от НФСБ промени в Закона за хазарта държавата да се готви да национализира хазартния бизнес или да цели прехвърлянето му на друг играч. В същото време той обяви, че ГЕРБ може да подкрепи проекта, но при гаранции, че само държавата ще организира хазартни игри и тази дейност няма да се преотдава (видео от изявлението на Борисов - тук). Предложението на \"Патриотите\" включва частните лотарии да спрат работа три месеца след влизане в сила на закона и организирането им да стане държавен монопол. В изявление пред министрите и медиите преди началото на заседанието на Министерския съвет в четвъртък (23 януари) Борисов отговори индиректно на обвиненията на бизнесмена Васил Божков, който контролира частните \"Национална лотария\" и \"Лотария България\", че се опитват да му вземат бизнеса, и на напомнянето, че ако това стане, няма да продължи да издържа футболния клуб \"Левски\". Името на Божков не беше споменато. Борисов го назова само по повод своите пристрастия към Левски и че клубът ще остане и след него, и след Божков. Това е първият коментар на Борисов по идеята за промени в Закона за хазарта...\" - в. \"Дневник\".Всекидневниците съобщават също, че прокуратурата е повдигнала обвинения на трима руски офицери от ГРУ за отравянето на Емилиян Гебрев.\"Трима руски офицери от Руското военно разузнаване (известно преди като ГРУ) са обвинени в опит за убийство на оръжейния бос Емилиян Гебрев, сина му и още един човек с инициали В. Т. Това съобщиха в четвъртък от пресцентъра на прокуратурата. Според разследване на сайта Bellingcat това са Сергей Федотов (истинско име Денис Сергеев), Сергей Павлов (Сергей Лютенко) и Георгий Горшков (Пьотър Борисов). Според информацията, съобщена от държавното обвинение, тримата руснаци са обвинени за това, че в периода от 28 април до 4 май 2015 г. в София са направили опит умишлено да умъртвят пострадалите лица по начин и със средства, опасни за живота на мнозина, като деянието е извършено чрез интоксикация с неидентифицирано вещество с фосфороорганичен характер (ФОС). В съобщението е посочено още, че Софийската градска прокуратурата е издала европейски заповеди за арест за всеки от обвинените, както и молби за международно издирване с цел арест и последваща екстрадиция. Освен това тримата са обявени в Шенгенската информационна система и в МОКП-ИНТЕРПОЛ с червена бюлетина. Малко след публикуването на съобщението на прокуратурата разследващият журналист Христо Грозев публикува в Туитър пост, че тримата офицери от ГРУ са се сдобили с обвинения след разкритията на сайта Bellingcat. Грозев е част от екипа на изданието, което първо разкри, че елитните руски части стоят зад опита за покушение на оръжейния бос, който в последните няколко години е пионка на укриващия се в Белград подсъдим банкер Цветан Василев. Аферистът и Гебрев играят в тандем с цел да отмъкнат под носа на държавата военния завод \"Дунарит\", купен с пари на вложителите в КТБ. Тъй като врътките им засега обаче удрят на камък, двамата са измислили схема, при която заводът се контролира от Гебрев и се източва в полза на Василев и руските му ментори, сред които и кремълският олигарх Константин Малофеев. Последният дори получи 10-годишна забрана да влиза в България, след като прокуратурата разкри опит за намеса в делата на държавата от страна на Кремъл, поръчана от Малофеев и бившия руски посланик Леонид Решетников, а дадена за реализация на друг свързан с Василев играч - шефа на русофилите у нас Николай Малинов...\" - в. \"Монитор\".\"Трима неназовани граждани на Русия са обвинени за опит за предумишлено убийство преди близо 5 години в София на трима българи, сред които Емилиян Гебрев, се казва в съобщение на прокуратурата. В него се посочва също, че при покушението е било използвано вещество, което най-вероятно е от групата \"Новичок\", разработвана в бившия СССР. В текста е казано буквално \"деянието е извършено чрез интоксикация с неидентифицирано вещество с фосфороорганичен характер\", а използваните за убийството начин и средства са били \"опасни за живота на мнозина\". В действителност това са характеристики на веществата от нервнопаралитично оръжие. Това също така би трябвало да означава, че България потвърждава, че на нейна територия е извършена втората в Европа (след покушението срещу Сергей Скрипал и дъщеря му във Великобритания) употреба от руснаци на нервнопаралитично вещество с бойно предназначение. През февруари 2019 г. главният прокурор Сотир Цацаров каза, че при отравянето на Емилиян Гебрев няма открити субстанции от списъка на Конвенцията за химическите оръжия. Заключенията от химичните експертизи показали, че в кафе от кафе машината в дома на Гебрев, както и в храната на неговия син има следи от хлорпирифос - инсектицид, който е силно токсичен и се ползва за борба с неприятели по земеделските култури. Установено било също, че това вещество се е съдържало в руколата от салатата, която са консумирали Гебрев и неговите партньори, но в изключително ниски количества. Сега прокуратурата говори за средство, което не е прицелено в конкретните жертви, а е смъртоносно за мнозина. Разследването под надзора на Софийска градска прокуратура е за \"опит за умишлено отравяне на лицата Емилиян Христов Гебрев, Христо Емилиянов Гебрев и В. Т.\", като Христо е синът на предприемача, а В.Т. вече е посочен в медийни публикации като Валентин Тахчиев, производствен директор на оръжейното предприятие ЕМКО. Конкретният период, в който според прокуратурата е извършен опитът за убийство, е между 28.04.2015 г. и 4.05.2015 г. - времето, в което в болница са приети последователно Емилиян Гебрев, Тахчиев и Христо Гебрев. Софийска градска прокуратура е издала европейски заповеди за арест за всеки от обвинените, както и молби за международно издирване с цел арест и последваща екстрадиция. Тримата руснаци са обявени с червена бюлетина и в Шенгенската информационна система и в МОКП-ИНТЕРПОЛ. В понеделник прокуратурата разпространи кратки видеозаписи от охранителни камери от 28 април 2015 г., на които предполага, че е заснет заподозрян извършител на покушението. С днешното съобщение седмицата се очертава като една от най-драматичните в развитието на този случай. В началото на декември Гебрев каза за \"Свободна Европа\": \"Към днешна дата нямам каквато и да било представа какво се случва с разследването. Поради тази причина като потърпевш съгласно действащото законодателство аз имам пълно основание и право да се запозная със събраните материали по въпроса досега. За да се спази законът такъв, какъвто е, аз направих запитване към наблюдаващите прокурори по въпроса. Странно е, че получих отказ\". Разследване на групата Bellingcat, сп. \"Шпигел\" и руският сайт Insider твърди, че е разпознало поименно 8 души, служители на Главното управление (по-известно като ГРУ) на Генщаба на армията на Русия, които в продължение на месеци са влизали няколко пъти в България преди и след покушението. Според тях част от тях са свързани с опита за убийство на Скрипал или с неуспешния пуч в Черна гора. Но все още нито българската прокуратура, нито разследващи групи са оповестили убедителна версия за мотивите за покушение срещу българите. \"Това не е някакъв голям враг на Кремъл, нито е избягал член на руските спецслужби, който може да бъде атакуван като предател\", каза бивш служител от разузнаването на централноевропейска държава, който често е работел в България. \"На базата на това, което знаем, няма много логика, освен ако Гебрев не е замесен в нещо, което още не е направено публично достояние. Ако не е така, няма много смисъл в толкова с ложно покушение, независимо от очевидни доказателства, сочещи към ГРУ.\" - в. \"Дневник\".Вестниците отделят място и на предложението за по-дълъг годишен отпуск за непушачите.\"Два дни повече платен годишен отпуск да имат непушачите предлага ВМРО. Промените в Кодекса на труда са внесени в Народното събрание, но не са обсъждани с работодатели и синдикати. Предложението е работодателите да могат да договарят със служителите, които не пушат на работното място, до два дни допълнителен платен отпуск. Според депутата от ВМРО Александър Сиди заради забраната за пушене на закрито пушачите получават нерегламентирана почивка между 10 и 15 минути на два часа, което е дискриминация към непушачите. По думите му имало работодатели, които давали финансови бонуси за непушачи. Според ВМРО мярката би довела и до намаляване на хората, които пушат, или на броя на цигарите, които пушачите пушат на ден.\" - в. \"Дневник\".\"Слабаков духовит: Непушачите да се пенсионират преди миньорите Във възторг съм от предложението на ВМРО. Отдавна беше време да се направи нещо за непушачите. Това са изключително крехки и раними създания. Два дни ми изглеждат малко. Мисля, че им трябва поне седмица. Те се изтощават да мислят как да живеят здравословно\". Това коментира евродепутатът Андрей Слабаков... Той отговори на предложението на ВМРО за законови поправки, с които работодателите да отпускат още 2 дни платен годишен отпуск на непушачите. \"Готови сме да работим за непушачите. Даже смятам, че трябва да се пенсионират на 40-годишна възраст преди миньорите, тъй като те наистина са много изморени. Представете си колко книги за здравословен живот са изчели\", заяви още евродепутатът. \"Те също трябва да оцеляват по някакъв начин. Очевидно ужасно много ги тровим и им пречим и те заслужават своята почивка\", продължи Слабаков...\" - в. \"24 часа\".", "date": "2020.01.24", "title": "Отнеха лиценза на ТЕЦ „Бобов дол“ за изгаряне на отпадъци, обвиниха трима от ГРУ за покушението срещу Гебрев, спорове за хазарта…"}
{"url": "https://news.bg/world/5-smartni-sluchaya-ot-grip-v-gartsiya-v-ramkite-na-sedmitsa.html", "text": "Тринадесет са вече смъртните случаи от грип в Гърция от октомври досега, предаде БНР. Пет от тях са от миналата седмица, съобщи Националната здравна организация.Отчетено е нарастване на броя на посещенията при лекари със симптоми на грип в сравнение с миналата седмица.Това подхрани опасенията на здравните власти за опасност от грипна епидемия. Те насърчават хората със симптоми на грип да останат вкъщи и съветват ръцете да се мият по-често, за да се избегне разпространението на микроби.Междувременно, китайските власти обявиха, че още един град е под . Общественият транспорт в град Ксиянин ще бъде спрян заради. Транспортът е преустановен също така в градовете Чиба, Ъджоу, Хуанган и Ухан. По последни данни случаите на заразяване са над 600. 18 души са починали в резултат на заболяването.", "date": "2020.01.24", "title": "5 смъртни случая от грип в Гърция в рамките на седмица"}
{"url": "https://news.bg/world/v-davos-lekuvat-barnaut-i-depresiya.html", "text": "Давос, който е известен най-вече като място за срещи на глобалните елити, дължи голяма част от славата си на един германски лекар.В средата на 19 век Давос все още е малко, забутано селце. И ако не беше д-р Александър Шпенглер, то сигурно никога нямаше да попадне в светлините на прожекторите. Около 1860 година Шпенглер установява, че климатът в това селце някак предпазва жителите му туберкулоза. А по онова време тази смъртоносна болест върлува из цяла Европа.Когато това са разчува, Давос започва да привлича пациенти от целия континент. Болниците и санаториумите никнат като гъби. В тях богати и прочути чужденци се излежават по шезлонгите на просторните тераси. Сред първите гости на малкото швейцарско селце по онова време са Артър Конан Дойл (създателят на Шерлок Холмс), който придружава болната си от туберкулоза жена, както и още двама световноизвестни писатели: германецът Томас Ман и шотландецът Робърт Луис Стивънсън.Днес Давос вече не привлича болни от туберкулоза. А повечето санаториуми са превърнати в луксозни хотели - като \"Шатцалп\" например, в който вероятно се разиграва действието на прочутия роман \"Вълшебната планина\" от Томас Ман.И все пак Давос и до днес си остава център за медицински туризъм, само че болестите вече са други. Тук и в курортите в околностите идват все повече хора, страдащи от депресии и бърнаут.\"Специалитетът на Давос са планините и контактът с природата, на който хората се радват. Този контакт наистина им помага да възстановят вътрешния си баланс\", обяснява Михаел Пфаф, главен психиатър в клиниката \"Холистика Енгандина\".Туристическите власти в Давос работят в тясно сътрудничество с болниците. Целта е да се изработят възможно най-привлекателните и полезни оферти, тъй че курортът да се наложи като място за медицински туризъм. Така например тази година те възнамеряват да организират специален летен лагер за хора, страдащи от бърнаут. На пациентите ще се предлагат престой в една ферма наблизо, различни видове спорт и екскурзии в планината, казва Самуел Розенаст, говорител на кметството. \"Много хора работят прекалено много и стигат до бърнаут. На тях им трябва спокойствие и рехабилитация - най-добре някъде, където има хубав въздух и няма стрес\", обяснява той.Клиниката на Михаел Пфаф е единствената в Швейцария, която лекува пациенти, страдащи от хроничен стрес. Тя разполага с 55 места за пациенти. Те са заети целогодишно. Пациентите тук се оплакват от физически болки, депресия, панически страхове и други психосоматични симптоми. Много от тях са мениджъри от средните управленски равнища, а стресът идва от работата им, казва Пфаф.\"Когато открихме клиниката преди 10 години, ние смятахме, че тук ще идват главно топ-мениджъри, които искат приятен уелнес и може би чаша червено вино всяка вечер. Оказа се обаче, че идват главно хора от средния и по-горния мениджмънт. Явно те са подложени на най-големия стрес\", обяснява лекарят.Според него, най-големи експлоататори са финансовите и застрахователни компании, които изискват от своите служители да работят колкото е възможно повече, при това под голям стрес, но пък им плащат подобаващо. Много от пациентите работят в Цюрих, който е швейцарски и международен финансов център.Световната здравна организация (СЗО) включи бърнаута в своя списък на болестите. Според оценката на организацията, днес всеки пети тийнейджър и всеки четвърти възрастен са заплашени от бърнаут поне веднъж през живота си. В Германия броят на дните, прекарани в отпуск по болест заради душевни и психически разстройства, се е утроил спрямо 1997 година. В Швейцария е нараснал с 50% само са 7 години. Допитване на \"Галъп\" показва, че 25% от всички работещи хора \"прегарят\" на работа почти всеки ден. Най-тежък е проблемът за поколението, родено около началото на хилядолетието: в САЩ 84% от тези млади хора страдат от бърнаут на работното си място. Според специалистите, жените са по-застрашени от мъжете.Изследване от 2018 година показва, че към 2030 година медицинските разходи за терапия на психически и душевни разстройства ще възлизат на гигантската сума от 16 трилиона долара. Лекарите смятат, че мерките, предприемани от фирми за справяне с проблема, са крайно недостатъчни.Тъкмо поради това психическото здраве е и една от централните теми на тазгодишния Световен икономически форум в Давос.", "date": "2020.01.24", "title": "В Давос лекуват бърнаут и депресия"}
{"url": "https://news.bg/int-politics/stoltenberg-pri-kiberataka-mozhe-da-otgovorim-s-vsyakakvi-sredstva.html", "text": "Човечеството все още дори не разбира доколко новите технологии променят съвременните бойни действия - това поставя нови предизвикателства пред НАТО, който постоянно се адаптира за ефективна защита от такива заплахи. Това заяви в Давос генералният секретар на Алианса Йенс Столтенберг, цитиран от Укринформ.\"Мисля, че днес е трудно дори да си представим последиците от това, което виждаме около нас. Когато четете книги за Първата световна война, едно от шокиращите неща е, че тогава хората даже не са си представяли, какви ще са последиците от индустриалната революция за бойните действия. Опасявам се, че нещо подобно става и сега, и ние в действителност не разбираме колко силно технологиите променят самата природа на военното дело.\" - коментира Столтенберг.Той посочи, че НАТО осъзнава какви фундаментални промени са станали - не само вследствие на появата на кибер-инструментариума, но и на развитието на изкуствения интелект, автономните бойни системи, системите за разпознаване на лица и др. Ако съчетаем всички тези технологии, можем да си представим системи от оръжия, които биха били много страшни и разрушителни, ако някога бъдат използвани.Според него, при тези условия е много по-трудно да се осъществява контрол върху въоръженията.\"Ние постоянно инвестираме, за да сме на острието на развитието на технологиите, особено в сферата на киберзаплахите. Взехме решение, че кибератака може да бъде причина за прилагане на член 5 (от Вашингтонския договор - \"нападение над една от страните-членки е нападение срещу всички\"). И това е важно решение. Затова, ако има кибератака срещу един от съюзниците, отговорът може да дойде от целия Алианс. И след това ще продължим с решенията по какъв начин да реагираме на такава ​​атака.\" - подчерта Столтенберг.Той посочи, че съюзниците разполагат не само с отбранителни, но и с настъпателни кибертехнологии, и НАТО може да координира прилагането на тези възможности, както това беше направено при борбата с ИДИЛ.\"Понякога хората не са съвсем наясно до каква степен борбата срещу ИДИЛ беше киберкампания. Като разрушавахме техните способности в тази сфера, блокирахме сайтовете им и всичко, което те правеха в киберпространството, включително вербуването на хора, набирането на средства и пропагандата. Съюзниците от НАТО, използвайки кибертехнологии, успяха да разрушат тази система.\" - поясни генералният секретар на НАТО.\"При това отговорът може да бъде както чрез киберпространството, така и по друг начин. Ние никога няма да дадем предимство на потенциален агресор, разказвайки за бъдещите си стъпки, за нашите \"червени линии\" и как смятаме да отговорим. Ще предприемем всички необходими действия, за да парираме подобна атака на 360 градуса, включително с киберсредства. И ако днес сте готови, това не означава, че ще сте готови утре. Трябва да продължим да се адаптираме и това е усилена работа.\" - добави генералният секретар на Алианса.", "date": "2020.01.24", "title": "Столтенберг: При кибератака може да отговорим с всякакви средства"}
{"url": "https://news.bg/world/25-dushi-sa-pochinali-ot-noviya-koronavirus-zarazenite-sa-830.html", "text": "Заразените в новия вече са най-малко 830, жертвите на болестта са 25, предаде Associated Press с позоваване националната комисия по здравеопазване на Китай. По-рано се съобщаваше за над 600 заразени.24 от случаите на починали пациенти са регистрирани в централната китайска провинция Хубей, където се намира и първоначалното огнище на заразата.Припомняме, от началото на декември в страната се наблюдават случаи на пневмония, предизвикана от новия коронавирус (nCoV). Смята се, че източник на инфекцията са животни.Към момента, по данни на различни източници, са регистрирани над 800 случая на заболяването. Заразявания с вируса са потвърдени в съседните страни - Тайланд, Южна Корея, Япония, Тайван, Русия, Виетнам, както и в САЩ и Франция.", "date": "2020.01.24", "title": "25 души са починали от новия коронавирус, заразените са 830"}
{"url": "https://news.bg/bulgaria/zagasiha-pozhara-v-zashtitenata-mestnost-orlovoto-blato.html", "text": "Загасен е пожарът, който горя в защитената местност Орловото блато край езерото Дуранкулак, предаде Нова ТВ.Изгорели са около 50 декара сухи треви и храсти. Заради силния вятър е имало опасност пламъците да се разпространят и в близкия къмпинг \"Космос\".Екипът от пожарникари е успял да загаси огъня, въпреки сложната обстановка.Предполага се, че пожарът е пламнал заради небрежност. В позиция на Българското дружество за защита на птиците се казва, че пламъците са запалени умишлено. Полицията е започнала разследване на инцидента.Дуранкулашкото езеро е сред най-добре запазените крайбрежни влажни зони у нас. То е с международно значение за опазването на над 260 вида редки и застрашени от изчезване растения и животни.", "date": "2020.01.24", "title": "Загасиха пожара в защитената местност Орловото блато"}
{"url": "https://news.bg/disasters/13-dushi-zaginaha-v-ispaniya-ot-buryata-gloriya.html", "text": "Най-любимите на туристите места в Испания са пострадали силно от бурята \"Глория\". Загинали са 13 души, още няколко се смятат за безследно изчезнали, предадоха информационните агенции.Съобщава се, че 50-годишен мъж е бил отнесен от вълните по време на риболов, а 75-годишна жена е била убита в дома си, който е рухнал под напора на стихията.По източното крайбрежие са разрушени плажове и инфраструктура, наводнени са земеделски земи, много лодки и катери са отнесени в морето, съобщават испанските медии.Бурята обхвана Балеарските острови, включително остров Майорка, както и областите Каталуния, Мурсия, Андалусия, Валенсия, Астурия, Кастилия и др.Ураганният вятър, достигащ 100 километра в час, по крайбрежието беше придружен с мокър сняг и дъжд, което силно затрудни спасителните акции.Все още не е започнала оценката на щетите, тъй като бурята продължава.", "date": "2020.01.24", "title": "13 души загинаха в Испания от бурята „Глория“"}
{"url": "https://news.bg/disasters/medii-publikuvat-kadri-s-padashti-hora-po-ulitsite-v-kitay.html", "text": "Медии и социални медии показват страховити кадри от китайски градове, как хора, за които се твърди, че са заразени с мистериозния нов щам на коронавирус, падат в безсъзнание по улиците, съобщава \"Униан\".Според канала в \"Телеграм\" - \"Протести по света\" в момента 7 големи града са блокирани в Китай заради епидемията с коронавируса: Ухан (11 милиона души), Хуанган (6 милиона), Ксианинг (2,6 милиона), Ксиантао (1,2 милиона), Ечжоу (1,2 милиона), Личуан (1,1 милиона) и Чиби (550 хиляди.)Според някои съобщения, 71 души са в критично състояние в Ухан.САЩ заявиха в четвъртък, че разследват втори случай, този път студент в Тексаския университет, който е бил в Ухан.Виетнам и Сингапур бяха добавени в четвъртък към страните с потвърдени случаи, присъединявайки се към Тайланд, САЩ, Тайван и Южна Корея.Япония потвърди втория си случай в четвъртък, а Южна Корея втория си случай в петък.Други държави разследващи възможни случаи за Великобритания, Канада, Австралия, Русия и Франция.Много власти обявиха мерки за скрининг на пътници от Китай, включително в четвъртък основните летищни възли на Дубай и Абу Даби.Тайван забрани на хора да пристигат от Ухан, а държавният департамент на САЩ предупреди американските пътници да проявяват повишена предпазливост в Китай.По информация на БиБиСи, поне 10 града в централната китайска провинция са с въведени ограничения за пътуване. Сред заразените около 100 души са в критично състояние.Смъртен случай бе потвърдена в отдалечената провинция Хейлундзян. Североизточният район граничи с Русия и е на повече от 2 000 километра от Ухан.В национален мащаб в момента има 830 потвърдени случая на пациенти, заразени с вируса. Ограниченията варират - въпреки че много градове са прекратили транспортните услуги.В Ухан, столицата на Хубей - и мястото, където възникна вирусът - всички автобусни, метро и фериботни услуги са спрени, както и всички излитащи самолети и влакове. Жителите не трябва да напускат и има заграждения и блокади. Ечжоу, по-малък град в Хубей, затвори жп гарата си. Град Енши спря всички автобусни услуги.Но въздействието на коронавируса не се ограничава само до провинция Хубей.Властите отмениха големи публични събития в други части на страната, включително: Затворен е Забранения град, дворцовия комплекс в Пекин; Отменени са традиционните храмови панаири в Пекин; Отменен е международния карнавал в Хонконг; Отменен е футболен турнир в Хонконг; Отменени са всички публични празници за китайската нова година в МакаоСветовната здравна организация СЗО още не е класифицирала вируса като \"международна спешна ситуация\", отчасти поради ниския брой случаи в чужбина.\"Но все още може да стане такава\", заяви генералният директор на СЗО д-р Тедрос Адханом Гебрейес.", "date": "2020.01.24", "title": "Медии публикуват кадри с падащи хора по улиците в Китай "}
{"url": "https://news.bg/politics/sofiya-e-osigurena-s-voda-za-godini-napred-uveryava-fandakova.html", "text": "София е осигурена с вода за години напред. Това заяви пред bTV столичният кмет Йорданка Фандъкова по повод проекта Тя посочи, че в Столичната община вече са получили официално писмо от тримата отговорни министри с искане предложението да се разгледа на заседание на Столичния общински съвет.Възложили сме изготвянето на доклад, в който да се заложат гаранциите, които изисках - да няма никакъв риск за столицата и София да получи допълнителни инвестиции за ВиК системата си, заяви Фандъкова.Тя подчерта, че задължително настоява да има спирателен механизъм на резервоара в \"Мало Бучино\", така че столичани да са спокойни, че във всеки момент този приток може да се спре.Кметът увери, че посоченият в предложението обем от 300 л/сек не представлява никакъв проблем за мрежата на София.Запитана дали има достатъчно количество вода в яз. \"Бели Искър\", за да се осигури вода на Перник, Фандъкова посочи, че столицата употребява средно около 12 млн. куб м на месец, а в момента в яз. \"Искър\" - основният доставчик на вода за София, има около 450 млн. куб. м. В \"Бели искър\" пък количеството е 9 млн. куб. м.\"Софийска вода\" разполага с контролен център в Бистрица, така че в реално време се контролира всеки литър вода във водопровода на София, изтъкна градоначалникът.Фандъкова заяви, че е получила уверението на министъра на икономиката Емил Караниколов, че ремонтът на стената на яз. \"Бели Искър\" ще започне още тази година и то, без да се източва язовира. Била е договорена и още една инвестиция - свързването на водопроводната система на София с язовир \"Огняново\".Запитана за чия сметка ще е поддръжката и експлоатацията на цялата система, тя посочи, че ползването ще бъде възмездно, но увери, че няма да се отрази на цената на софиянци. По уверение на Караниколов според предварителните разчети това се отнасяло и за перничани.Всички разходи щели да се поемат от държавата, в чиито разчети е заложено изграждането на връзката между \"Мало Бучино\" и Перник.Фандъкова посочи, че предстои следващата седмица да се направи заседание на СОС, на което да бъде взето окончателно решение.Относно в столицата Фандъкова заяви, че наблюдава в реално време ситуацията чрез общинската система за мониторинг. Тя напомни, че един от двата стратегически проекта е именно чистотата на въздуха, като се работи едновременно по над 100 мерки - подобряване на градския транспорт, подмяна на печките на дърва и въглища, повече информираност, повече миене - заложени са почти 8,5 млн. за тази година, и контрол върху горенето.По данни на кмета от началото на годината са направени над 500 проверки за горене и са наложени над 50 санкции. Проверките са на строителни обекти, сервизи и горене на отпадъци на открито. За юридическите лица санкциите са доста сериозни и действат превантивно, увери тя.Фандъкова напомни и че  в която да може да се спират автомобилите, които замърсяват повече.Друга мярка е изграждането на паркинги по кварталите и буферни паркинги, каквито вече има общо шест, а до края на 2020 г. се предвижда да бъдат изградени още три.Кметът посочи, че заложенията бюджет на Столичната община за 2020 г. е 1 млрд. 722 млн. лева и той е насочен към два стратегически приоритета. 216 млн. лева са насочени към довършване на 12 км от третата линия на метрото, които трябва да са готови до края на тази година. Фандъкова напомни, че се купуват и нови електробуси, трамваи и тролеи.По нейни думи най-важното било да продължи модернизацията на градския транспорт, която определи като \"безпрецедентна\" и подчерта, че 90% от автобусите на София вече са подменени.", "date": "2020.01.24", "title": "София е осигурена с вода за години напред, уверява Фандъкова"}
{"url": "https://news.bg/int-politics/pentagonat-prenasochva-i-razmestva-voyski-po-sveta-otgovarya-na-rusiya-i-kitay.html", "text": "Министърът на отбраната на САЩ Марк Еспър коментира, че тази година може да започне дългоочаквано разместване и пренасочване на войски по света като част от усилията на Пентагона да отговори на предизвикателствата на Китай и Русия, съобщава \"Ройтерс\".Еспър заяви, че не желае да поставя точни дати времеви период за приключването на така наречения \"преглед на цялата отбрана\", който се очаква да задейства тези движения на войските.\"Ако трябва да сложа крайна дата (на прегледа), искам да се уверя, че сме в някакъв вид по-добра позиция до началото на следващата фискална година. Така че искам да се движим сравнително бързо\", обясни той.Еспър направи своите коментари по време на пътуване до Маями, когато започна преглед на военните мисии в Латинска Америка, част от обширен глобален преглед на разполаганията, който се надява да му позволи да пренасочи повече сили в Азия и да прибере други обратно в САЩ от чужбина.Много експерти обясняват, че усилията са закъснели, предвид военния напредък на Китай през последните две десетилетия, тъй като Америка се съсредоточи върху антитерористичните операции в Ирак, Афганистан, Сирия и на други места.Все пак, в момент на засилено напрежение с Иран и подкрепяните от Иран групировки, не е ясно колко голяма промяна може да се очаква, особено в изборна година.Прегледът се следи отблизо от привържениците на военните ангажименти на САЩ в Латинска Америка и Африка - две от обикновено най-лошите места за американските военни.Сесиите за преглед на Африка, някои от които са предвидени за петък, предизвикват очаквания в Пентагона за поне скромно намаляване на американските войски в Западна Африка, където много американски служители са загрижени за нарастващата сила на ислямистките бойци. Не са взети решения.Значително намаление на американските сили към американското южно командване, може да се усети бързо. Разгръщането на САЩ в Латинска Америка за дейности като обучение често се измерва в десетките, вместо в хилядите, които се движат към и извън Близкия изток.Еспър се опитва да реши всички проблеми, докато е на посещение в базирания в Маями щаб на Южното командване.\"Всички винаги приемат, че когато говорим за прегледи, това означава намаляване. Не е задължително\", коментира той.\"Това е едно от понятията, които се опитвам да променя ... Макар че може да означава определяне на размера, това също може да означава добавяне на сили в регион, ако имаме нужда от тях.\"Тъй като американските военни се стремят по-агресивно да се справят с Китай, Южното командване твърди, че Латинска Америка трябва да бъде централна част от тези усилия.Китайските кораби в пристанищата са със 70% повече през последните 5 години в региона, а Пекин увеличава продажбите на оръжие, инвестициите в инфраструктура и търговията със страни от Латинска Америка, според американските военни данни.Южното командване отчита 615 милиона долара от продажби на китайско оръжие само за Венецуела през последното десетилетие.Все пак не е ясно дали тези аргументи ще окажат влияние върху ръководството на Пентагона, което вижда подобни тенденции в световен мащаб.Американски служител, говорейки при условие за анонимност, отбелязва, че в Южното командване е имало други кръгове от съкращения и реприоритизации.\"Само като виц, преди 10 години, ако бяхте дошли тук за разузнаване, имахме разузнавателен отдел за Колумбия, отдел от анализатори, разработващи Колумбия. В момента имаме двама анализатори\", заяви официалният представител.По-малко анализатори по някои въпроси и изместване на фокуса към нарастващите предизвикателства от Русия и Китай означава, че \"поемаме риск в редица области, за да отговорим на настоящото предизвикателство\", допълва официалният представител. ", "date": "2020.01.24", "title": "Пентагонът пренасочва и размества войски по света, отговаря на Русия и Китай"}
{"url": "https://news.bg/politics/valeri-simeonov-komisiyata-po-hazarta-e-kupena.html", "text": "Всякакви конспиративни теории се разпространяват, но депутатът и лидер на НФСБ ги приема с възмущение, като според него не може да се говорят глупости. Как ме виждате като механизъм в тази зъбчатка, попита Симеонов в студиото на Нова телевизия и обясни, че за внасянето на предложението си сега за монопол на държавата върху хазарта е чакал близо години и половина своя \"звезден момент\".Припомняме, лидерът на НФСБ внесе предложение  над хазартните и лотарийните игри, а вчера  в ресорната комисия почти без дебат.Симеонов обясни, че като лидер на една неголяма партия, която въпреки че участва в управлението, не може да прокарва законопрооекти без подкрепата на партньорите. Именно това е станало явно първия път, когато е предложил промени в Закона за хазарта през 2018 година. Според Симеонов и самият законопроект  е отложен умишлено с .Сега той предлага нещо по-широкообхватно и отговорно. Освен това през времето на изчакване е събрал достатъчно допълнителни данни.Едно  трябва да бъде оповестено и да се предприемат действия, отсече Симеонов и обясни, че \"просто си е стоял и си е чакал удобния момент\". От наблюденията си е установил, че: \"Комисията по хазарта е била купена.\"Валери Симеонов даде пример с няколко сериозни нарушения и на сегадействащия закон - казина в близост под 300 м от училища, а те са строени нарочно в близост до млади хора; с дистрибуторската мрежа се избягва задължението да не се продават на лица под 18 години; не се контролира печатането на талони, като това се прави в Индия и нямат защитите на ценни книжа, а в самите игри имат задължение спечелилите да бъдат показвани по телевизията.По думите на Симеонов категорично има груби нарушения на закона за хазарта - поне за отнемане на лиценз. За това дали има вероятност господин Божков да осъди държавата, лидерът на НФСБ заяви, че всеки има право да си търси правата по съдебен път.\"Територията на хазарта е била запазена за големите динозаври. Нещо като Джурасик парк\", отсече Валери Симеонов и допълни, че когато някой отвори капак, може да се окаже, че вътре в гърнето има отровна смес.Валери Симеонов отговори и на въпрос за синхронизацията между неговото предложение и предложението, , като между двете предложения има противоречие, тъй като проектът на МФ предвижда прелицензиране на компаниите, занимаващи се с хазарт, а идеята на лидера на НФСБ е за налагане на монопол от страна на държавата. Валери Симеонов заяви, че е разбрал за текстовете на МФ вчера следобед, като върху това предложение е работено три седмици от момента, в който е станало ясно, че има нарушения в тази област. Затова и няма синхрон, но предложението на МФ тепърва ще се обсъжда. Въпросите защо все пак е публикувано на страницата на министерството Валери Симеонов отпрати към ведомството на Горанов.Валери Симеонов отсече, че в България трябва да се ограничи \"заразата\" хазарт, която е плъзнала като епидемия. Той посочи, че хазартът е и в рамките на регулацията на Световната здравна организация. Ако обаче се забрани напълно, това ще отвори вратата за сивия сектор.\"Държавата трябва да упражни своето право на монопол върху хазарта\", бе категоричен Симеонов.", "date": "2020.01.24", "title": "Валери Симеонов: Комисията по хазарта е купена"}
{"url": "https://news.bg/economics/samo-v-dve-oblasti-u-nas-nyama-zarazeni-s-chuma-divi-svine.html", "text": "Към днешна дата имаме регистрирани пет огнища на африканска чума по свинете, като две са проблемните, тъй като те са в големи индустриални ферми и щетите са значителни. Това заяви за БНТ земеделският министър Десислава Танева.По нейни данни засегнатите свине са над 60 000, като едното огнище вече е унищожено, а в момента приключва унищожаването и на второто.Танева отбеляза, че има тенденция на увеличаване интензитета на заболяването в Европа и в света. Този проблем съществувал в 51 държави. Тя посочи, че над 25% от поголовието в света на домашната свиня е унищожено заради заболяването.Според Танева решението е да се открият лекарство и ваксина, тъй като в момента единственото възможно нещо, което може да се направи, е превенция и биосигурност.Тя посочи, че положителни проби от дива свиня са установени в 26 области у нас от общо 28. Само в Кърджали и Хасково все още не е регистриран такъв случай.Министърът обясни, че хората могат да си отглеждат животни за лична консумация при определени условия. Всеки, който изхранва свине, трябва да приема, че рискът от това да е заразен, е огромен.В Министерството на земеделието стопанисването на язовирите се извършва от държавната компания \"Напоителни системи\", каза още Танева и добави, че сред земеделската общност има притеснения заради сушавата година.По нейни думи всички язовири, стопанисвани от \"Напоителни системи\", са с обичайните или малко по-ниски нива. Ние може да имаме осигурен поливен сезон за всички земеделски производители, увери тя.Танева посочи и че мениджмънтът на \"Напоителни системи\" няма намерение да променя цените.Припомняме, в последните седмици заразата с , като миналата седмица бяха открити пет нови огнища в стопанства в Шуменско, Габровско, Сливенско, Карловско, Варненско. В края на миналата седмица започна , където се отглеждат 40 000 прасета. Наличие на  бе потвърдена също миналата седмица.Като част от кризисните мерки, предприети от държавата, за превенция и преодоляване разпространението на Африканската чума по свинете в свиневъдните стопанства на територията на цялата страна.Епидемията от свинска чума сериозно засегна страната ни миналата година, когато бяха въведени и извънредни мерки. Заразата доведе и до сериозно .", "date": "2020.01.24", "title": "Само в две области у нас няма заразени с чума диви свине"}
{"url": "https://news.bg/crime/kmetat-na-blagoevgrad-obzhalva-sadebnoto-reshenie-za-otstranyavaneto-si.html", "text": "Кметът на Благоевград ще обжалва пред Върховния административен съд , който постанови, че той не е излязъл навреме от фирмите си и с това е нарушил закона, съобщава bTV.Румен Томов е категоричен, че не е нарушил законовите срокове.Той обясни, че ако ВАС потвърди решението на по-долната инстанция, ще има предсрочни избори за Благоевград, на които възнамерява да се яви отново.\"Човек, когато губи, трябва да губи с достойнство. Аз лично не съм реваншист - не бих предприел такива действия, ако бях в тази ситуация\", коментира Томов факта, че Той посочи, че е заварил общината в много лошо финансово състояние и е затегнал финансовото дисциплина. Възнамерява да сезира и прокуратурата.", "date": "2020.01.24", "title": "Кметът на Благоевград обжалва съдебното решение за отстраняването си"}
{"url": "https://news.bg/int-politics/kitay-podkrepya-rusiya-i-iska-sreshta-na-saveta-za-sigurnost-na-oon.html", "text": "Китай подкрепя инициативата на руския президент Владимир Путин за провеждане на среща на върха през 2020 г. на лидери на държави, които са постоянни членове на Съвета за сигурност на ООН.Това съобщи в петък официалният представител на Министерството на външните работи на Китай Хуа Чунин, като нейното съобщение е публикувано на официалния уебсайт на китайското външно министерство и цитирано от ТАСС.\"В момента нестабилността и несигурността в международните отношения нарастват, а мултилатерализмът и ролята на ООН са изправени пред очевидни предизвикателства\". поддържайте връзка и координирайте с Русия и други постоянни членове на Съвета за сигурност.\"\"Китай подкрепя  да проведе среща на върха на най-високото ниво на държавите - постоянни членове на Съвета за сигурност на ООН и е готов да поддържа връзка и да се координира с Русия и други постоянни членове на Съвета за сигурност.\"Вчера президентът на Русия предложи пред Световния форум за Холокоста, през 2020 г. да се проведе среща на върха на лидерите на Русия, Китай, САЩ, Франция и Великобритания.Според него страните основатели на ООН могат и трябва да дадат пример за запазване на мира.Путин счита, че срещата на върха може да се проведе навсякъде по света, където ще бъде удобно за всички.Той увери, че Русия е готова за такъв сериозен разговор и възнамерява незабавно да изпрати подходящи послания до лидерите.Путин смята, че провеждането на среща през 2020 г., когато се навършват 75 години от края на ВСВ и основаването на ООН, е важно и символично.", "date": "2020.01.24", "title": "Китай подкрепя Русия и иска среща на Съвета за сигурност на ООН"}
{"url": "https://news.bg/politics/korneliya-ninova-krizata-sega-ne-e-prirodno-bedstvie-a-upravlensko-bedstvie.html", "text": "БСП вика с дебатите по вота премиера Бойко Борисов и вицепремиерите. Това поиска Филип Попов. Повечето министри дойдоха в пленарната зала.Председателят на парламента Цвета Караянчева посочи, че Министерският съвет е уведомен, че днес ще се гледа вот на недоверие. Самите спорове ще се излъчват по БНТ 2 и БНР.Лидерът на БСП Корнелия Нинова мотивира вота. Тя благодари на инженерите, проектантите, които са дали експертизата си на левите.Кризата пряко засяга живота и здравето на българските граждани, заяви тя. Водната криза вече не била само в Перник, но и в други населени места. Кризата не е природно бедствие, тя е управленско бедствие, отсече червеният водач. Имало нормативен и институционален хаос в политиката по околната среда. В Перник обществото видяло как се прехвърля отговорност между институциите.500 хиляди са на режим на вода, недоволна е Нинова. . 15 хиляди души умират преждевременно заради мръсен въздух, сочи справка, представена от нея.от трети страни за пет години. Пет тона са болничен боклук. За вноса от ЕС нямало данни.Красива България беше превърната от правителството на Борисов в сметище, обяви лидерът на БСП. , а на места достига и 80%. В същото време водата е поскъпнала три пъти. \"Къде отидоха парите, събрани от хората?\", пита Нинова и недоумява защо не е ремонтирана ВиК мрежата.Левите искат отговор и защо в такова състоянието на язовирите. Повече плащаме за такса смет от белгийците и англичаните, стана ясно от коментара й. Социалистите виждат в управлението на екологията у нас корупция, безхаберие. Умни, мъдри, експертни решения трябвало за Перник. Премиерът пак допускал грешки, като обещавал, че . Нека калинките да замълчат в този момент и да говорят експертите, призова Корнелия Нинова.\"Белмекен\" не бил решение, защото ако му намалеят водите, това било заплаха за енергийната система на страната. Нямало кой да плати водата до Перник, защото ВиК-Перник е във фактически фалит.Рисковете не са в природата, правителството на Борисов е риск за България, каза Нинова и допълни, че оставането му на власт е заплаха за страната.Намираме се в политическо бедствие. Това заяви и лидерът на ДПС Мустафа Карадайъ. Кризата в Перник била резултат от десетгодишно некадърно управление на ГЕРБ по думите му. Заради инстинкта си за самосъхранение властта направила бързи персонални промени. Проблемите ще се задълбочават, прогнозира той. Нещата се влошават и не се подобряват, държавата е в колапс, отсече Карадайъ.За него властта проявява невежество и безхаберие. Днешното управляващо мнозинство нанася вреда на здравето и живота на хората, на демокрацията и държавността. Важни са политическите и управленските поуки, каза още лидерът на ДПС. По мнението му властта за управляващите е самоцел. Правителството предлагало палеативни мерки, които не били решение.Припомняме, в края на декември  срещу правителството на премиера Бойко Борисов в областта на политиката на околната среда и водите. Причините са водната криза в Перник и горенето на италиански боклук у нас.Миналата седмица  в парламента, от  за подкрепа. Разговори с независими депутатите официално не са водени. След това социалистите обявиха, че ще търсят и извънпарламентарна подкрепа за вота си, като  и ", "date": "2020.01.24", "title": "Корнелия Нинова: Кризата сега не е природно бедствие, а управленско бедствие"}
{"url": "https://news.bg/politics/borisov-i-kmetat-na-pernik-bili-siamski-bliznatsi-a-gerb-e-spasitelyat.html", "text": "Георги Марков от ГЕРБ обяви, че партията му няма да позволи пир по време на чума. Левите искали да оставят България без парламент, за да няма как да се вземат законодателни решения. Не било редно и президентът да се оставя да решава кризата в Перник, ако се стигне до служебен кабинет, защото нямал и вина за кризата.Марков похвали тандема - сиамските близнаци Бойко Борисов и кметът от БСП на Перник Станислав Владимиров. Левите не били алтернатива. ГЕРБ си вземали поуки от грешките и това се оценявало от хората.ГЕРБ е спасителят, други спасители няма, смята Георги Марков. Не говорете за рестарт, защото не сме дебили и не сме късопаметни, увери той. Не ставате да управлявате България, смята депутатът от ГЕРБ.Червеният депутат Драгомир Стойнев реагира на пламенната реч на Марков и призова залата да се върне към кризата в Перник. До кризата се стигнало, защото ГЕРБ мълчали и не казали истината на хората. Можеха да се вземат превантивни мерки, смята той. Целта на ГЕРБ била да се окопават във властта. Вината за тази криза е ваша, смята Стойнев. Той припомни, че шефът на ВиК-Перник казал, че политическите лидери на ГЕРБ му забранили да говори.", "date": "2020.01.24", "title": "Борисов и кметът на Перник били сиамски близнаци, а ГЕРБ е спасителят"}
{"url": "https://news.bg/bulgaria/gripna-epidemiya-ot-dnes-za-veliko-tarnovo-za-sofiya-ot-ponedelnik.html", "text": "Грипна епидемия е обявена в област Велико Търново, а от понеделник грипна епидемия ще има и в област София.От МОН, съобщиха, че от  понеделник 27 януари до 4 февруари, включително, поради висока заболеваемост ще бъде преустановен учебният процес във всички 273 училища в София.Учениците ще започнат учебни занятия на 6 февруари, тъй като 5 февруари е обявен за неучебен ден поради края на първия учебен срок.От днес е обявена грипна епидемия на територията на област Велико Търново.Днес са отменени учебните занятия във всички училища от област Монтана, както и в 21 от област Пловдив и в 15 от област Кюстендил.Поради висока заболеваемост на учениците в 3 училища в област Бургас и в по едно училище в областите Благоевград, Враца, Габрово и Силистра също са отменени учебните занятия.В ДГ \"Мир\" в с. Дунавци, Видинска област, също не се провеждат занимания днес.Регионална здравна инспекция - Благоевград обявява грипна епидемия на територията на общините Благоевград, Гоце Делчев, Сатовча, Гърмен и Хаджидимово от понеделник, 27 януари.Грипна епидемия са обявили в областите Кърджали, Хасково и Ловеч.От 25 януари в Севлиево, Трявна и Дряново е обявена също грипна епидемия.До второ нареждане се ограничават плановите операции и свижданията в лечебните заведения. Преустановяват се женските и детските консултации.По-рано днес бе обявено, че в Бургас също излизат в грипна епидемия.", "date": "2020.01.24", "title": " Грипна епидемия - от днес за Велико Търново, за София от понеделник"}
{"url": "https://news.bg/world/kndr-naznachi-hardlayner-ot-armiyata-za-vanshen-ministar.html", "text": "Северна Корея назначи бивш армейски офицер с репутация на хардлайнер на поста министър на външните работи, пише \"Гардиън\".Британският вестник отбелязва, че с решението вероятно Пхенян сигнализира, че ще заеме по-твърда позиция на ядрените преговори със САЩ.След дни на спекулации Корейската централна новинарска агенция потвърди днес, че И Сон-гуон, който има малък дипломатически опит, замяна И Йон-хо, дипломат от кариерата, който владее английски език и взе участие на ядрените преговори с Вашингтон.Анализатори коментират, че е твърде рано да се каже дали назначението на И Сон-гуон, който също е висш член в управляващата Корейска работническа партия, е предвестник на нов подход на ядрените преговори.Според експерти бивш военен на поста министър на външните работи на КНДР символизира безкомпромисната позиция на страната към Вашингтон. Много рядко военен заема длъжността външен министър на КНДР.И Сон-гуон, който няма опит по ядрените въпроси или в разговори с американците, се издигна много бързо през последната година. През април 2019 г. той беше назначен за председател на Комисията по външни работи към севернокорейския парламент. През декември беше забелязан на среща на Централния комитет на партията.И Сон-гуон си спечели репутацията на твърд преговарящ по време на преговорите с Южна Корея през последните 15 г. През 2014 г. той демонстративно напуснал залата, където са се провеждали военни преговори с Южна Корея, след като Сеул поискал извинение от Пхенян за военни провокации.Високопоставен представител на Държавния департамент на САЩ коментира, че Вашингтон знае за новото назначение и се надява, че КНДР ще възобнови ядрените преговори.И Йон-хо изглежда е отстранен от лидера на КНДР Ким Чен-ун след неуспеха на преговорите със САЩ. Отсъствието му от снимка на група с топ представителите на Северна Корея на срещата през декември доведе до спекулации за бъдещето му.", "date": "2020.01.24", "title": "КНДР назначи хардлайнер от армията за външен министър"}
{"url": "https://news.bg/society/52-ot-mladezhite-u-nas-sa-popadali-na-sadarzhanie-s-agresiya-v-internet.html", "text": "52% от българските младежи на възраст между 14 и 19 г. са били изложени на крайно съдържание онлайн. Това показва национално представително проучване, част от националната кампания \"Намери друг начин\", която има за цел да насърчи критичното мислене и гражданската активност сред младите хора.Проучването сочи, че около 30% от тях са попаднали на такова съдържание по случайност.Изследването, проведено сред 1018 респонденти, се фокусира върху нагласите сред младите хора по отношение на онлайн съдържанието, с което се сблъскват, както и факторите на влияние при формиране на мнението им по важни обществени въпроси. Основен акцент е доколко младежите са били изложени на крайно съдържание в онлайн пространството, приканващо към агресия и омраза срещу определени обществени групи, и как биха се отнесли към подобен тип послания.Резултатите показват, че между 12% и 16% от младежите одобряват онлайн съдържание, демонстриращо омраза или агресия. Данните показват, че пасивното и безкритично \"консумиране\" на такъв тип съдържание е свързано с по-високи равнища на одобрение сред младежите на призивите за насилие или крайни действия. Тези послания изместват фокуса от търсенето на решения на действителни обществени проблеми, като водят до противопоставяне и поляризиране на общественото мнение, без обективна и базирана на факти дискусия.Целта на кампанията \"Намери друг начин\" е да отговори на тези съвременни предизвикателства, показвайки положителни примери и насърчавайки практически умения за справяне с манипулативното съдържание онлайн.Тя цели да развие необходимите умения на младите хора за оценка на информация и разпознаване на крайно съдържание онлайн, както и социалните им умения и емоционалната им интелигентност, така че те да общуват по-ефективно помежду си въпреки различията и да дискутират градивно и аргументирано.", "date": "2020.01.24", "title": "52% от младежите у нас са попадали на съдържание с агресия в интернет"}
{"url": "https://news.bg/disasters/parvite-vaksini-za-koronavirusa-nay-rano-sled-godina.html", "text": "Първите ваксини за коронавируса могат да се очакват най-рано след година. Тази първа версия на ваксина вече е влязла в лабораториите на световната фармацевтична компания Johnson&Johnson, но ще отнеме близо година, преди ваксините да бъдат публично достъпни, съобщава АП.Това коментира Пол Стофелс, главен научен директор в Johnson&Johnson, и Ричард Хатчет, изпълнителен директор на \"Коалиция за иновации и подготовка за епидемии\" (CEPI), които финансират два проекта и съфинансира трети за разработване на ваксини.Изказвайки се в Давос, Хетчет коментира пред БиБиСи, че CEPI се надява ваксините, за които е обявила партньорство, да влязат в клинични изпитания през лятото.Ще отнеме близо една година, преди те да са налични, но той добави, че това е много амбициозна времева линия.Той също така обясни, че ограниченията за пътуване със самолет в страни като Обединеното кралство няма да попречат на вируса и засега единственото средство за реакция е чрез действия в сферата на общественото здраве.Компаниите също така се стремят към напредък в производството и пускането на защитни средства за болнични работници и други, допълва Стофелс: \"Знаем, че това може да се превърне в много голяма глобална епидемия.\"И двамата обясняват, че скоростта, с която се развиват лекарства, които да отговорят на глобалните кризи, драстично се е подобрила след кризата с ебола, която Стофелс определи като \"събуждане за света\".", "date": "2020.01.24", "title": "Първите ваксини за коронавируса - най-рано след година"}
{"url": "https://news.bg/bulgaria/hvanaha-mazh-napravil-opit-da-iznasili-zhena-blizo-do-kampusa-v-blagoevgrad.html", "text": "Районна прокуратура - Благоевград е образувано досъдебно производство срещу мъж обвинен в блудство с млада жена.На 21 януари 21-годишна жена вървяла по пешеходна алея между кампуса на Американските общежития и реката в гр. Благоевград за среща с приятеля си. Забелязала мъж, който създавал впечатление, че я дебне.Забързала се в посока магазин \"Кауфланд\", като обръщайки се видяла, че същият е с разкопчан панталон. Обадила се по телефона на приятеля си и му споделила притеснението си относно вървящия след нея непознат. Преди да приключи разговора чула зад себе си гласа на мъжа, който й казал да спре. Изплашената жена направила опит да избяга, но била застигната от него.Преодолявайки съпротивата й със сила и удари, нападателят започнал да извършва с нея блудствени действия. В този момент в далечината се чул гласът на нейния приятел, който станал свидетел на случващото се и побързал да я защити. Извършителят преустановил действията си и побягнал.На органите на реда било дадено подробно описание на мъжа, който няколко часа по-късно е бил задържан.Наред с извършените от него с младата жена блудствени действия, той я ударил с юмрук в лицето и в корема, запушвал й устата и я заплашил с думите \"Не викай, ще те убия\".С постановление на наблюдаващия прокурор обвиняемият Л. е задържан за срок до 72 часа. Предстои произнасянето на съда по искането на РП-Благоевград за определяне на постоянна мярка за неотклонение \"Задържане под стража\".Престъплението, за което М.Л. е привлечен в качеството на обвиняем, е наказуемо с лишаване от свобода за срок от две до осем години. Мъжът е криминално проявен, като към настоящия момент е реабилитиран по право, неграмотен, женен, работи в сметосъбираща фирма.", "date": "2020.01.24", "title": "Хванаха мъж, направил опит да изнасили жена близо до кампуса в Благоевград"}
{"url": "https://news.bg/politics/v-moskva-situatsiyata-s-ruskite-diplomati-v-balgariya-e-predstavlenie.html", "text": "Ситуацията с руските дипломати в България е представление, насочено към създаване на отзвук, коментира източник в Москва, цитиран от ТАСС. \"Всички подобни въпроси обикновено не се решават пред микрофон. София изглежда глуповато.\"В същото време, прессекретарят на президента на Русия Дмитрий Песков отказа да коментира информацията, че  на двама руски дипломати, обвинени в шпионаж.Представителят на Кремъл пренасочи този въпрос към руското министерство на външните работи.\"Не\", каза Песков в отговор на искане за коментар на ситуацията. \"Нямам информация. Говорим за дипломати. Препоръчвам да се свържете с Министерството на външните работи.\"По- рано руският посланик в София Анатолий Макаров заяви за ТАСС, че официално руският дипломатически департамент не е получил информация за обвиненията.По информация на \"Интерфакс\" от руски дипломатически източник, Русия, в контакт с българските власти, се опитва да изясни ситуацията с двамата дипломати, заподозрени в шпионаж в София.Той отбелязва, че е рано да се каже дали Москва ще отговори реципрочно, ако тези дипломати бъдат изгонени от България.", "date": "2020.01.24", "title": "В Москва: Ситуацията с руските дипломати в България е представление"}
{"url": "https://news.bg/bulgaria/zhiteli-ot-sela-na-voden-rezhim-v-parlamenta.html", "text": "Лидерът на БСП Корнелия Нинова покани в парламента общински съветници от Ботевград и жители на Севлиево да говорят за проблема с водата.Водата за промишлените абонати и собственици на автомивки в Ботевград е спряна от 20 януари, това заяви общинският съветник от БСП Николина Цолова.Припомняме, че преди месец , че язовир \"Бебреш\" е празен и се .На трибуната в Народното събрание застана и Димитър Тонев, който живее в севлиевско село, и обясни, че всяка година, когато започне сушата, 7-8 села остават без вода за две седмици, после я пускат за няколко часа и после пак две седмици са без вода.Миналата година жителите на района са пуснали жалба за нецелесъобразно използване на средства за ремонт на завеждащ водопровод, за който обаче населението смята, че не е реден, тъй като загубите на вода са били много големи.Тонев отбеляза, че не е партийно зависим, а иска само проблемът да се реши. Мъжът подчерта, че средствата за ремонт на водопреносната мрежа все още са на изчакващ режим.Днес в  по четвъртия вот на недоверие към правителството на Бойко Борисов,  във водния сектор, боклука и мръсния въздух. ", "date": "2020.01.24", "title": "Жители от села на воден режим в парламента"}
{"url": "https://news.bg/economics/rabotodatelite-s-31-prioriteta-za-2020-g.html", "text": "Асоциацията на организациите на българските работодатели представи 31 приоритета за 2020 г., разделени най-общо в три основни цели - подобряване на бизнес климата, ускорено развитие на човешките ресурси и цялостна реформа в енергетиката.На пресконференция в БТА председателят на КРИБ Кирил Домусчиев посочи, че се очаква през тази година БВП у нас да е близо 127 млрд. Той отчете ирекордно висок износ за миналата година - близо 17 млрд. евро по данни за първите 7-8 месеца, което по негови думи показвало, че българската икономика работи качествено и конкурентоспособно.От своя страна Цветан Симеонов - председател на БТПП, заяви, че е недопустимо в България все още да няма електронно правителство, въвеждането на което ще бъде един от приоритетите на АОБР.Друг акцент ще е разширяването на принципа на действие на обратно начисляване на ДДС с цел предотвратяване на данъчни измами. Според Симеонов в тази област работодателските организации и държавата нямат разнопосочни интереси.Той посочи и отмяната на данъка върху дивиденти, заявявайки, че не е добре да има разлика между третирането на малките и средни предприятия, при които данъкът е 15%, и акционерните дружества - с 10% данък.Симеонов отбеляза като задача и въпроса с приемането на механизъм за определяне на минимална работна заплата за ЕС.Друг акцент ще е ускоряването на реформите в образователната система с акцент върху професионалното обучение. Работодателите настояват за разширяване на обучението по предприемачество с участие на представители на бизнеса. Те са поели отговорност да продължат и т.нар. дуално обучение, насочвайки вниманието към техническите и инженерните специалности.От своя страна Домусчиев изтъкна борбата със сивата икономика, с корупцията и монополизацията, както и установяването на баланс между икономическото развитие и околната среда.Той настоя и за формиране на национална позиция на България по европейската зелена сделка, както и за присъединяването на страната ни към Шенген и ОИСР.Други приоритети на АОБР са облекчаването на режима за влизане на работници от трети страни и повишаването на енергийната свързаност на страната и свързването й към газопреносните мрежи на съседните държави.От своя страна Васил Велев - председател на АИКБ, заяви, че през първото полугодие на 2019 г. в енергетиката трябва да се извърши защита в Брюксел на механизъм за капацитети във връзка с прехода към енергетика без въглища. От 1 юли пък трябва да стартира поетапното либерализиране на пазара за бита.Други акценти са повишаването на капацитета на държавните органи за разследване и наказване на пазарни злоупотреби, изграждането на нови мощности само на пазарен принцип и реклама на България в чужбина и в страната.Велев отбеляза и коефициента за редукция на първата пенсия. Според АОБР той трябва да е три пъти по-малък отколкото е в момента и по този начин ще се укрепи и вторият стълб на пенсиите.Председателят на БСК Радосвет Радев пък настоя задигитализация на процесите в предприятията, намаляване на регулаторната тежест, облекчаване на процедурите за свързаност на предприятия към мрежовите инфраструктури - ВиК, електроенергия и газ, и приемане на основните стратегически документи за развитие на икономиката до 2030 г.Освен това работодателите бяха категорични, че искат отмяна на временната мярка предприятията да плащат първите три дни болнични. Според тях те трябва да се покриват от НОИ. Те изразиха и мнение, че България има нужда от изцяло нов Кодекс на труда.", "date": "2020.01.24", "title": "Работодателите с 31 приоритета за 2020 г."}
{"url": "https://news.bg/int-politics/v-sasht-preduprezhdavat-za-smartonosnostta-na-stari-ruski-raketi.html", "text": "Руските ракети \"Оникс\" са по-бавни от най-новите хиперзвукови ракети, но те все още остават смъртоносни и представляват заплаха за корабите на противника, пише американското издание за геополитически анализи The National Interest.Ракетите \"Оникс\" се определят в публикацията като \"стари свръхзвукови оръжия\", тъй като според изданието те за пръв път са влезли в експлоатация преди почти 20 години - още през 2002 г. При новото поколение ракети \"Оникс\" обсегът на полета се увеличава с 600 до 800 километра, като освен това те разполагат с подобрена система за прицелване и защита от радиосмущения, отбелязва авторът на статията.Тези ракети са способни да достигнат скорост, която е около 2,5 пъти по-висока от скоростта на звука. За сравнение, пише списанието, скоростта на ракетите \"Циркон\" ще е над 5 пъти по-висока от скоростта на звука. Скоростта на ракетите \"Оникс\" обаче ще бъде достатъчна, за да представлява заплаха за системите за противовъздушна отбрана на корабите на Запада.Както отбелязва The National Interest Отделът за чуждестранни военни изследвания към армията на САЩ смята системата за насочване за една от \"най-интересните\" характеристики на ракетите \"Оникс\". Тази система позволява съвместната употреба на ракети от различни класове, тя може също така да определи и степента на важност на целите, въз основа на което разработва план за удар.След унищожаването на основната цел останалите ракети се изстрелват по други кораби, така че повече от една ракета не нанася удар по повече от една цел. След като премине в режим на автоматично проследяване на целта, у \"Оникс\" се включва радар, след което ракетата се спуска на височина от пет до десет метра, на която повечето от радарите на ПВО системите не могат да работят, пояснява списанието. Щом \"Оникс\" се издигне изпод хоризонта, радарът на ракетата отново се включва, а заедно с него се прехваща основната цел. Тази функция, заедно с високата скорост на полета, значително усложнява работата на системите за противовъздушна отбрана и радиоелектронна борба на противника, пише изданието.В заключение The National Interest подчертава, че въпреки различните съобщения за това, че хиперзвуковите оръжия \"ще променят правилата на играта\", по-старите и бавни свръхзвукови оръжия все още представляват заплаха за надводните кораби.", "date": "2020.01.24", "title": "В САЩ предупреждават за смъртоносността на стари руски ракети"}
{"url": "https://news.bg/world/silna-eksploziya-v-amerikanskiya-grad-hyustan.html", "text": "Силна експлозия отекна в американския град Хюстън, Тексас, съобщават АФП и други медии.Експлозията е станала тази сутрин около 04,25 часа. Жители на американския град съобщават за счупени прозорци и врати и за най-малко един пострадал.Не се знае причината за взрива, но не е изключено да е свързано с изтичане на газ.Според медии експлозията е станала в сграда в северозападната част на Хюстън. Чута е на повече от 30 километра от мястото на инцидента.Полицията евакуира района.По-късно стана ясно, че най-малко двама души са загинали при голяма експлозия в индустриална зона.", "date": "2020.01.24", "title": "Силна експлозия в американския град Хюстън"}
{"url": "https://news.bg/bulgaria/balgariya-izgoni-dvama-ruski-diplomati.html", "text": "България обяви за персона нон грата двама руски дипломати, обвинени в шпионаж.Дипломатите имат 48 часа да напуснат страната ни.Руският посланик Анатолий Макаров получи протестна нота от министъра на външните работи Екатерина Захариева, след като беше  като представителя на Москва с най-висок ранг.Министерството на външните работи на България съобщи, че прокуратурата е изпратила на ведомството писма относно двама руски граждани, които са събирали информация, представляваща държавна тайна, с цел издаването й на чужда държава или чужда организация.Досъдебните производства срещу руските граждани са прекратени, тъй като те се ползват с дипломатически имунитет.В рамките на своята компетентност МВнР на България обяви с ноти за \"персона нон грата\" един руски дипломат, а за \"неприемлив\" - член на техническия персонал на руското посолство в София. Руският посланик Анатолий Макаров бе повикан в МВнР, за да получи нотите. На двамата е даден 48 часа срок да напуснат страната, заявяват от ведомството ни.Днес посланикът на Русия в България беше извикан в българското Министерство на външните работи, където му беше връчена нота за обявяване на двама дипломати на посолството за персона нон грата, се казва в съобщение на руската дипломатическа мисия у нас.Никакви доказателства, потвърждаващи техни действия, несъвместими със статута им, не са били представени, поясняват от посолството.Сътрудниците ще напуснат страната в указания в нотата срок.Руската страна си запазва правото на ответни действия, предупреждават от посолството.При това считаме решението на българските власти да разпространи информация по случая в публичното пространство преди да уведомят официално посолството като \"несъответстващо на традиционно конструктивния дух на отношения между нашите две държави\", се подчертава в позицията на мисията. Ситуацията с , насочено към създаване на отзвук, коментира по-рано източник в Москва.По-рано днес Прокуратурата има събрани доказателства за извършвана разузнавателна дейност на територията на страната от двама чуждестранни граждани, ползващи се с дипломатически имунитет. За това е уведомено Министерството на външните работи.В Специализираната прокуратура са образувани две досъдебни производства за престъпление срещу Република България. Сигнали за това са получени от ДАНС.На 28 октомври от прокуратурата съобщиха, че  от почти една година, след което МВнР го обяви за персонал нон грата и даде срок за напускането на страната. През декември месец , като връчи нота на българския посланик в Русия Атанас Кръстин.Председателят на движение \"Русофили\"  в полза на чужда държава в аферата, която бе разкрита от прокуратурата през август месец. Освен Малинов други обвиняеми няма, но по разследването бе разпитан и бившият главен редактор на опозиционния  и други лица от движението. Освен това на двама руснаци бе наложена забрана за влизане в страната - на  и на бившия председател на Руския институт за стратегически .Вчера от прокуратурата също съобщиха, че са  за отравянето на Емилиян Гебрев, сина му Христо и управителя на дружествата на Гебрев. На тримата руснаци са издадени Европейски заповеди за арест, като те са пуснати и в Интерпол за издирване с червена бюлетина. .През 2018 г. , когато над 20 държави прогониха руски дипломати от своята територия заради случая \"Скрипал\".", "date": "2020.01.24", "title": "България изгони двама руски дипломати"}
{"url": "https://news.bg/politics/zasilvame-satrudnichestvoto-s-kipar-v-energetikata-ikonomikata-i-svarzanostta.html", "text": "България и Кипър имат амбицията да засилят сътрудничеството си в областта на енергетиката, икономиката и свързаността, като това ще създаде нови възможности и за региона на Източна и Югоизточна Европа.Тази обща позиция изразиха на среща на \"Дондуков\" 2 държавният глава Румен Радев и министърът на външните работи на Кипър Никос Христодулидис, който е на посещение в София.На срещата е било обсъдено предстоящото посещение у нас на кипърския президент Никос Анастасиадис по покана на Румен Радев през февруари, което щяло да даде нов импулс на приятелските отношения между двете страни.Българският президент и кипърският външен министър са разгледали перспективите за задълбочаване на бизнес контактите между двете страни, както и за подобряване на транспортната свързаност в нашия регион.България има интерес към енергийните проекти за пренос на природен газ, част от които е и Кипър. Енергийната ни свързаност ще допринесе за диверсификацията на европейската енергийна карта, заяви още Румен Радев.Двете държави споделят не само общи интереси и позиции, но се изправят и пред общи предизвикателства като миграционния натиск и запазването на сигурността в региона. Европа трябва да е по-активна и да намери дългосрочни и трайни решения за бежанската криза, като отчита принципа на солидарност, но и националните специфики на всяка страна, беше общата позиция на Румен Радев и Никос Христодулидис, които отчетоха необходимостта от работещи и оперативни механизми за решаване на проблемите пред Общността.Двамата бяха единодушни, че европейската перспектива за страните от Западните Балкани има изключително значение за стабилността и сигурността не само на Югоизточна Европа, а и на Европейския съюз.Българската общност в Кипър и многобройните студенти кипърски граждани, завършили висшето си образование в България, са важна връзка за двете държави, беше посочено още на срещата. Сънародниците ни в Кипър формират третата по численост общност в страната и имат своя принос за двустранното партньорство в икономиката и културата, заяви Никос Анастасиадис. Президентът Радев изказа благодарност за създадените условия за сънародниците ни да съхранят културата си, както и за спазването на техните трудови права. ", "date": "2020.01.24", "title": "Засилваме сътрудничеството с Кипър в енергетиката, икономиката и свързаността "}
{"url": "https://news.bg/int-politics/lukashenko-obvini-rusiya-v-naglost-i-bezpardonnost.html", "text": "Русия \"нагло, безпардонно, без причина\" с цел да \"унижи\" затваря своя пазар за хранителни продукти за Беларус, но републиката \"вече не страда особено\" от това. Това обяви президентът на Беларус Александър Лукашенко, цитиран от руските медии.По време на среща със служители от завод за вестникарска хартия в Могилевска област Лукашенко е заявил, че Беларус \"не играе никакви игри\" и не иска да \"напряга основния съюзник\", а именно Русия.\"Може да се вразумят и да се върнат към нормални отношения\", цитира думите му Беларуската телеграфна агенция.\"Днес ние вече не страдаме особено, че те (руската страна) ни затварят пазара за хранителни продукти. При това нагло, безпардонно, без причина. За да наклонят, да унижат. Няма да отговаряме на това. Но можем и да отговорим\", подчерта беларуският държавен глава.Лукашенко казал още, че \"някога\", когато Русия \"започна да торпилира\" Беларус, в отговор беларуската страна започнала да проверява руските автомобили край Смоленск. \"И се изви опашка по железния и автомобилния път до Кремъл. Тогава те видяха, че не бива действат така\", изтъкна той.\"Нуждаем се от нормални приятелски, братски отношения. Ако по-големият брат иска това\", обобщи Лукашенко.Президентът на Беларус заяви също, че конфликтът между Русия и Беларус е произлязъл от желанието на Москва да продава на Минск петрол на цени, по-високи от световните. Освен това той подчерта, че не иска да бъде \"последният президент на Беларус\". По думите ако Минск тръгне на \"разтваряне\" на суверенитета на републиката, беларусите ще го \"изядат\".", "date": "2020.01.24", "title": "Лукашенко обвини Русия в \"наглост\" и \"безпардонност\""}
{"url": "https://news.bg/world/obyavyavane-na-voyna-sporat-za-pravosadieto-v-polsha-eskalira.html", "text": "Сблъсъкът между полското правителство и висши съдии ескалира драматично, след като Върховният съд и парламентът на страната излязоха с противоречиви решения за законността на съдебните реформи, пише \"Гардиън\".Решенията, които са свързани с опити на управляващата партия \"Право и справедливост\" да поеме пряк контрол над правосъдието, хвърлиха правовия ред в Полша в хаос. Сега съдиите подлежат на наказателно преследване, ако спазват издадени от техния съд решения.След като пое властта през 2015 г., \"Право и справедливост\" пое директен контрол над Националния съдебен съвет, бивш независим съдебен орган, който отговаряше за назначенията, повишенията и дисциплината на всички полски съдии. Това позволява на правителството да запълни новосъздаден дисциплинарен съдебен орган с лоялни на партията, които могат да започнат дисциплинарна процедура срещу всеки съдия, поставил под въпрос новия режим.През декември Върховният съд на Полша, който все още е независим, постанови, че Националният съдебен съвет и новосъздаденият дисциплинарен съдебен орган са противоконституционни. Правителството отговори със законодателни предложения, които правят незаконни решения на всеки съдия, който постави под въпрос законността на назначенията. Де факто означава, че забранява на съдиите да спазват решението на Върховния съд.Това доведе до огромно разминаване в четвъртък вечерта, когато полският парламент гласува законодателството, а Върховният съд обяви разпоредбите за незаконни. На заседанието на съда присъстваха всички 60 съдии от трите камари, които не са контролират от назначени от управляващата партия лица.Министри гневно отхвърлиха решението на съда, като подчертаха, че съдиите не говорят от името на държавата, а са мотивирани само от желание да защитят привилегированото си положение.Задълбочаващата се криза вероятно ще засили напрежението между Полша и ЕС. През ноември евросъдът постанови, че е време Върховният съд на Полша да реши спора, което означава, че полският парламент не само пренебрегва най-висшата съдебна инстанция в страната, но и Съда на ЕС.Според полски експерти това не е само обявяване на война на полския правов ред, но и на мястото на страната в Европа.", "date": "2020.01.24", "title": "„Обявяване на война”: Спорът за правосъдието в Полша ескалира"}
{"url": "https://news.bg/bulgaria/vaorazhen-i-maskiran-s-protivogaz-ograbi-benzinostantsiya-v-trud.html", "text": "Въоръжен и маскиран с противогаз ограби 1 500 лв. от касата на бензиностанция в село Труд.По първоначална информация нападателят е бил маскиран с противогаз и въоръжен с газов пистолет, който е насочил към 60-годишен служител на обекта, съобщи Нова телевизия.Пострадали при нападението няма. Полицията работи по разкриване на случая.", "date": "2020.01.24", "title": "Въоръжен и маскиран с противогаз ограби бензиностанция в Труд"}
{"url": "https://news.bg/world/nyama-zaginali-i-raneni-balgari-pri-zemetresenieto-v-turtsiya.html", "text": "По информация на посолството ни в Анкара до момента няма данни за загинали и ранени българи при силното земетресение в Турция.Това съобщиха от пресцентъра на Министерството на външните работи.Посолството ни в Анкара е в постоянен контакт с местните власти. При необходимост от съдействие българските граждани могат да се свържат с посолството ни в Анкара на телефони : + 90 312 467 20 71; + 90 312 427 51 42; + 90 533 376 37 69.Припомняме, че земетресение от 6,8 по Рихтер бе регистрирано днес в Източна Турция.Ударило е вилаета Елязъг, на дълбочина от 6,7 километра.По последни данни четирима души са загинали, а други двама са били ранени при бедствието.Последвали са вторични трусове, някои със сила над 5 по Рихтер.Земетресението е било усетено и в други вилаети - Адана и Самсун.Припомняме, че в западния вилает Маниса, потвърди валията.Няма данни за жертви. Няколко къщи са били повредени в Акхисар.", "date": "2020.01.24", "title": "Няма загинали и ранени българи при земетресението в Турция"}
{"url": "https://news.bg/society/eksperti-nedomislitsa-e-predlozhenieto-na-vmro-za-nepushachite.html", "text": "\"Много е лесно да се предлагат облаги, които трябва да ги платят работодателите, всякаква логика липсва да се мотивира едно поведение с платен годишен отпуск. Целта е да се отнеме вниманието от по-важни проблеми\".Така смята Добрин Иванов, изпълнителен директор на Асоциацията на индустриалния капитал в България (АИКБ).Така той коментира за \"Денят ON AIR\"  за 2 дни повече платен годишен отпуск за непушачите.Според него, подобни навици на работещиъе нямат пряка връзка с трудовите им такива. Категориите \"пушач\" и \"непушач\" са твърде относителни, обясни Иванов съмненията си в предложението.По думите на финансовия експерт Мика Зайкова, която също коментира идеята, самият премиер бил изненадан от предложението на ВМРО.Трябва да се направи оценка на въздействието, преди предложенията да влизат в пленарна зала, припомни тя.\"Има пушачи, които пушат по 1-2 цигари и те не излизат през 15 мин. Ако целта е да накараш пушачите да не пушат няма да стане. Това е недомислица, нещо казано и скалъпено набързо\", подчерта тя.За нея, идеята също е отвличане на вниманието от по-наболели проблеми, като например водната криза в страната, за предотвратяването на която през годините властите не са взели адекватни мерки.Според воеводите пушачите излизали да пушат извън работните помещения и така си осигурявали допълнителна нерегламентирана почивка. Затова непушачите трябвало да бъдат стимулирани, защото били поставяни в дискриминационни условия спрямо любителите на тютюна.С това се опитваме да допълним тази тотална забрана за тютюнопушене на обществени места, обясни Александър Сиди.От мярката ще могат да се възползват и пушачите, стига да не палят цигара на работното място, а след работа.Двамата експерти коментираха и други актуални въпроси, като плащането на на работещите, което доведе до разгорещени дебати.\"Голямата част от мерките за болничните, които се предлагат е за контрола върху тях. Трябва да бъде оценено въздействието. Оказва се, че анализът признава, че има проблем с болничните\", счита Иванов.Според него сега не се прилага никакъв контрол.Зайкова призна, че има и фалшиви болнични, но не скри, че българинът често е болен и без достъп до качествено здравеопазване. Особено болезнен е този проблем в малките населени места, напомни тя.Основното нещо, което трябва да се направи, е ефективен контрол за болничните\", посочи още Зайкова. Припомняме, че идеята първият ден от болничните да не се плаща беше представена след среща между ГЕРБ и Обединените патриоти в лицето на Каракачанов и Симеонов.На 19 ноември премиерът Бойко Борисов заяви, че първият ден от болничните остава платен от работодателя. Въпреки обещанието му обаче КТ \"Подкрепа\" и КНСБ бяха категорични, че няма да се откажат от протеста.От синдикатите предлагат работодателите да плащат първите пет дни на болничния. Правителството предлага работодателите да плащат не повече от 15 дни болнични в годината.Междувременно работодателите излязоха с позиция, че не искат да плащат първите три дни от болничния. Според тях правителството цели да запази статуквото.След това от КНСБ заявиха, че дългите болнични увеличават разходите на работодателите.", "date": "2020.01.24", "title": "Експерти: Недомислица е предложението на ВМРО за непушачите "}
{"url": "https://news.bg/world/dzhonsan-podpisa-sporazumenieto-za-brekzit.html", "text": "Британският премиер Борис Джонсън подписа споразумението за Брекзит. Той го определи като \"фантастичен момент, който дава възможност на страната да върви напред\". Това е нова глава в историята на страната ни, написа той в \"Туитър\".Агенциите припомнят, че това се случва след години на драматични преговори с Брюксел, премиерски оставки и слухове за пореден референдум за членство в ЕС. Припомняме, че Урсула фон дер Лайен, председател на Европейската комисия, и Шарл Мишел, председател на Съвета на ЕС, споразумение за излизането на Великобритания от Европейския съюз, което отваря възможността за ратифициране в Европейския парламент.В четвъртък комисията по конституционни въпроси на ЕП подкрепи на спешна среща споразумението за излизане на Великобритания от Европейския съюз (Брекзит).Гласуването за в Европейския парламент е на 29 януари, след което документът ще бъде официално одобрен от Съвета на ЕС.", "date": "2020.01.24", "title": "Джонсън подписа споразумението за Брекзит "}
{"url": "https://news.bg/world/frantsiya-potvardi-za-2-sluchaya-na-koronavirus.html", "text": "Франция обяви в петък първите си два потвърдени случая на коронавирус Ухан, като единият пациент е хоспитализиран в Париж, а другият в югозападния град Бордо, предаде АФП.Френският министър на здравеопазването Агнес Бузин каза по време на пресконференция, че това са първите два случая в Европа.Според нея, вероятно в страната скоро ще възникнат и други случаи.Великобритания проследява 2000 души, които в последните седмици са пристигнали в страната от Китай.Прегледани са 14 души и резултатите им са отрицателни за коронавирус.Припомняме, че  случай на заболял от коронавирус в САЩ.Вторият случай е в американския град Чикаго. Пациентът е жител на града и е на около 60 г. Жената е хоспитализирана.Жената е летяла от Ухан до Чикаго на 13 януари. Тъй като тогава не е имала симптоми, здравните власти са помислили, че тя няма да разпространи вируса. Властите обявиха, че тя е имала ограничени контакти след връщането си в Чикаго.63 пациенти от 22 щата са тествани за вируса.Във вторник  - мъж на около 30 г. до Сиатъл.Най-малко 22 случая са потвърдени извън континентален Китай: пет в Тайланд; три в Сингапур, три в Тайван, два в Хонконг; два в Макао, два в Япония, два във Виетнам; два в Южна Корея и сега два в САЩ.Починали са най-малко 26 души, а повече от 800 са заболели от вируса. Китай е наложил карантина в повече от 10 града с общо население над 41 милиона души.Стана ясно, че във Великобритания няма заразени с вируса. Всички 14 подозрителни случая не са свързани с коронавируса.", "date": "2020.01.24", "title": "Франция потвърди за 2 случая на коронавирус "}
{"url": "https://news.bg/world/sadyat-balgarin-za-katastrofa-s-trima-zaginali-v-shotlandiya.html", "text": "Започна съдебният процес срещу български шофьор, причинил катастрофа в Шотландия, при която загинаха трима души, предаде БНР.35-годишният Марин Рачев е обвинен в причиняване на смъртта на трима други българи при катастрофа между шотландските градове Абърдийн и Дънди.Инцидентът  миналата година.Рачев отрича, че е карал опасно при опит да пресече път А90 от второстепенен път в графство Абърдийн.Тримата загинали българи са жена на 37 години и двама мъже на 32 и 42 години.Двама други бяха ранени. Процесът продължава.", "date": "2020.01.24", "title": "Съдят българин за катастрофа с трима загинали в Шотландия "}
