{"url": "https://news.bg/education/22-strani-se-sastezavat-na-parvata-evropeyska-mladezhka-olimpiada-po-informatika-ejoi.html", "text": "Първата Европейска младежка олимпиада по информатика eJOI, беше открита тържествено днес с официална церемония в аулата на Софийския университет \"Св. Климeнт Охридски\", съобщиха от най-старото ни висше училище.За да вземат участие във форума пристигнаха отбори от 22 страни-членки на съвета на Европа. България като домакин е единствената държава, представена с два отбора. Всички останали ще се борят за медалите с по един отбор от четирима участници.Състезанието ще се проведе на 9 и 11 септември в София Тех Парк. Резултатите ще могат да се следят в реално време на сайта на eJOI.Тържествени приветствия при откриването произнесоха президентът Румен Радев и еврокомисарят по цифровата икономика и общество Мария Габриел. Еврокомисарят по образованието Тибор Наврачич, също патрон на събитието, поздрави дистанционно всички участници и им пожела успех.\"Цифровите технологии са най-бързо развиващият се сектор в съвременната икономика. Вие сте привилегировани, че от най-ранна възраст имате достъп до новите технологии.\" - заяви президентът Румен Радев.\"Разработвайки вашите сложни алгоритми, превеждайки ги на съответния програмен език, съобразявайки се с изискванията на операционните системи и с мощния хардуер, вие залагате не само техническия прогрес, вие залагате модела на поведение на хората, вие контролирате бъдещето.\" - посочи той.\"Искам да ви благодаря, скъпи млади хора, за това че на предизвикателството цифрова промяна на икономиката и на обществото ни, информатиката, вие отговаряте по един от най-достойните начини - като участвате, като го формирате и като го предопределяте.\" - каза по време на церемонията Мария Габриел.\"От днес всички участващи в тази олимпиада имате нова мисия пред себе си - вие сте посланици на бъдещето.\" - допълни тя с вълнение.Министърът на образованието и науката също се обърна към участниците: \"Мястото, където се намираме, ме кара да съм изпълнен с оптимизъм за бъдещето. Това, което вие ще направите през следващите години, няма да бъде програмиране на отделни програми на компютъра, а ще бъде програмиране на цялото общество.\"Пилотът Марио Бакалов, който управлява най-голeмия пътнически самолет в света Airbus A380, също беше развълнуван от срещата си с талантливите деца.\"Вашата страст са информационните технологии, аз също имам страст - Airbus A380. Страстта е ключов двигател на моя успех, така че ви поздравявам за страстта ви към компютрите.\" - каза Бакалов.Сред официалните гости бяха също посланици на страните участнички, както и представители на институции и бизнес организации, подкрепящи събитието.В края на церемонията олимпиадата беше тържествено обявена за открита от четиримата инициатори - проф, Красимир Манев, Бисерка Йовчева, Алексей Христов и Елена Маринова.Те бяха особено щастливи, че голямата им мечта се превръща в реалност.Медалистите ще бъдат обявени на тържествена церемония на 12 септември в аулата на Софийския университет \"Св. Климент Охридски\".", "date": "2017.09.08", "title": "22 страни се състезават на Първата Европейска младежка олимпиада по информатика eJOI"}
{"url": "https://news.bg/world/v-es-se-dogovoriha-za-novi-sanktsii-sreshtu-severna-koreya.html", "text": "Топ дипломатите на ЕС постигнаха съгласие за засилване на икономическите санкции срещу КНДР в отговор на последното ядрено изпитание на азиатската държава, съобщава \"Йонхап\".Шефът за външната политика на ЕС Федерика Могерини заяви след срещата на министрите в Талин, Естония, че се е провела важна дискусия за ситуацията в Северна Корея с външните министри на страните членки на съюза.Министрите се съгласиха да подкрепят увеличаване на икономическия натиск с цел Северна Корея напълно да изпълни условията за ядрено разоръжаване на Корейския полуостров и възобновяване на политическия диалог, поясни Могерини.Преди срещата тя обяви предложенията си за нова резолюция на Съвета за сигурност на ООН с по-тежки икономически санкции, както и допълнителни автоматични санкции на ЕС срещу КНДР.Последните провокации на КНДР представляват \", каза още Могерини.Само преди ден Могерини обяви, че Европейският съюз се готви да затегне санкциите срещу Северна Корея.", "date": "2017.09.08", "title": "В ЕС се договориха за нови санкции срещу Северна Корея"}
{"url": "https://news.bg/world/vaprosat-za-reparatsiite-go-razreshihme-prez-1953-ta-otgovori-berlin-na-polsha.html", "text": "Германия отхвърли заплахата на Полша да поиска нови разговори относно изплащането на репарации от Втората световна война от страна на Берлин, информира АФП.Германската държава подчерта, че въпросът е разрешен още през 1953 г.Говорителят на правителството в Берлин Щефан Зайберт поясни, че още през август 1953 година Полша е приела обвързващо решение повече да не настоява за изплащане на допълнителни репарации. Представителят добави, че следователно Берлин разглежда този въпрос като правно и политически разрешен.Зайберт изтъкна, че Германия напълно приема отговорността си за Втората световна война и е платила \"значителни репарации\" на Полша.Според Варшава споразумението от 1953 г. е подписано под диктата на Съветския съюз.Вчера премиерът на полската държава Беата Шидло заяви, че страната й има право да иска още репарации от Германия.Външното и вътрешно министерство на Полша са изчислили, че репарациите са в размер на около 1 трилион долара.Шест милиона полски граждани, включително три милиона от еврейски произход, са избити от нацистите по време на окупацията от 1939 до 1945 г.", "date": "2017.09.08", "title": "Въпросът за репарациите го разрешихме през 1953-та, отговори Берлин на Полша"}
{"url": "https://news.bg/crime/vazpitatel-osaden-za-bludstvo-s-11-godishni-obzhalva-za-vtori-pat.html", "text": "Възпитател, осъден за блудство и разпространение на порнографски материали в интернет обжалва за втори път ефективна присъда пред Варненския апелативен съд. Илиян Василев, признат за виновен за блудство със 6 момичета на възраст 11-12 години, обжалва 6-годишната си присъда.Василев давал частни уроци по музика в дома си, където е блудствал с момичетата и разпространявал порнографски материали в социалната мрежа Facebook.До шестгодишната ефективна присъда се стигна, след като в края на март тази година подсъдимият обжалва пред Апелативен съд - Варна наложената му през 2016 година от съда в Силистра присъда от 8 години лишаване от свобода при строг режим.В началото на април апелативният съд върна делото за ново разглеждане в Силистренския окръжен съд. При повторното разглеждане друг състав наложи наказание от 6 години лишаване от свобода и е определи глоба в размер на 2000 лева.Василев е потвърдил фактите и обстоятелства, посочени в обвинителния акт. За втори път през месец май тази година съдът в Силистра е признал вината на старши възпитателя в начален в училище \"Хр.Ботев\" в Дулово.54-годишният мъж извършил блудствата с децата в периода от ноември 2014 до април 2015 година в дома си в град Дулово. Той давал уроци по пеене на шестте пострадали деца.Някои от тях се опитали да се откажат от частните уроци в дома му заради интимните действия на преподавателя, но Илиян В. убеждавал родителите им, че децата са талантливи и не трябва да спират уроците по пеене.Действията на преподавателя станали известни на класните ръководители на момичетата, пред които децата споделили какво се случва в дома на Илиян В. по време на уроците.Директорката на училището подала сигнал до отдела за закрила на детето, с което започнало досъдебното производство срещу началния педагог.Прокуратурата в Силистра настоява за наказание от 10 години затвор. Прокурорът намира, че блудството с 6 малолетни лица, извършено от техния учител и в продължителен период от време като е балансирано с чистото съдебно минало на подсъдимия.Според защитата на Василев, размерът на наказанието е бил несправедливо завишен, без да бъдат отчетени всички смекчаващи вината обстоятелства.Илиян Василев е с мярка за неотклонение \"задържане под стража\" от края на юни 2016 г. Той поиска по по-лека присъда. Съдът остави тази молба без уважение, защото не намери нови обстоятелства, които да го мотивират за промяна.В 30 дневен срок Варненският съд ще се произнесе по делото.", "date": "2017.09.08", "title": "Възпитател, осъден за блудство с 11-годишни, обжалва за втори път"}
{"url": "https://news.bg/world/varshava-evroskeptichnite-strani-sa-po-golyama-zaplaha-za-es-ot-brekzit.html", "text": "Държави членки \"от рода на Полша\" са разглеждани в Брюксел като \"по-голяма заплаха от Брекзит\" за единството на ЕС. Това заяви полският еврокомисар Елжбета Бенковска в Краков, цитирана от АФП.\"\", поясни тя.Тя посочи няколко спора между Европейската комисия и полското правителство, включително отказа на Варшава да приеме мигранти и реформите за засилване на контрола на изпълнителната власт върху съдебната и неправителствените организации, както и решение да се продължи сечта в древната Беловежка гора въпреки решение на Европейския съд тя да бъде незабавно прекратена.Според нея Варшава трябва да участва в развитието на европейската отбранителна индустрия въпреки отказа на правителството да закупи хеликоптери \"Каракал\" на Airbus през октомври 2016 г.", "date": "2017.09.08", "title": "Варшава: Евроскептичните страни са по-голяма заплаха за ЕС от Брекзит"}
{"url": "https://news.bg/politics/prezidentat-pozdravi-makedoniya-za-natsionalniya-y-praznik.html", "text": "Президентът Румен Радев поздрави държавния глава на Република Македония Георге Иванов по повод националния им празник.Държавният глава Румен Радев поздрави днес президента Георги Иванов и Република Македония по повод националния празник на страната и отбелязването на 26-ата годишнина от провеждането на референдума за независимост.Българският държавен глава е убеден, че с подписването на Договора за приятелство, добросъседство и сътрудничество, страните ни отварят нова страница в двустранните отношения, които ще се развиват и задълбочават във всички области от взаимен интерес.", "date": "2017.09.08", "title": "Президентът поздрави Македония за националния й празник"}
{"url": "https://news.bg/crime/sadat-pusna-lazar-vlaykov-pod-domashen-arest.html", "text": "Районният съд в Пазарджик определи \"домашен арест\" на Лазар Влайков, с чийто пистолет  собственика на заведение в с. Виноградец по време на празненство миналата седмица, съобщи БТА.Според съда Влайков е с чисто съдебно минало, няма опасност да се укрие или да извърши друго престъпление.Прокуратурата поиска постоянна мярка \"задържане под стража\". Прокурорът Васил Малинов посочи, че според показанията на 6-годишното момче, за което се твърди, че е възможно да е произвело изстрела, има основания да се смята, че именно Влайков му е дал пистолета. Защитата на задържания оспори твърденията на обвинението.Определението на Районния съд може да се обжалва пред Окръжен съд - Пазарджик.Припомняме, това е втори арест за бившия председател на Общинския съвет в Септември Лазар Влайков. Веднага след инцидента той бе задържан, но след това освободен без обвинение.Вчера Държавното обвинение отново . Той беше обвинен за това че на 31 август/1 септември 2017 г. в ресторант \"Градина\" не е взел необходимите мерки за сигурност и от това е последвало причиняване смъртта на мъжа.По-късно , че задържаният е нарушил грубо законите - чл. 60 от Закона за огнестрелните оръжия, боеприпасите и пиротехническите изделия забранява носенето на огнестрелно оръжие на публични места и при употреба на алкохол и наркотични вещества.Доказано е, че става дума за непредумишлено убийство, престъпление, за което се предвижда наказание до 10 години затвор, заяви Румяна Арнаудова. Назначени са експертизи, които за момента не са готови.Няма съмнение, че Влайков е употребил алкохол преди инцидента, тъй като тестът с дрегер е отчел 0,76 промила, уточни Арнаудова. Тестът му за наркотици е бил отрицателен.Преди това с разпореждане на  от Пазарджик в Пловдив, заради опасения на близките на жертвата, че Лазар Влайков може и този път да използва връзките си с районния прокурор на Пазарджик Георги Кацаров.Според Румяна Арнаудова обаче първата телефона разпечатка показва, че разговор между Влайков и районния прокурор на Пазарджик Георги Кацаров не е имало. Все още обаче  смъртоносния изстрел.Както и преди години, така и сега Лазар Влайков , а и напусна общинския съвет в Септември.. Той бе задържан след като нанесе няколко порезни рани с нож на 40- годишен мъж от Пазарджик. Двамата се спречкали на пътя между селата Бошуля и Карабунар. Спорът е бил заради включени дълги светлини.През 2015 година обаче той отново става общински съветник от листата на ГЕРБ, като и към момента е председател на Общинския съвет в Септември.", "date": "2017.09.08", "title": "Съдът пусна Лазар Влайков под домашен арест"}
{"url": "https://news.bg/world/v-senata-na-sasht-prenebregnaha-tramp-i-odobriha-pari-za-borba-s-klimatichnite-promeni.html", "text": "Комисия за отпускане на средства към Сената на САЩ прокара законопроект в четвъртък вечерта, който включва 10 милиона долара помощ за финансиране на органа на ООН за борба с климатичните изменения, който съблюдава изпълнението на Парижкото споразумение за климата, информира Ройтерс.Мярката е приета въпреки решението на президента Доналд Тръмп да спре финансирането.30-членната комисия, която разпределя федерални средства за различни правителствени агенции и организации, одобри законопроект за отделяне на 51 милиарда долара разходи за Държавния департамент и чуждестранни операции, включително и поправка за продължаване финансирането на работната рамка на ООН за борба с климатичните изменения, както и за Междуправителствения панел за климатични промени.Поправката е прокарана, макар че в предложението за бюджета за 2018 г. на Тръмп от по-рано тази година се елиминира подкрепа на механизъм за финансиране на проекти за борба с климатичните промени в развиващи се страни и организации.САЩ все още са член в 1992 UNFCCC, който следи изпълнението на споразумението от Париж, въпреки че президентът на САЩ обяви през юни, че оттегля страната от световния договор.Вашингтон допринася с около 20% към бюджета за UNFCCC.Поправката беше приета от комисията с 16 срещу 14 гласа.", "date": "2017.09.08", "title": "В Сената на САЩ пренебрегнаха Тръмп и одобриха пари за борба с климатичните промени"}
{"url": "https://news.bg/crime/parichna-garantsiya-po-3000-lv-za-podkupnite-inspektori-ot-babh.html", "text": "Окръжният съд в Бургас определи на подсъдимите Петър А. (на 43 год.) и Мая К. (на 45 год) да бъде наложена мярка за неотклонение \"Парична гаранция\" в размер на 3000 хил. лв. Всеки от тях ще трябва да плати сумата.Определението на съда може да бъде обжалвано в следващите три дни. Припомняме, че Петър и Мая са задържани за подкуп. Те са обвиняеми за това, че на 5 септември 2017 г. в Несебър, като съизвършители, в качеството си на длъжностни лица - инспектори в отдел \"Контрол на храните\" при Областна дирекция по безопасност на храните гр. Бургас са взели пари, които не им се полагат.Обвиняемите поискали от С.М. и приели от него дар-парична сума 500 лв. Парите са описани като 4 банкноти с номинална стойност 50 лв. и 3 банкноти с номинална стойност от по 100 лв.В отплата на получената сума те не са съставили акт за установяване на административно нарушение в заведение за хранене.", "date": "2017.09.08", "title": "Парична гаранция по 3000 лв за подкупните инспектори от БАБХ"}
{"url": "https://news.bg/world/kongresat-na-sasht-uvelichi-tavana-na-dalga.html", "text": "С мнозинство Камарата на представителите на САЩ одобри пакет с 15,3 милиарда долара помощ за борба с бедствията и го изпрати на президента Доналд Тръмп за подпис, с което се увеличава таванът на дълга на страната, съобщават АП и Ройтерс.Законодателите отхвърлиха възраженията на консерватори, които не искаха спешната финансова помощ да се свързва с временно увеличаване на тавана на дълга.Мярката ще позволи удължаване финансирането на правителството до 8 декември.316 срещу 90 конгресмени гласуваха в полза на пакета. Парите ще помогнат на засегнатите от урагана \"Харви\" в Тексас и очакваното бедствие, което ще донесе ураганът \"Ирма\" във Флорида през уикенда.Гласуването отлага приемането на решения за бюджета за декември, а също така отлага друг политически тежък вот за тавана на дълга за следващата година.Само преди ден Сенатът прокара същата мярка.Очаква се Тръмп да се подпише под законопроекта.", "date": "2017.09.08", "title": "Конгресът на САЩ увеличи тавана на дълга"}
{"url": "https://news.bg/crime/za-rumen-radev-ne-e-samotsel-da-naznachava-shefa-na-antikoruptsionnata-agentsiya.html", "text": "Явно има политици, които не осъзнават, че корупцията може да блокира и загроби парламентарната република, която те уж отстояват.Това каза пред журналисти президентът Румен Радев връзка с коментара на Цветан Цветанов относно антикорупционния закон на БСП. Припомняме, , че председателят на антикорупционния орган не може да се назначава от президента, защото не сме президентска република.\"Виждате какво е недоверието в институциите. Да назначавам председателя на един такъв орган за мен изобщо не е самоцелно\", обясни Радев.По думите му е много важно този орган да работи ефективно. Държавният глава припомни, че само преди няколко месеца във връзка с районирането при мажоритарните избори, в законопроекта предложен от ГЕРБ, е било заложено това да го прави президентът като равно отдалечен от всички власти. Радев запита - \"Сега нещо смени ли се?\"Относно  и \"Азербайджанската перачница\" Радев заяви, че до момента разполагаме само с публикации на медиите и трябва да изчакаме компетентното становище на отговорните институции.Във връзка с , Радев посочи, че нормално в една парламентарна република да има искане за вот на недоверие, но винаги това трябва да бъде аргументирано и съпроводено с алтернативи.Държавният глава Румен Радев откри първата Европейска младежка олимпиада по информатика, която се провежда под негов патронаж. Домакин на форума е Софийският университет \"Св. Климент Охридски\".Форумът има за цел да насърчи интереса към информационните технологии и да стимулира състезателното програмиране сред младежите. Участие в Олимпиадата ще вземат ученици от над 20 държави-членки на Съвета на Европа.", "date": "2017.09.08", "title": "За Румен Радев не е самоцел да назначава шефа на антикорупционната агенция"}
{"url": "https://news.bg/world/uraganat-hose-v-karibite-dostigna-chetvarta-kategoriya.html", "text": "Опитите на спасителните служби да достигнат засегнатите от урагана \"Ирма\" населени места в Карибите могат да бъдат възпрепятствани от втора голяма буря, която заплашва региона, пише \"Дейли телеграф\".Според ООН 37 милиона души могат да бъдат засегнати от историческия ураган, който отне живота на най-малко 10 души и остави хиляди без дом.\"Ирма\", категория 5, се очаква да засегне Флорида през уикенда.  Ураганът \"Хосе\" ще мине по подобен път, но ще удари Карибите през почивните дни.Ураганът \"Хосе\" засили интензивността си, достигайки категория 4 според скалата Сафир-Симпсън, обяви Националният център на САЩ за наблюдение на ураганите.\"Хосе\" е на около 700 километра югоизточно от карибските острови. Поривите на вятъра достигат 240 километра в час.Докато \"Ирма\" се очаква да се насочи към Флорида, \"Хосе\" ще се върне в Атлантическия океан, след като премине през Пуерто Рико в събота вечерта.Отделно ураганът \"Катя\", който е категория 2, се е насочил към Мексико, конкретно към щата Веракрус, който ще бъде ударен в петък вечерта.", "date": "2017.09.08", "title": "Ураганът \"Хосе\" в Карибите достигна четвърта категория"}
{"url": "https://news.bg/world/sazdavat-krizisen-shtab-v-posolstvoto-ni-vav-vashington-zaradi-irma.html", "text": "Вицепремиерът и външен министър Екатерина Захариева и посланик Тихомир Стойчев разпоредиха създаването на кризисен щаб към посолството на Република България във Вашингтон. Щаба се създава във връзка с наближаващия крайбрежието на американския щат Флорида ураган \"Ирма\".Властите в САЩ съобщават, че ураганът представлява сериозна заплаха за жителите на Флорида, независимо че е отслабнал до четвърта категория по скалата \"Сафир-Симпсън\".Губернаторът на щата Рик Скот предупреди, че стихията може да причини значителни поражения на щата.Кризисният щаб към посолството на Република България препоръчва хората, които се намират в застрашения район да се информират постоянно за развитието на ситуацията; стриктно да изпълняват указанията на местните власти; да не подценяват опасността и при съвет за евакуация да се евакуират.Според данни на Националния център по ураганите във Вашингтон, стихията ще достигне бреговете на Флорида в неделя.В петък вечерта е предвидено летищата в Маями и Форт Лодърдейл да преустановят дейност.От дипломатическата ни мисия в САЩ обясняват, че при извънредна ситуация всеки може да се свърже по всяко време с представител на посолството на денонощния дежурен телефон: 202-387-5770.", "date": "2017.09.08", "title": "Създават кризисен щаб в посолството ни във Вашингтон заради \"Ирма\""}
{"url": "https://news.bg/world/farazh-predricha-tereza-mey-da-padne-do-koleda.html", "text": "Британският евроскептик Найджъл Фараж заяви, че премиерът Тереза Мей може да загуби поста до Коледа, ако не обедини партията зад себе си и не ръководи преговорите за Брекзит, съобщава Ройтерс.По време на предизборно мероприятие на дясната \"Алтернатива за Германия\" в Берлин Фараж подчерта, че Мей трябва бързо да наложи властта си над консерваторите и преговорите за Брекзит.Ако не направи тези две неща - да въведе ред в партията си и не поеме управлението на преговорите, мисля, че може да бъде свалена до Коледа, предрича той.Според него водещите британски министри си противоречат постоянно, което показва, че правителството е без рул.", "date": "2017.09.08", "title": "Фараж предрича Тереза Мей да падне до Коледа"}
{"url": "https://news.bg/crime/kandidatat-za-shef-na-vas-s-oproverzhenie-na-obvineniyata-v-lihvarstvo.html", "text": "Кандидатът за председател на ВАС Георги Чолаков изпрати отворено писмо до медиите, в което опровергава, появилите се в медийното пространство, публикации.Според него това е груб опит за опетняване на името му. Чолаков категорично отрича, внушението, че се занимава с \"лихварство и тъмни\" сделки извън закона. Той изтъква, че всичко това е част от преднамерена кампания да се компрометира процедурата за избор на председател на Върховния административен съд, която ще се проведе понеделник.Георги Чолаков подчерта, че за пръв път някой се опитва да опетни името му.Изяснявайки фактите, Чолаков обясни, че по изнесените в медиите сделки, сключени през 2011 година, той не е нарушил законите на държавата.\"Бих искал да подчертая, че при сключването на тези или други сделки не съм договарял или взимал лихви\", обяснява Чолаков.Чолаков обясни, че през 2011 г. той е дал в заем на свой приятел 50 000 лв. като договореното връщане на сумата от него било 30 декември 2011 г.\"През месец декември 2011 г., поради неплащане на дължимата сума, той ми прехвърли вземания за същия размер на даденото от мен\", каза още той и допълни, че прехвърлените вземания били по 10 предварителни договора за придобиване на общо около 100 дка ниви в района на Община Балчик.Тъй като договорите са предварителни те биха станали окончателни през 2021 г. Това била и причината да не са описани в имотната декларация на Чолаков.Той сподели надеждите си, че няма да се допусне манипулиране на фактите и обстоятелствата.", "date": "2017.09.08", "title": "Кандидатът за шеф на ВАС с опровержение на обвиненията в лихварство"}
{"url": "https://news.bg/world/vnasyat-obvinenie-sreshtu-mira-yashar-balgarkata-zadarzhana-v-turtsiya.html", "text": "Внесоха обвинителен акт срещу задържаната в Турция българка от кюрдски произход  Мира Яшар и нейния приятел британецът Джоузеф Робинсън, съобщава БНР. Нов обвинителен акт от седем страници е внесен в 3-ти съд за тежки престъпления в град Айдън.Обвинението срещу бившия британски войник е за членство в терористична организация, а срещу Мира за пропаганда на въоръжена терористична организация.Робинсън може да получи между 5 и 10 години затвор, а българката - между 3 и 5 години лишаване от свобода. Джо Робинсън остава в затвора, а Мира Яшар е с мярка за неотклонение \"подписка\" и не може да напуска страната.Срещу Мира беше внесен обвинителен акт и във 1-ри съд в Айдън. Яшар беше задължена от Първи наказателен съд в Айдън да полага подпис в полицейския участък, намиращ се в района на местоживеене, два пъти в седмицата - в понеделник и в петък.Припомняме, двете българки, Мира и майка й, и един британеца Джо Робинсън .На 28 юли от ареста . Впоследствие беше освободена и дъщеря ѝ. Британецът обаче остана в ареста.", "date": "2017.09.08", "title": "Внасят обвинение срещу Мира Яшар, българката, задържана в Турция "}
{"url": "https://news.bg/economics/bulgargaz-predlaga-namalenie-na-prirodniya-gaz-sas-7.html", "text": "В съответствие с изискванията и условията на Наредбата за регулиране на цените на природния газ, \"Булгаргаз\" ЕАД, предложи на КЕВР да намали цената за четвърто тримесечие на 2017 г.Предложената цена е в размер на 343,22 лв./хм3. Това е стойността без цени за достъп, пренос, акциз и ДДС - намаление в сравнение с прилаганата през трето тримесечие на 2017 г. цена.Предложеното намаление е със 7,29 % или 26,99 лв./хм3. По-рано тази седмица бепе съобщено, че до 2.4% увеличение на цените на природния газ се очакват при въвеждане на новата входно-изходна тарифна система на пазара. Това показал анализът, изготвен от \"Булгартрансгаз\", който бе представен на среща в Министерството на енергетиката.", "date": "2017.09.08", "title": "\"Булгаргаз\" предлага намаление на природния газ със 7%"}
{"url": "https://news.bg/crime/drogiran-mlad-mazh-blasna-pet-parkirani-koli.html", "text": "Пет коли са блъснати от 23-годишен дрогиран шофьор през нощта в пловдивския район \"Тракия\". Водачът е задържан, съобщиха от полицията, цитирани от Дарик. 23-годишният мъж е отведен за едно денонощие в районното управление.Лекият автомобил, управляван от младежа, е блъснал пет паркирани коли - \"Пежо\", \"Ланчия\" и три \"Форд\"-а. Инцидентът е станал малко преди 3 часа през нощта на бул. \"Освобождение\".Наркотестът на шофьора, деформирал паркираните коли, е реагирал положително на канабис и амфетамин. Образувано е досъдебно производство, по случая е уведомена районната прокуратура.", "date": "2017.09.08", "title": "Дрогиран млад мъж блъсна пет паркирани коли"}
{"url": "https://news.bg/bulgaria/nad-200-hil-rakavitsi-i-chuvali-patuvat-za-kampaniyata-da-izchistim-balgariya-zaedno.html", "text": "220 000 чифта ръкавици и чували пътуват към всички кътчета на страната, за да послужат в кампанията \"Да изчистим България заедно\", която ще се проведе на 16 септември.Ресурсите за деня на голямото почистване бяха сортирани и изпратени от доброволци и служители на Асоциация на еколозите от общините в България.Всички консумативи за почистването ще достигнат до броени дни до всички областни и общински администрации, които организират акциите за почистване в цялата страна.Местата, които ще бъдат почиствани на 16 септември са повече от 700.Сред тях се включват паркове, горски зони, плажове и райони около водоизточници. Това вероятно са и най-нуждаещите се от почистване обекти.Директорът на природен парк \"Витоша\" Снежана Петрова, обяснява, че \"Организацията на инструментите и консумативите, а след това обезпечаването на извозването на отпадъците, което в планинските условия е малко по-затруднено, са от ключова важност за успеха на акциите по почистване,\"В резултат на кампанията през годините са премахнати над 7300 нерегламентирани сметища и замърсени зони в цялата страна.Независимо ежегодните усилия, все още се срещат места, които шокират с острата си нужда от доброволческа помощ. Сред тях е и язовир Студен кладенец край Кърджали. Стотици километри брегова ивица тънат в боклуци, изхвърлени от водите на язовира през пролетта и лятото.Вече е активна и картата на кампанията, на която ще могат да бъдат маркирани изчистените на 16 септември зони.Организаторите припомнят, че тази година инициативата ще има състезателен характер като целта е да се отбележат най-много зелени точки на картата. Всички могат да участват като отбор - семейство, детска градина, училище, компания или дори цяла административна област.", "date": "2017.09.08", "title": "Над 200 хил. ръкавици и чували пътуват за кампанията \"Да изчистим България заедно\""}
{"url": "https://news.bg/crime/obvineniyat-v-svodnichestvo-kmet-na-semchinovo-polzva-otpusk-za-aresta-si.html", "text": "Общинската избирателна комисия (ОИК) в Септември отказа предсрочно да прекрати пълномощията на кмета на . Той бе задържан през месец юни с Европейска заповед за арест, съобщи БНР.Кметът Пламен Темелков бе обвинен от испанската прокуратура в участие в международен трафик на момичета с цел проституиране. Той е от  произход и  от хората в селото. Той бе избран с над 52% като кандидат на Единна народна партия.Извънредното заседание на Общинската избирателна комисия бе по повод искане на жителите на Семчиново да се насрочат , тъй като кметът Темелков не може да изпълнява задълженията си. В началото на август той бе екстрадиран в Испания по настояване на тамошното правосъдие.Освен участие в организиран трафик на момичета, Темелков е обвинен и в принудително склоняване към проституиране и измами. Според общинската избирателна комисия обаче, задържаният кмет е в 44-дневен платен годишен отпуск и 30 дни неплатен. Това оправдава неоснователно отсъствие от работното му място. няма право на неплатен отпуск и решението ще се обжалва, смятат юристи.", "date": "2017.09.08", "title": "Обвиненият в сводничество кмет на Семчиново ползва отпуск за ареста си"}
{"url": "https://news.bg/int-politics/erdogan-skochi-na-sada-v-sasht-zaradi-obvinenie-sreshtu-bivsh-turski-ministar.html", "text": "Турският президент Реджеп Тайип Ердоган разкритикува обвиненията, повдигнати от американската прокуратура срещу бивш турски икономически министър за заговор да наруши американските санкции срещу Иран като политически мотивирани и призова Вашингтон да преразгледа решението, съобщава \"Ройтерс\".Ердоган заяви, че е казал на Вашингтон, че Турция няма да бъде част от американските санкции срещу Техеран.\"Тези стъпки са чисто политически\", каза той пред журналисти преди да излети от Истанбул за Казахстан, добавяйки: \"САЩ трябва да преразгледат това решение, налице са много странни миризми в този казус.\"\"Надявам се, че ще имаме възможност да обсъдим този въпрос в САЩ\", посочи турският държавен глава, като допълни: \"Може да си голяма страна, но да си справедлива страна е нещо различно. Да си справедлива държава изисква съдебната система да работи справедливо.\"", "date": "2017.09.08", "title": "Ердоган скочи на съда в САЩ заради обвинение срещу бивш турски министър"}
{"url": "https://news.bg/world/shtatskiyat-dolar-se-obeztseni-spryamo-evroto.html", "text": "Еврото в петък достигна максималната си стойност спрямо долара от две и половина години насам.В четвъртък председателят на Европейската централна банка Марио Драги каза, че регулаторът може да приеме решение за коригиране на програмата за изкупуване на активи през октомври. Тези думи бяха достатъчен повод за оптимизъм на валутния пазар по отношение на общата валута в краткосрочна перспектива, отбелязва Reuters, цитиран от Днес сутринта еврото се покачи с 0,48 процента до $1,2080, по-рано достигайки нивото $1,2090, което е пиков курс от януари 2015 година. От началото на седмицата европейската валута е поскъпнала спрямо американската с 1,7 процента.Валутни анализатори отбелязват като причина за покачването на еврото, и то въпреки останалата твърде мека парична политика на ЕЦБ и падащите германски облигации, общата слабост на долара.Спрямо британския фунт стерлинг еврото нараства с 0,25 процента до 92,00 пенса, а като цяло за седмицата общата валута е поскъпнала спрямо паунда с 0,4 процента.Доларът поевтинява с 0,2 процента по отношение на японската валута до 108,235 йени.Швейцарският франк поскъпва спрямо долара с 0,5 процента до 0,9458.Индексът на долара, който отразява динамиката на американската валута по отношение на кошница от 6 основни световни валути, спада днес с 0,65 процента до 91,073 пункта, което е най-слабото негово значение от 2015 година насам.", "date": "2017.09.08", "title": "Щатският долар се обезцени спрямо еврото"}
{"url": "https://news.bg/int-politics/studentite-ot-es-byagat-ot-britanskite-universiteti-zaradi-brekzit.html", "text": "Решението на Великобритания да излезе от Европейския съюз има опасност да доведе до рязък спад в броя на студентите от страните членки на Общността, учещи в университетите в страната, съобщава \"Асошиейтед прес\".Това би могло да лиши университетите от 400 млн. паунда (518 млн. долара) годишно във вид на такси за обучение от студентите от ЕС, които в момента са над 60 хиляди. В допълнение към това, университетите ще губят около 500 млн. паунда финансиране от ЕС годишно, след като Великобритания излезе от ЕС.Тази година кандидат-студентите от ЕС за университети във Великобритания спаднаха с 5 процента за първи път от най-малко 5 години насам.Тази тенденция е също така тревога за британските компании, които масово набират кадри сред европейските студенти от британски университети и ще се сблъскат липсата на качествена работна ръка.", "date": "2017.09.08", "title": "Студентите от ЕС бягат от британските университети заради Брекзит"}
{"url": "https://news.bg/bulgaria/porozhanov-sledi-vnimatelno-problema-s-fipronila.html", "text": "България също е засегната от ситуацията със заразените с фипронил яйца и яйчни продукти. Това обясни министърът на земеделието, храните и горите Румен Порожанов, цитиран от БНР.\"Никога и никой, на никакъв етап, не е казал, че България не може да има проблем по фипронила\", изтъкна земеделският министър.Министър Порожанов, коментира, че преди няколко дни на заседанието на министрите била изнесена информация, че вече 26 страни имат внесени и заразени с фипронил яйчни продукти или яйца. Той доуточни, че освен тези 26 страни в ЕС има и 19 трети страни, извън Съюза.По думите на министъра се оказва, че този процес се е развивал от края на миналата година.Коментарите от най-засегнатите страни - Германия, Белгия, Холандия, частично и Франция - са, че най-вероятно това е криминално деяние.Земеделският министър обясни, че все още има неиззети продукти, в които е има заразен яйчен прах. Приблизителното количество на продуктите е 300 килограма. Порожанов увери, че до края на седмицата трябва да бъдат проверени всички производители на птичи продукти.", "date": "2017.09.08", "title": "Порожанов следи внимателно проблема с фипронила"}
{"url": "https://news.bg/crime/nezakonno-e-reshenieto-na-karakachanov-da-vklyuchi-spetssilite-v-izdirvane-na-mvr.html", "text": "Незаконно е решението на министъра на отбраната Красимир Каракачанов да използва армейски сили в полицейска операция. Това заяви полковникът от резерва Иван Иванов, бивш зам.-военен министър в кабинета \"Орешарски\" и настоящ председател на Управителния съвет на Конфедерацията на обществените организации от сигурността и отбраната, цитиран от БНР.Повод за неговото изказване е участието на екипи и високопроходима техника на 68-а бригада \"Специални сили\", които на 4-и септември се включиха в залавянето на мъж от Пещера, заподозрян за убийството на съпругата си.Аз считам, че министър Каракачанов е бил подведен и в случая не само, че не е имало необходимост, а има и нарушение, законово нарушение за използването на 68-а бригада в този случай, заяви полковникът от резерва.Според полковник Иван Иванов още по-тревожно е, ако началникът на отбраната ген. Ангел Боцев не е знаел за разпореждането на военния министър. Тогава отговорност трябва да се търси от командира на 68-а бригада.Преди дни министър Каракачанов се обяви в подкрепа на тясното сътрудничество между армията и полицията при издирване на криминално проявени.", "date": "2017.09.08", "title": "Незаконно е решението на Каракачанов да включи спецсилите в издирване на МВР"}
{"url": "https://news.bg/world/14-godishna-frantsuzoyka-v-kritichno-sastoyanie-sled-napadenie-na-plahove.html", "text": "Френско момиче с увреждане е прието в болница в критично състояние, след като е било нападнато от плъхове в Североизточна Франция, съобщава БиБиСи.14-годишното момиче, което е с параплегия (парализа) е спяло на пода в наето жилище в град Рубе, когато атаката е станала.Лекар заяви пред Франс инфо, че момичето има 45 лицеви лезии, 150 на ръцете и 30 на краката й.Бащата на момичето съди наемодателя за небрежност. Според разпространявана информация до къщата е имало изоставени пълни кошове с боклуци.Бащата, който има още две деца, заяви, че е открил дъщеря си Саманта \"обляна в кръв\" в леглото й миналата събота. Той добави, че всичко е било наред, когато семейството си легнало. Той е спал на горния етаж.\"\", каза бащата пред местния вестник Courrier-Picard. Той добави, че връхчетата на някои от пръстите на момичето са изядени и хирурзите не могат да ги възстановят.Семейството се е преместило в друга къща. Полицията провежда разследване.Подобни атаки срещу хора са рядко явление.", "date": "2017.09.08", "title": "14-годишна французойка в критично състояние след нападение на плъхове"}
{"url": "https://news.bg/disasters/holera-umori-nay-malko-23-ma-dushi-v-nigeriya.html", "text": "От Организацията на обединените нации (ООН) обявиха, че при избухнала епидемия от холера в Северна Нигерия са загинали най-малко 23-ма души, а са застрашени хиляди други хора, които са разселени заради действията на терористичната ислямистка групировка \"Боко Харам\".Според хуманитарната агенция на ООН са регистрирани повече от 500 случая, за които има съмнение, че са заразени с холера, след като първият случай е бил регистриран през миналия месец от нигерийските здравни власти.Повечето от случаите са били регистрирани в лагер за разселени хора, в който има около 20 хил. души в покрайнините на град Майдугури, където е крепостта на \"Боко Харам\". Други случаи на болестта са били засечени в подобни лагери наблизо.Избухването на холера в щата Борно влошава огромната хуманитарна криза в североизточната част на Нигерия, след като милиони остават разселени от \"Боко Харам\", а правителството на Нигерия и хуманитарните организации се стремят да ги изхранват.", "date": "2017.09.08", "title": "Холера умори най-малко 23-ма души в Нигерия"}
{"url": "https://news.bg/economics/nyama-problemi-sas-sistemata-za-sigurnost-na-letishte-sofiya-spored-proverka.html", "text": "Спешна проверка не откри отклонения при системите за сигурност на летище София. Инспекцията на столичния аеродрум бе разпоредена от министъра на транспорта, информационните технологии и съобщенията Ивайло Московски, съобщиха от МТИТС.Всички скенери и системи за видеонаблюдение на летището са в пълна изправност и работят нормално. Към момента едно от съоръженията за проверка на регистриран багаж е в ремонт, но това не се отразява на качеството на проверките и няма закъснения на полетите, уверяват от ведомството.Оборудването на летище София отговаря на мерките за сигурност, предвидени в националното и международно законодателство.", "date": "2017.09.08", "title": "Няма проблеми със системата за сигурност на летище София, според проверка"}
{"url": "https://news.bg/world/parizh-predlozhi-da-se-dobavyat-podpravki-v-dialoga-s-moskva.html", "text": "Френският външен министър Жан-Ив льо Дриан предложи \"да се добавят подправки\" в диалога с Москва, за да стане \"по-вкусно\" менюто в двустранните разговори. Министърът направи предложението в началото на срещата си с руския външен министър Сергей Лавров, съобщава ТАСС.\"Що се касае до международните въпроси, мисля, че ние имаме достатъчно богато меню\", каза френският министър.Богато, но не е вкусно, отговори Лавров.Дриан обеща да добавят \"подправки, за да стане вкусно\".Във всеки случай мисля, че ние имаме общи интереси. В наш интерес е да провеждаме открит диалог по всички главни въпроси в областта на сигурността във всички региони на света, добави френският министър.По думите му срещата се провежда дни преди сесията на Общото събрание на ООН. Дриан изтъкна, че трябва да обсъдят Сирия, Ирак, Либия, Украйна и Северна Корея.Той изрази удовлетворение от интензивните контакти с руския си колега.", "date": "2017.09.08", "title": "Париж предложи да се „добавят подправки” в диалога с Москва"}
{"url": "https://news.bg/politics/koy-e-pisal-antikoruptsionniya-zakon-na-bsp.html", "text": "Кой ни писа антикорупционния закон, се питат социалисти. Тъй като няма яснота дори и сред депутатите, интригите могат да разтресат сериозно червената централа.Мнозинството социалисти не знаят кой е действителният автор, научи News.bg.На пленума миналата седмица червеният Крум Зарков, попитан от ексдепутата Чавдар Георгиев кой наистина е автор на антикорупционното законодателство, признал, че текстовете са консултирани с адвокатската кантора на адвокат Петър Илиев.Тази информация съвсем смутила членовете на пленума, за които това е ново име.Някои възмутено скочили, че от партията били натирени мастити юристи, а се плаща на външни експерти. В същото време партията уж нямала пари.В този мандат младият експерт бил представен на депутатите като нает да консултира законодателната дейност на левицата.Оказва се, че Петър Илиев е бил адвокат на червения депутат и член на вътрешната комисия Иван Иванов. До услугите му той опира, когато за два часа беше заместник-вътрешен министър на Цветлин Йовчев, но бе уволнен заради миналото си в СИК.Адвокатката кантора на Илиев има клиенти в енергийни сектор, медийни компании, петролния бизнес.Припомняме, в момента текат обсъжданията на двете алтернативни едно на друго законодателства - на ГЕРБ и на БСП - с които се създава ново антикорупционно звено. Основният спорен възел, който се очерта при представяне на законопроектите, е това кой да назначава шефа на антикорупционната агенция - Народното събрание, както предлага ГЕРБ, или президентът, както предлага БСП.Социалистите също така настояват, че тяхното предложение за закон предоставя разследващи функции, а не само дейност по превенция на новата агенция.БСП приключиха днес консултациите по предложения антикорупционен закон със среща с .Преди това осъществиха срещи с ,  и.", "date": "2017.09.08", "title": "Кой е писал антикорупционния закон на БСП? "}
{"url": "https://news.bg/world/26-hil-ognestrelni-orazhiya-predali-avstraliytsite-po-vreme-na-amnistiyata.html", "text": "Гражданите на Австралия са предали близо 26 000 огнестрелни оръжия във връзка с първата национална амнистия от значимия отговор след масова престрелка през 1996 г., съобщава БиБиСи.Амнистията влезе в сила от 1 юли. Тя има за цел справяне с растящата заплаха от тероризъм и вноса на оръжие в страната.В Австралия е незаконно да се притежава нерегистрирано оръжие. Хванатите с оръжие след изтичането на амнистията могат да бъдат глобени с 225 000 американски долара и до 14 г. затвор.Настоящата програма на правителството изтича на 30 септември. Австралийците могат да предадат нерегистрираните оръжия и няма да бъдат съдебно преследвани.Правителството обяви, че до момента е постигнат \"голям резултат\" в опитите страната да стане по-безопасна.Според полицията в Австралия има около 260 000 незаконни оръжия, използвани от организираната престъпност и при терористични атаки.Австралийците върнаха 643 726 огнестрелни оръжия през 1996 и 1997 г. след убийството на 35 души в тасманийския град Порт Артур. Нападението доведе до забрана на полуавтоматични и автоматични оръжия в държавата.", "date": "2017.09.08", "title": "26 хил. огнестрелни оръжия предали австралийците по време на амнистията"}
{"url": "https://news.bg/crime/postoyanen-arest-za-bashtata-prebil-zhestoko-sina-si.html", "text": "По искане на прокуратурата в Шумен, 45-годишният Зейнол получи мярка за неотклонение \"Задържане под стража\"Мъжът от село Ясенково, община Венец е обвинен за причиняване на тежка телесна повреда на 26-годишния си син Дженгис.Бащата и синът често се карали, особено след употреба на алкохол. На 5 септември в дома си в село Ясенково двамата се напили и отново се скарали. Бащата ударил сина си с юмрук в лицето, а 26-годишният мъж паднал назад от стълбищна площадка с 10 стъпала.Дженгис бил приет по спешност в кома в болницата с черепно-мозъчна травма и с увреждане на главния мозък. Той бил опериран на 6 септември, но въпреки това състоянието му остава тежко и с висока опасност за живота му.След инцидента Зейнол се обадил на кварталния полицай в село Ясенково и съобщил, че е направил \"беля\". Преди да бъде взета мярка постоянен арест спрямо него, той е бил задържан за 72 часа от прокуратурата.", "date": "2017.09.08", "title": "Постоянен арест за бащата, пребил жестоко сина си"}
{"url": "https://news.bg/world/pekin-zabrani-novite-spodeleni-velosipedi-zaradi-haos.html", "text": "Пекин стана последният град в Китай, който забранява новите споделени велосипеди, съобщава БиБиСи.Страната се бори с настъпилия хаос с велосипедите в градските райони.Новите доставки на велосипеди за 15 схеми за споделено използване ще бъдат спрени, се казва в съобщение на правителството.В столицата хората имат достъп до близо 2,4 милиона споделени велосипеда.Други китайски градове предприеха подобни мерки.Често велосипедите в големите градове в азиатската държава са изоставяни, опасно захвърлени на улицата.Правителството обяви, че ще разгледа варианти за регулиране на схемите за използването на споделени велосипеди, включително и насоки за паркоместа.В цялата страна има достъп до около 16 милиона споделени велосипеди.На пазара доминират компаниите Ofo и Tecent. Но липсата на адекватни регулации създава хаос по пътищата и тротоарите. В Китай всички компании, предлагащи подобни услуги, са базирани само на приложение за телефон. В повечето случаи колелата са с GPS чип, който позволява на потребителите да локализират колело. Те плащат за услугата с мобилните си телефони. Веднъж щом приключат използването на велосипеда, клиентите могат да го зарежат навсякъде.", "date": "2017.09.08", "title": "Пекин забрани новите споделени велосипеди заради хаос"}
{"url": "https://news.bg/int-politics/chovek-na-merkel-razkritikuva-zigmar-gabriel-che-iska-oblekchavane-na-sanktsiite-sreshtu-rusiya.html", "text": "Влиятелен член на Християндемократическия съюз (ХДС) на германския канцлер Ангела Меркел обвини външния министър Зигмар Габриел, че компрометира доверието в Германия, предлагайки санкциите срещу Русия да бъдат облекчени, без Москва да е изпълнила всички условия за това, съобщава \"Ройтерс\".Германските медии информираха, че Габриел, който е един от лидерите на Социалдемократическата партия, която е коалиционен партньор на Меркел в управлението, е заявил по време на предизборен митинг тази седмица, че няма смисъл да се чака, докато бъдат изпълнени всички условия в Минските споразумения преди разхлабването на санкциите.\"Нека поне осъществим прекратяване на огъня и да изтеглим тежките оръжия, след това можем да отменим санкциите като награда и да помогнем на Източна Украйна с възстановяването\", коментирал Габриел пред свои привърженици в Анклам във вторник.Меркел се очаква да спечели четвърти мандат като канцлер на изборите на 24 септември.Юрген Хардт, който е депутат в Бундестага и експерт по външна политика към ХДС, заяви, че коментарите на Габриел бележели рязко отклонение от настоящата политика, която призовава за запазването на санкциите срещу Русия до пълното прилагане на мирните споразумения от Минск.\"Коментарите на Габриел пораждат съмнения дали той се придържа към отговорната външна политика на коалицията, ръководена от канцлера Меркел\", подчерта Юрген Хардт.По думите му, Габриел също така застрашавал дългосрочния успех на Минските споразумения, които бяха постигнати с посредничеството на Франция и Германия между Русия и Украйна.Меркел през миналия месец повтори позицията си, че санкциите ще бъдат отменени, след като споразуменията от Минск бъдат изпълнени.", "date": "2017.09.08", "title": "Човек на Меркел разкритикува Зигмар Габриел, че иска облекчаване на санкциите срещу Русия"}
{"url": "https://news.bg/crime/mitnicharite-predotvratiha-kontrabanda-na-1551-kutii-tsigari.html", "text": "Митничарите на ГКПП Капитан Андреево предотвратиха нов случай на опит за пренасяне на 1551 кутии /31 020 къса/ контрабандни цигари при съвместна проверка, съобщиха от агенция \"Митници\".На 06 септември 2017 година, на трасе \"Входящи автомобили и автобуси\" на ГКПП Капитан Андреево пристига микробус \"Mercedes benz\" с иракска регистрация. Той влиза в страната от Турция и пътува за Англия.В пътническия микробус пътува семейство - съпрузи с четири деца, които заявили, че не пренасят стоки за деклариране. Проверката установила укрити тютюневи изделия във всички възможни естествени кухини на автомобила - в седалките, вратите, калниците и в акумулатора.Цигари са открити и в багажа на пътниците, а при пролъчване - и в тавана на микробуса. Общото количество на задържаните тютюневи изделия е 1551 кутии /31 020 къса/ без бандерол от марката \"ММ special slims\".Цигарите са задържани. Задържан е и микробусът, послужил за извършване на нарушението. На шофьора е съставен акт по Закона за митниците. По случая ще бъде образувано административнонаказателно производство.Малко по-късно в кулоарите на парламента Ангелкова поясни пред медиите, че се финализира анализа за действие спрямо \"Слънчев бряг\" АД. Щяло да се види колко ще трябва да плати държавата, за да се прехвърли дружеството на община Несебър. Такъв ход щял да доведе до влагане на средства в инфраструктурата на комплекса от страна на общината. Сега това не може да се случи, защото тя не е собственик.Хубаво е, когато говорим и определяме статута на националните курорти, да се знае къде по Черноморието могат да бъдат определени райони за семеен, еко, културно-исторически, балнео и спа туризъм и зони за забавление, коментира Николина Ангелкова.", "date": "2017.09.08", "title": "Митничарите предотвратиха контрабанда на 1551 кутии цигари"}
{"url": "https://news.bg/int-politics/orban-se-zareche-da-voyuva-s-bryuksel-sled-reshenieto-na-evrosada-za-migrantite.html", "text": "Унгария няма да промени позицията си по въпроса с миграцията, след като Съдът на Европейския съюз отхвърли жалбата на Унгария и Словакия срещу квотите за мигранти, наложени от Европейската комисия. Това обяви унгарският министър-председател Виктор Орбан, цитиран от \"Ройтерс\".\"Трябва да вземем под внимание решението, тъй като не можем да разрушим фундамента на Европейския съюз - а зачитането на закона е основата на ЕС, - но в същото време това съдебно решение не е причина да променим нашата политика, която отхвърля мигрантите\", подчерта Орбан в интервю за държавното радио.Той също така коментирал, реагирайки на писмо от председателя на Европейската комисия Жан-Клод Юнкер, че създаването на връзка между въпроса за имиграцията и европейските кохезионни фондове е в противоречие с правилата на ЕС и било \"неморално\".", "date": "2017.09.08", "title": "Орбан се зарече да \"воюва\" с Брюксел след решението на евросъда за мигрантите"}
{"url": "https://news.bg/int-politics/yuzhnokoreytsite-masovo-ne-vyarvat-che-severna-koreya-shte-zapochne-voyna.html", "text": "Северна Корея повиши международното напрежение и тревогата заради своя шести и най-голяма ядрен опит в неделя, но гражданите на Южна Корея все повече се съмняват, че комунистическият режим би започнал война. Това показва ново социологическо допитване, цитирано от \"Ройтерс\".Проучването на местното разклонение на \"Галъп\" е установило, че 58 процента от южнокорейците смятат, че няма вероятност Северна Корея да предизвика война, докато 37 процента са посочили, че смятат, че това би могло да се случи.\"Галъп\" са започнали подобни проучвания сред южнокорейците още през 1992 г., а процентът на анкетираните сега, които смятат, че Северна Корея не би започнала война, е вторият най-висок оттогава.В първото допитване през 1992 г. 69 на сто от анкетираните са смятали, че Северна Корея би започнала война, докато само 24 процента са смятали, че не би го сторила.Социологическото проучване показва също, че южнокорейците са значително по-малко притеснени от евентуална война в сравнение с юни 2007 г., девет месеца след като Северна Корея проведе първия си ядрен опит, през септември 2006 г.През 2007 г. 51 процента от анкетираните са заявили, че очакват война, докато 45 на сто не са очаквали.Северна Корея твърди, че трябва да разработва оръжия, за да се самоотбранява срещу агресията на САЩ.Въпреки ожесточената реторика на Северна Корея, южнокорейците като цяло са спокойни, като живеят живота си без никакви признаци на паника.Допитването също така е установило, че 60% от анкетираните смятат, че Южна Корея трябва да се въоръжи с ядрени оръжия, докато 35 на сто са изразили несъгласие.", "date": "2017.09.08", "title": "Южнокорейците масово не вярват, че Северна Корея ще започне война"}
{"url": "https://news.bg/crime/razbiha-kanal-za-falshivi-zdravni-knizhki-vav-varna.html", "text": "Във Варна служители на \"Икономическа полиция\" разбиха схема за изработване и търговия с фалшиви здравни книжки, медицински свидетелства и други документи, съобщиха от МВР. Арестувани са четирима, участвали в схемата. За срок до 24 часа са задържани двама мъже и две жени: А.Т. (53 г.), И.И. (55 г.), В.Х. (50 г.) и Д.Т. (62 г.)В автомобил, управляван от 53-годишен мъж, са намерени готови неистински документи - лични здравни книжки, медицински свидетелства, както и множество неистински печати. При последвалото претърсване в имоти на задържаните са намерени над 200 броя неистински печати на лекари, медицински лаборатории и държавни учреждения, както и над 250 неистински документа. Установено е, че дейността си четиримата са осъществявали през продължителен период от време и на територията на цялото Черноморие.По случая е образувано досъдебно производство, материалите са докладвани на прокурор от Районна прокуратура - Варна.Предстоят масирани съвместни проверки по заведенията и търговските обекти заедно с компетентните държавни контролни органи, като при установяване на неистински документи ще бъде търсена наказателна и административна отговорност на лицата, ползващи фалшивите документи, както и на работодателите, сключили трудови договори с горепосочените лица.Започват масирани проверки съвместно с компетентните органи по заведения и търговски обекти, предупреждават от МВР.", "date": "2017.09.08", "title": "Разбиха канал за фалшиви здравни книжки във Варна"}
{"url": "https://news.bg/int-politics/sasht-iskat-da-se-otkazhat-ot-printsipa-oko-za-oko-v-otnosheniyata-s-rusiya.html", "text": "САЩ очакват размяната на дипломатически мерки с Руската федерация да бъде преустановена. Това обяви говорителят на Държавния департамент Хедър Науърт, цитирана от руски медии.\"Ние искаме да подобрим нашите отношения, не искаме тази размяна на дипломатически действия да се извършва на принципа \"око за око\", изтъкна Науърт по време на пресконференция.Американските власти на 31 август настояха Русия да затвори генералното си консулство в Сан Франциско, а също така да освободи сградите на търговското представителство във Вашингтон, както и сгради на търговското представителство в Ню Йорк. Руските дипломати изпълниха това изискване до 2 септември.Москва определи тези действия на САЩ като \"рейдърска конфискация\" на руска дипломатическа собственост.\"Обвиненията от страна руското правителство, че американските власти са взломили вратите на тези помещения или че ФБР е обискирало помещения, не са верни\", коментира още представителката на Държавния департамент.", "date": "2017.09.08", "title": "САЩ искат да се откажат от принципа \"око за око\" в отношенията с Русия "}
{"url": "https://news.bg/world/pekin-prizova-frantsiya-da-pomogne-za-restart-na-pregovorite-s-kndr.html", "text": "Китайският президент Си Дзинпин заяви пред френския си колега Еманюел Макрон, че се надява Франция да играе \"конструктивна роля\" за подновяване на разговорите за ядрения казус на Корейския полуостров. Това съобщи китайската държавна телевизия, цитирана от Ройтерс.Си направи коментара по време на телефонен разговор с Макрон.Ядреният въпрос на Корейския полуостров може да бъде разрешен само с мирни средства, включително чрез диалог и консултации, отбелязал Си.Президентът на Франция от своя страна пояснил, че Париж работи за запазване на мира и стабилността на полуострова и цени ролята на Китай при разрешаването на въпроса, допълва телевизията.Преговорите между КНДР и световните сили са замразени от 2008 г.Напрежението на Корейския полуостров за пореден път ескалира след изпитанието на водородна бомба от страна на Северна Корея.Си обсъди КНДР по време на телефонен разговор с Тръмп в сряда и с германския канцлер Ангела Меркел в четвъртък.Тръмп призова Китай да направи повече за обуздаване амбициите на съседа си.", "date": "2017.09.08", "title": "Пекин призова Франция да помогне за рестарт на преговорите с КНДР"}
{"url": "https://news.bg/economics/uvelichava-se-indeksat-na-promishleno-proizvodstvo-za-yuli-2017-ta.html", "text": "Индексът на промишленото производство, изчислен от сезонно изгладените данни, се увеличава с 0.2% в сравнение с юни 2017 година. Това е по предварителни данни през юли 2017 г., информират от НСИ.През юли 2017 г. при календарно изгладения индекс на промишленото производство е регистриран ръст от 4.2% спрямо съответния месец на 2016 година, пишат от националната статистика.През юли 2017 г. увеличение спрямо предходния месец е регистрирано в преработващата промишленост - с 0.5%, а намаление е отчетено в добивната промишленост - с 3.4%, и в производството и разпределението на електрическа и топлоенергия и газ - с 0.7%.По-значителен ръст в преработващата промишленост се наблюдава при: ремонта и инсталирането на машини и оборудване - с 23.6%, производството на метални изделия, без машини и оборудване - с 19.8%, производството на химични продукти - с 11.8%, производството на напитки - с 4.7%.Спад е регистриран при: производството на тютюневи изделия - с 21.4%, обработката на кожи; производството на обувки и други изделия от обработени кожи без косъм - с 13.1%, производството на превозни средства, без автомобили - с 8.1%, производството на дървен материал и изделия от него, без мебели - с 5.0%.На годишна база ръст на промишленото производство, изчислен от календарно изгладените данни, е отчетен в преработващата промишленост - с 6.3%, а спад е регистриран в производството и разпределението на електрическа и топлоенергия и газ - с 1.4%, и в добивната промишленост - с 0.8%.По-значително увеличение в преработващата промишленост спрямо предходната година се наблюдава при: производството на метални изделия, без машини и оборудване - с 37.7%, ремонта и инсталирането на машини и оборудване - с 24.6%, производството на лекарствени вещества и продукти - с 19.9%.Увеличение има и при производството на компютърна и комуникационна техника, електронни и оптични продукти - с 19.0%. Намаление е отчетено при: производството на тютюневи изделия - с 26.4%, обработката на кожи; производството на обувки и други изделия от обработени кожи без косъм - с 15.7%, производството на облекло - с 11.6%, производството на напитки - със 7.1%.По предварителни сезонно изгладени данни през юли 2017 г. оборотът в раздел \"Търговия на дребно, без търговията с автомобили и мотоциклети\"по съпоставими цени нараства с 0.3% спрямо предходния месец.През юли 2017 г. оборотът в търговията на дребно, изчислен въз основа на календарно изгладени данни, бележи ръст от 2.4% в сравнение със същия месец на предходната година.През юли 2017 г. се наблюдава по-значително увеличение на оборота спрямо предходния месец при: търговията на дребно с разнообразни стоки - с 2.2%, търговията на дребно с фармацевтични и медицински стоки - с 1.0%, и търговията на дребно с хранителни стоки, напитки и тютюневи изделия - с 0.6%.Намаление е регистрирано при: търговията на дребно чрез поръчки по пощата, телефона или интернет - с 2.8%, търговията на дребно с автомобилни горива и смазочни материали - с 1.8%, и търговията на дребно с текстил, облекло, обувки и кожени изделия - с 0.8%.През юли 2017 г. в сравнение със същия месец на 2016 г. оборотът нараства по-значително при: търговията на дребно с компютърна и комуникационна техника - с 20.3%, търговията на дребно с разнообразни стоки - с 18.1%, и търговията на дребно с фармацевтични и медицински стоки - със 7.9%.Спад е регистриран при търговията на дребно с автомобилни горива и смазочни материали - със 17.1%, и търговията на дребно чрез поръчки по пощата, телефона или интернет - с 4.1%.По предварителни данни през юли 2017 г. индексът на продукцията в сектор \"Строителство\", изчислен въз основа на сезонно изгладени данни, е с 0.6% над равнището от предходния месец, съобщиха от НСИ.Календарно изгладените данни показват нарастване от 7.9% на строителната продукция през юли 2017 г. в сравнение със същия месец на 2016 годинаПрез юли 2017 г. индексът на произведената строителна продукция, изчислен от сезонно изгладени данни, е над равнището от предходния месец, като продукцията от сградното строителство се увеличава с 1.5%, докато от гражданското/инженерното строителство намалява с 0.7%На годишна база увеличението на строителната продукция през юли 2017 г., изчислено от календарно изгладени данни, се определя от положителния темп при сградното строителство, където нарастването е от 15.9%, но при гражданското/инженерното строителство е регистрирано намаление от 0.9%.", "date": "2017.09.08", "title": "Увеличава се индексът на промишлено производство за юли 2017-та"}
{"url": "https://news.bg/disasters/zemetresenieto-v-meksiko-nay-moshtnoto-ot-poveche-ot-stoletie.html", "text": "Много силното земетресение с магнитуд 8,1 по скалата на Рихтер, което удари Мексико през нощта, е било най-силното, което страната е преживявала от повече от 100 години насам.Това обяви президентът на Мексико Енрике Пеня Нието, цитиран от световните информационни агенции.Докато крайбрежните райони на страната се подготвят за възможни вълни цунами, мексиканското правителство потвърди, че най-малко 20 души са загинали вследствие на земетресението и предупредиха, че нов мощен трус може да удари в следващите 24 часа.След първия мощен трус са регистрирани няколко също доста силни вторични земетресения с магнитуд около и над 5,5 по скалата на Рихтер. ", "date": "2017.09.08", "title": "Земетресението в Мексико най-мощното от повече от столетие"}
{"url": "https://news.bg/world/vlastite-v-avstriya-se-otkazaha-ot-stroezha-na-antiteroristichni-steni-okolo-vedomstvata.html", "text": "Канцлерството на Австрия прекрати строителството на защитни стени около ключовите ведомствa във Виена за предотвратяване на терористични атаки, информират АФП и The Local.Решението е взето след критики по адрес на правителството, че не взема подобни предпазни мерки на основните туристически места.Работата започна през миналия месец с изграждането на пет бетонни огради около историческия дворец Хофбург, където се помещава канцлерството и президентството.Стените - всяка с дължина 8 метра, с височина 80 сантиметра и широчина 1 метър - трябваше да възпрепятстват извършването на терористични атаки с автомобили.Но проектът за 1,5 милиона евро е остро критикуван от опозицията преди националните избори на 15 октомври. Опозицията обвинява правителството в двойни стандарти.", "date": "2017.09.08", "title": "Властите в Австрия се отказаха от строежа на антитерористични стени около ведомствата"}
{"url": "https://news.bg/euronews/imame-200-oplakvaniya-ot-granicharite-pishe-kati-piri-na-dzhambazki.html", "text": "Ден след като от ВМРО разпространиха писмото на своя евродепутат Ангел Джамбазки до холандската евродепутатка Кати Пири от партията публикуваха и нейния отговор.С благодарност за споделените притеснения от Джамбазки Кати Пири пише, че е съгласна за значимостта на работата на българските граничари. \"Техен дълг е да засичат и предотвратяват нелегалното пресичане на границата, трафика на хора и контрабандата, както и влизането на терористи и оръжия на територията на ЕС. Ние сме много благодарни за тази тяхна дейност\", пише Пири.Веднага след това тя заявява, че са получили около 200 оплаквания от граждани на ЕС, които пътували към и от Турция. Фактът, че едни и същи проблеми са идентифицирани от големи групи граждани, беше достатъчен за мен да заключа че тези случаи не са инциденти а се дължат на структурен проблем.\"Като представител на Нидерландските граждани в Европейския парламент, имам дълг да защитавам техните интереси, и да се погрижа за това, техните права да бъдат защитени в рамките на Съюза. Гореспоменатите оплаквания, които ние сме събрали, ще бъдат преведени на английски и се надявам, че можем да си сътрудничим ефективно в разрешаването на тези въпроси\", пише Кати Пири.Припомняме, Джамбазки поиска доказателства на обвиненията на Кати Пири, в противен случай ще смята нейния сигнал за клевета.", "date": "2017.09.08", "title": "Имаме 200 оплаквания от граничарите, пише Кати Пири на Джамбазки"}
{"url": "https://news.bg/world/ungarski-zhurnalisti-gnevni-sled-publikuvane-na-cheren-spisak-s-tehni-kolegi.html", "text": "Водеща журналистическа асоциация в Унгария заклейми близка до правителството интернет страница след публикуването на \"черен списък\" с журналисти, свързани с милиардера Джордж Сорос, съобщава АФП.Статията, озаглавена \"чуждестранни пропагандатори на Сорос\", се появи във вторник в сайта 888.hu, който е на близък съюзник на Орбан.Включени са имената на 8 журналисти, предимно унгарци, които работят за чуждестранни медийни организации.В списъка влизат кореспонденти от новинарските агенции \"Ройтерс\" и \"Блумбърг\", списание \"Политико\" и германския телевизионен канал ZDF. Всички те са обвинявани от авторите на материала, че представят Унгария и премиера Орбан в негативна светлина.Също се подчертава, че международното медийно отразяване на Унгария като цяло е \"предубедено, опетняващо, вредно и пропагандистко\".3 500-членната Национална асоциация на унгарските журналисти, най-старата медийна организация в страната, подчертава, че \"осъжда публикуването на списъка с журналистите\".Според организацията сайтът не предоставя доказателства за контакти между посочените журналисти и Сорос. Асоциацията допълва, че публикуването на списъка връща държавата към черните дни по време на комунизма преди 1989 г.В съобщението си асоциацията също разкритикува правителството за \"негативната дискриминация\" срещу журналистите, които работят в опозиционни медии, както и Орбан, че участва в предварително организирани интервюта.В нова статия сайтът 888.hu нарече асоциацията криптокомунистически орган, който \"\".", "date": "2017.09.08", "title": "Унгарски журналисти гневни след публикуване на черен списък с техни колеги"}
{"url": "https://news.bg/int-politics/velikobritaniya-i-irlandiya-ignorirat-germaniya-za-otryazvaneto-na-turtsiya-ot-es.html", "text": "Външни министри от страни членки на Европейския съюз, включително Великобритания и Ирландия, пренебрегнаха призивите на Германия за прекратяване на преговорите за присъединяване към ЕС, като подчертаха необходимостта от диалог, съобщават турски медии.Няколко министри, присъстващи на двудневната среща на външните министри в Естония, която понастоящем председателства Съвета на ЕС, дадоха да се разбере, че официално прекратяване на предприсъединителните преговори с Турция, за което се изисква единодушие сред страните членки на ЕС, не е опция.Германският канцлер Ангела Меркел, както и нейният основен опонент Мартин Шулц призоваха за спиране на преговорите за членство на Турция в ЕС по време на телевизионен предизборен дебат в неделя.\"Турците преживяват изключително трудни времена\", коментира британският външен министър Борис Джонсън, добавяйки: \"Не трябва да отблъскваме Турция. Тя е стратегически важна страна за нас.\"Позициите на Джонсън бяха повторени от първия дипломат на Ирландия Саймън Ковъни, който подчерта необходимостта от диалог и поддържане на \"перспективата за бъдещо присъединяване на Турция\".\"Очевидно нещата се промениха много в Турция през последните 12 месеца, и ние трябва да претендираме, че това не се е случило, но това не означава, че не трябва да продължаваме да помагаме\", изтъкна Ковъни.Естонският външен министър Свен Миксер е заявил на колегите си, че не очаква да бъде взето решение относно прекратяване на преговорите за присъединяване на Турция в рамките на тази година.Той подчерта още веднъж, че е необходимо да се предприемат предпазливи стъпки по въпроса и че Турция остава геополитически значим съюзник на НАТО.Отношенията между Берлин и Анкара наскоро се обтегнаха по тази и по няколко други теми.", "date": "2017.09.08", "title": "Великобритания и Ирландия игнорират Германия за отрязването на Турция от ЕС"}
{"url": "https://news.bg/politics/bsp-ne-ubedi-lozan-panov-za-nuzhdata-ot-nov-antikoruptsionen-organ.html", "text": "Председателят на ВКС Лозан Панов е против създаването на антикорупционна агенция. Тази позиция той изрази с парламента преди срещата с левицата, на която червените му представиха визията си за антикорупционно законодателство.Не виждам в рамките на този законопроект решение в борбата с корупцията, категоричен бе съдия номер едно. Според него се създава паралелна структура с дублиращи функции и без ясни механизми за контрол и отчетност, \"само и само да не се реформират органите за съдебно преследване - в случая прокуратурата\", изтъкна Панов.Основният дебат за корупцията трябвало да премине, по думите му, през съдебна реформа.Има достатъчно органи в рамките на държавата, въпросът е защо тези органи не вършат своята работа, пита председателят на ВКС. Създаването на нова структура с дублиращи функции и с изместване на дебата кой ще назначава директора, без да се посочва колко ще струва една такава структура, намирам че отново се прави заради мониторинговия доклад, смята още Лозан Панов.След срещата с БСП Панов склони президентът да назначава председателя на антикорупционния орган. Той е равно отдалечен от всички власти и органът, който се опитва да бъде създаден, ще разследва включително представители на парламента, подчерта председателят на ВКС.По думите му погледната отстрани темата кой ще назначава този орган и за БСП, и за ГЕРБ изглежда като борба за още един властови ресурс в държавата. Този орган, ако се създаде, би трябвало да има разследващи функции, изтъкна той.След срещата и соцлидерът Корнелия Нинова изрази своето задоволство от сближените позиции.БСП обаче не споделя мнението му за по-мащабна реформа, която да обхваща прокуратурата. Това обаче минавало през изменения на основния закон. Социалистите не искат да се пипа Конституцията.Лозан Панов предложи да направим анализ защо сегашните органи, които имат отношение към корупцията, не работят, обясни още Корнелия Нинова.", "date": "2017.09.08", "title": "БСП не убеди Лозан Панов за нуждата от нов антикорупционен орган"}
{"url": "https://news.bg/int-politics/reshenieto-na-evrosada-otvarya-vratata-kam-smeseno-naselenie-skochi-orban.html", "text": "Министър-председателят на Унгария Виктор Орбан обяви, че решението на Съда на Европейския съюз, подкрепящо квотите за мигранти, отваря пътя към \"смесена култура и население\" на Стария континент, съобщава \"Асошиейтед прес\".По думите на Орбан, Унгария, която отказва да участва в схемата на Европейската комисия за временно преместване на мигранти от Гърция и Италия, не е \"имигрантска страна\", нито пък иска да бъде такава.Орбан държи имиграцията като основна тема в политическия си дневен ред от 2015 г. насам. Той коментира пред унгарското държавно радио, че е \"взел под внимание\" решението на Съда на Европейския съюз, което отхвърли правните аргументи на Унгария и Словакия срещу решението на Европейската комисия за създаване на квоти за разселване на мигранти в страните членки на ЕС.Според него \"сега вместо правна битка, ние трябва да водим политическа борба\", за да променим решението.", "date": "2017.09.08", "title": "Решението на евросъда отваря вратата към \"смесено население\", скочи Орбан"}
{"url": "https://news.bg/world/saprugata-na-izraelskiya-premier-zloupotrebila-s-darzhavni-pari.html", "text": "Сара Нетаняху, съпругата на израелския премиер Бенямин Нетаняху, може да бъде обвинена в злоупотреба с държавни средства. Това обяви главният прокурор на Израел Авихай Манделблит, цитиран от АФП.Прокурорът ще приеме препоръката на полицията госпожа Нетаняху да бъде подведена под отговорност, според съобщение на правосъдното министерство.Съпругата на премиера е обвинявана в използване на държавни средства, предназначени за официалната резиденция на премиера. Парите са изхарчени за обзавеждане и реиновиране на частно жилище, както и за много други неща, включително за грижа за бащата на Сара Нетаняху и наемане на готвачи.По-рано тази седмица госпожа Нетаняху се подложи на полиграфски тест. Детекторът на лъжата е установил, че тя е казала истината относно държавните средства. Обаче според израелското законодателство резултатите не се възприемат като доказателство.Разследването срещу семейството се води от две години.Бенямин Нетаняху защити съпругата си във \"Фейсбук\", наричайки разследването \"абсурдно и безоснователно\".", "date": "2017.09.08", "title": "Съпругата на израелския премиер злоупотребила с държавни пари"}
{"url": "https://news.bg/world/tramp-ochakva-mir-mezhdu-evrei-i-palestintsi.html", "text": "Шансът за постигане на мир между палестинците и израелците е голям, защото и двете страни го искат. Това становище беше изразено от американския президент Доналд Тръмп в четвъртък на съвместна пресконференция с емира на Кувейт Сабах ал-Ахмад ал-Джабер ал-Сабах.\"Това е най-сложното споразумение в света, но това може да се случи\". Израелците искат това, палестинците искат това: когато има две групи, които искат нещо да се случи, могат да се случат добри неща. Между Израел и Палестина може да има мир \", каза Доналд Тръмо.\"Талантливи хора работят по него.\" Да видим какво ще се случи след това - добави Тръмп.Последните преки преговори между страните в Близкия изток бяха прекъснати през април 2014 г., след девет месеца неуспешни опити да се съберат позициите на израелци и палестинци. Предишният мирен процес завърши с неуспех през 2010 г.", "date": "2017.09.08", "title": "Тръмп очаква мир между евреи и палестинци"}
{"url": "https://news.bg/world/9-pati-ruski-iztrebiteli-sa-vdigani-po-trevoga.html", "text": "Най-малко 9 пъти руски изтребители са вдигани по тревога през изминалата седмица, за да прихванат чужди самолети.Това съобщава РИА Новости. Агенцията се позовава на министерството на отбраната на Русия.Оттам посочват, че близо 30-тина чужди самолета са водели разузнаване по границите на Русия.От Москва се похвалиха, че не са допуснали нарушение на въздушното пространство на страната.", "date": "2017.09.08", "title": "9 пъти руски изтребители са вдигани по тревога"}
{"url": "https://news.bg/world/irma-izklyuchva-aets-vav-florida.html", "text": "Производителят на електроенергия Florida Power & Light заяви в четвъртък, че ще затвори двете си атомни електроцентрали, преди Ирма да удари американския щат Флорида, предаде Ройтерс.Очаква се ураганът да удари региона в неделя сутрин от най-мощната пета степен.Florida Power & Light съобщава, че е инвестирала 3 милиарда долара, за да защити електрическата си мрежа от 2005 г., когато последният голям ураган е разрушил енергийните съоръжения във Флорида.Но няма мрежа, която да е устойчива на урагана, а ако Ирма остане на пътя си, много клиенти на компанията ще останат на тъмно. Възстановяването на електричеството и мрежата може да отнеме седмици.Ядрените мощности във Флорида са защитени с дебел бетон и стоманобетон и като много централи по целия свят бяха укрепени допълнително след ядреното бедствие в Япония от Фукушима през 2011 г.Ирма вече доведе до 10 жертви при преминаването през Карибите.", "date": "2017.09.08", "title": "Ирма изключва АЕЦ във Флорида"}
{"url": "https://news.bg/world/hakeri-udariha-equifax.html", "text": "Екипът на кредитната фирма Equifax потвърди за огромно нарушение на киберсигурността, което е компрометирало личната информация на 143 милиона американци - почти половината от САЩ.Това съобщи Си Ен Ен.Кибер престъпниците имат достъп до чувствителна информация - включително имена, социални номера, дати на раждане, адреси и номера на някои шофьорски книжки.Освен това, Equifax заяви, че кредитните карти за близо 209 000 американски клиенти са бил засегнати, както и \"личната идентифицираща информация\" на около 182 000 американски клиенти, участващи в кредитни доклади. Жителите на Обединеното кралство и Канада също бяха засегнати.Пробивът се случи между средата на май и юли, каза Equifax. Компанията съобщи, че открива хакването на 29 юли.", "date": "2017.09.08", "title": "Хакери удариха Equifax"}
{"url": "https://news.bg/world/6-1-po-rihter-razlyulya-boninskite-ostrovi.html", "text": "Земетресение с магнитуд 6,1 по Рихтер разлюля Бонинските острови, предаде АП.Земетресението е било с епицентър на 770 км южно от град Шимода, заявиха от Геологичната служба на САЩ. Все още няма данни за щети или жертви.Няма опасност от цунами.Бонинските острови са японско владение. Те са разположени в Тихия океан, на около 1000 км южно от Токио.", "date": "2017.09.08", "title": "6,1 по Рихтер разлюля Бонинските острови"}
{"url": "https://news.bg/world/tramp-voynata-ne-e-optsiya-za-severna-koreya.html", "text": "Президентът на САЩ Доналд Тръмп заяви, че предпочита да избегне военните действия при справяне с ядрената заплаха от Северна Корея, но призна, че досегашните дипломатически усилия не успяват да наложат натиск върху Пхенян да разработи своите ракети, предаде Ройтерс.\"Военните действия със сигурност ще бъдат опция. Неизбежно ли е? Нищо не е неизбежно \", каза Тръмп по време на пресконференция.- Бих предпочел да не тръгна по пътя на войната, каза Тръмп. \"Ако го използваме в Северна Корея, ще бъде много тъжен ден за Северна Корея.\"", "date": "2017.09.08", "title": "Тръмп: Войната не е опция за Северна Корея"}
{"url": "https://news.bg/world/uraganat-hose-nabira-mosht.html", "text": "Ураганът Хосе набира мощ, съобщи Националният център за ураганите на САЩ.Ураганът достигна трета категория от първа за броени часове.В момента скоростта на вятъра е около 195 км/час.Ураганът Хосе се намира в Атлантическия океан на 950 км източно от Малките Антили.Това е поредната буря, която бушува в региона дни след преминаването на Ирма.", "date": "2017.09.08", "title": "Ураганът Хосе набира мощ"}
{"url": "https://news.bg/world/kataluniya-iska-da-napusne-ispaniya.html", "text": "Парламентът на Каталуния прие закон, който ще регулира реда на напускане на автономната общност Испания, съобщава в. \"Ел Паис\".71 депутати гласуваха за закона, срещу - 10.Трябва да се отбележи, че законът ще бъде оспорен от испанското правителство в Конституционния съд, както и всички предишни документи, приети от властите на Каталуния относно референдума за независимост.По-рано беше съобщено, че Испания се готви за съдебните дела с Каталуния във връзка с приемането на закона за референдума за независимост.", "date": "2017.09.08", "title": "Каталуния иска да напусне Испания"}
{"url": "https://news.bg/world/papa-frantsisk-pazete-se-ot-tamnata-strana-na-otmashtenieto.html", "text": "Папа Франсиск призова колумбийците да избягнат отмъщението след 50 години гражданска война, но заяви, че лидерите трябва да приемат закони, които да сложат край на \"мрака\" на несправедливостта и социалното неравенство, което поражда насилие, предаде Ройтерс.Светият отец е на визита в Латинска Америка. Той изнесе меса пред над един милион души в парка Симон Боливар в Богота.Под лек дъжд, папата призова колумбийците да оставят различията си зад тях и да се пазят от \"тъмнината на жаждата за отмъщение\".Колумбийците са дълбоко поляризирани, след като се подготвят да приемат 7 000 бивши бойци от бунтовническата организация ФАРК в обществото и се стремят към преодоляването на разделения след война, при която бяха убити повече от 220 000 души и разселени милиони за пет десетилетия.Много колумбийци са разгневени, че по мирното споразумение за 2016 г. лидерите от FARC, обвинени в отвличане и убийство, ще избегнат затвора и могат да получат места в конгреса като членове на политическа партия.Президентът Хуан Мануел Сантос, който е архитект на мирното споразумение, има одобрение от около 24% от населението.Междувременно католически свещеници от Венецуела информираха папа Франциск за тежката ситуация в латиноамериканската страна.Архиепископът на Каракас Кардинал Хорхе Уроса Савино каза пред репортери преди срещата, че страната му е била затънала в \"наистина отчаяна ситуация\". Има хора, които ядат боклуци и има хора, които умират, защото няма лекарство.Искаме отново да припомним на папата това ... защото правителството прави всичко възможно да създаде държавна система, тоталитарна и марксистка, каза архиепископ Уроса.В сряда Франсиск каза пред репортери, че се надява Венецуела да намери стабилност.", "date": "2017.09.08", "title": "Папа Франциск: Пазете се от тъмната страна на отмъщението"}
{"url": "https://news.bg/society/rozhdestvo-na-bogoroditsa.html", "text": "Рождество Богородично е един от трите големи празника в източноправославния календар, посветени на Божията майка и е сред 12-те най-големи религиозни празника в календара на църквата.Рождество на Пресвета Богородица, също Рождество Богородично, Малка Богородица или Рожен е църковен празник, посветен на рождението на Богородица.В календара на Българска православна църква празникът се отбелязва всяка година на 8 септември, в календара на Македонската православна църква и другите източноправославни църкви, които са по стария календар, празникът се чества на 21 септември.Според българските традиции Рождество на Пресвета Богородица се отбелязва предимно от жени, за да им помага Богородица в беда или тежка работа.Малка Богородица е един най-предпочитаните празници, на който се провеждат ежегодни събори из цяла България и Република Македония. Редица църкви и манастири празнуват патронен празник именно на този ден. Според обичаите стопанката на дома приготвя празнична пита. Тя не трябва да шие и тъче, за да не се разболеят децата в дома.Празникът Рождество Богородично е един от трите най-големи Богородични празника. Познат е от дълбока древност.На 8 септември православната църква прославя Божията майка като пазителка на християнското семейство и покровителка на родилката и детето.Пресветата Дева Мария се родила в Галилейския град Назарет от праведни Иоаким и Анна. Иоаким е от царски род - рода на Давид. Анна - от свещенически род - рода на Аарон. Нямали деца и се молили на Бога за рожба.На един голям празник Иоаким отишъл в Иерусалим да принесе жертва. Там бил упрекнат от първосвещеника, че бил недостоен като бездетен да принася дар на Бога. Наскърбен, той отишъл в имението си, дето били стадата му, и се предал на пост и молитва четиридесет дни.Анна, като узнала причината за незавръщането му, разтъжена, усилила молитвата си.Господ изпълнил молбите им: благовестникът на Божиите тайни Архангел Гавриил известил на Иоаким, че ще им се роди преблагословена дъщеря, чрез която ще се благословят всички земни племена и ще бъде дарувано спасението на целия свят. Също известил и на Анна и й казал да иде в Иерусалим и при \"златните порти\" ще намери мъжа си, комуто е известено това.Отишла и точно там се срещнали и споделили радостта от ангеловото известие.Анна родила светата Девица, на която дали име Мариам, което се тълкува \"госпожа-надежда\". Родителите принесли жертва благодарствена, като помнели думите на Ангела.Православната църква приема, че на 9 декември станало зачатието на света Анна, а девет месеца по-късно се родила дъщеря й, която обрекли на Бог и по негова повеля нарекли Мария.\"Рождението ти, Богородице Дево, донесе радост на цялата вселена, защото из тебе изгря Слънцето на правдата - Христос, нашия Бог, Който развърза клетвата, даде благословение и, като унищожи смъртта, дари ни вечен живот.\"Ортодоксалната църква прославя Божията майка като пазителка на християнското семейство и покровителка на родилките и децата. Денят на нейното раждане - празникът Малка Богородица, е особено тачен предимно от жените, за да им помага светицата в беда и тежка работа, за да раждат леко и да са живи и здрави децата им.В нейна чест омесват и изпичат голяма Богородична пита , Богородичен хляб. Едно парче от нея се оставя за добитъка и се стрива в храната му, друго парче се нарича на къщата, за да я пази Богородица. В някои краища пазят това парче чак до четвъртия ден на Божията майка, когато е празникът Събор на Пресвета Богородица (26 декември).", "date": "2017.09.08", "title": "Рождество на Богородица"}
{"url": "https://news.bg/world/sad-v-sasht-pak-blokira-ukaz-na-tramp-za-bezhantsite.html", "text": "Апелативен съд в САЩ отхвърли усилията на администрацията на президента на САЩ Доналд Тръмп за временно прекратяване на влизането на повечето бежанци в страната, предаде Ройтерс.Решението е поредният юридически удар на широката изпълнителна заповед на президента, която забранява пътниците от Иран, Сирия, Либия, Сомалия, Судан и Йемен в продължение на 90 дни, което републиканския президент каза, че е необходим за националната сигурност.Съдиите казаха, че правителството не е обяснило убедително защо забраната за пътуване трябва да бъде приложена срещу близки роднини на хора от шестте държави или към бежанците.Организациите за бежанци приветстваха решението, заявявайки че то ще даде облекчение за хората, избягали от насилие.Първата версия на изпълнителната заповед на Тръмп, подписана през януари, предизвика протести и хаос на летищата в страната и света, преди да бъде блокирана от съдилищата. Администрацията замени тази версия на забраната с нова заповед през март в отговор на правните предизвикателства.Въпросът дали ревизираната забрана за пътуване дискриминира мюсюлманите в нарушение на конституцията на САЩ ще бъде разгледан от Върховния съд на САЩ през октомври.", "date": "2017.09.08", "title": "Съд в САЩ пак блокира указ на Тръмп за бежанците"}
{"url": "https://news.bg/int-politics/makron-predupredi-evropa-mozhe-da-bade-pokorena-ot-sasht-i-kitay.html", "text": "Европа рискува да бъде подчинена от Китай и САЩ, ако не стане по-суверенна и демократична. Това предупреди френският президент Еманюел Макрон снощи в реч, символично изнесена на Акропола в гръцката столица Атина, където древните гърци преди около 2500 години дадоха началото на демокрацията, като подчерта мащаба на амбицията си да реформира Европейския съюз, отбелязва \"Ройтерс\".Макрон, който е отявлен еврофил, изтъкна, че Старият континент ще погине без радикална реформа на управлението му.\"За да не бъдем управлявани от по-големи сили като китайците и американците, вярвам в един европейски суверенитет, който ни позволява да се браним и да съществуваме\", коментира Макрон на Акропола.Избраният преди четири месеца 39-годишен държавен глава на Франция иска да се направи гигантска стъпка в европейското сътрудничество, която в икономически план да даде на еврозоната неин собствен бюджет, финансов министър и парламент.Според Макрон едни по-демократични институции ще помогнат да се реагира на популистката вълна, която издига крайнодесни лидери като Марин льо Пен, победена от Макрон във втория тур на френските президентски избори, и подхрани кампанията за Брекзита във Великобритания.Той обяви, че ще разкрие пътна карта за ЕС след няколко седмици, след парламентарните избори в Германия на 24 септември.Макрон призова европейските лидери да се договорят до края на годината за създаване на публични дебати през първата половина на 2018 г., на които гражданите да разискват своите визии за ЕС.\"Не искам един нов европейски договор да се обсъжда на закрити врата, в кулоарите на Брюксел, Берлин или Париж\", изтъкна той.По думите на френския президент, тези дебати щели да помогнат да се положат основите на Европа за следващите 10-15 години. ", "date": "2017.09.08", "title": "Макрон предупреди: Европа може да бъде покорена от САЩ и Китай"}
{"url": "https://news.bg/regions/ruse-iska-da-disha-iska-sadeystvie-ot-rumen-radev.html", "text": "Повече от 200 семейства с малки деца и бебета се събраха на протест под наслов \"Русе иска да диша\", съобщава БНР.Хората поискаха чрез подписка съдействие от президента Румен Радев за ограничаване на вредните емисии във въздуха на града и спазване на екологичните норми от страна на производствените предприятия.Част от протестиращите коментираха, че трябва да има мобилни станции в Русе, защото замърсителите на въздуха са много и са разположени в различни части на града.\"На бакелит мирише. Винаги го пускат в събота или в неделя. Интересно защо събота и неделя. Когато хората почиват го пускат и аз го чувствам. Продадохме си жилището в центъра и се изместихме на по-високо място, където миризмите не се усещат. Смятам, че тези неща не трябва да се случват в европейски град като Русе\", оплакаха се протестиращи.От 1985 година русенци протестират за чист въздух.", "date": "2017.09.08", "title": "Русе иска да диша, иска съдействие от Румен Радев"}
{"url": "https://news.bg/int-politics/rusiya-nyama-da-spre-da-dostavya-petrol-na-severna-koreya.html", "text": "Русия няма да спре да доставя петролни продукти на Северна Корея. Това обяви говорителят на Кремъл Дмитрий Песков, добавяйки, че диалогът е единственото решение на кризата, съобщават руските медии.\"С Пхенян трябва да се диалогизира\", изтъкна Песков пред журналисти, като допълни, че настоящото ниво на доставките на петрол за Пхенян от Москва е минимално, така че прекратяването им било безсмислено.Южна Корея предложи да бъдат спрени всички доставки на суров петрол за Северна Корея в отговор на последния ракетен тест от комунистическия режим в Пхенян. Северна Корея купува по-голямата част от петрола си от Китай и използва Русия като алтернативен източник.", "date": "2017.09.08", "title": "Русия няма да спре да доставя петрол на Северна Корея"}
{"url": "https://news.bg/crime/oshte-ne-znayat-koy-e-zastrelyal-mazha-vav-vinogradets.html", "text": "Все още не е изготвена назначената от прокуратурата експертиза, която ще установи кой е стрелял. Това заяви пред Нова телевизия говорителят на главния прокурор Румяна Арнаудова във връзка със случая във Виноградец.Припомняме, на 1 септември при  на 6-годишно дете във Виноградец с пистолета на бившия председател на Общинския съвет в Септември Лазар Влайков бе застрелян собственикът на заведението.Не разполагаме с всички доказателства, за да се направи извод кой е извършител, заяви Арнаудова. Това кой точно е стрелял ще бъде установено в рамките на разследването, увери тя. Показанията на 6-годишното дете са едно от доказателствата.По повод стрелбата в Костенец от 7 септември, при която бе убит 67-годишен мъж, Арнаудова каза, че в рамките на днешния ден прокуратурата ще повдигне обвинение и ще постанови задържането на извършителя. Оръжието на убийството е газов пистолет, който е преработен в боен, уточни Арнаудова.Към този момент все още не е ясно защо 11-годишното дете в Стрелча е решило да сложи край на живота си, допълни говорителят на главния прокурор за третия трагичен случай от последната седмица.По разпореждане на главния прокурор за Стрелча са заминали 4 психолози от Института по психология на МВР и 2 прокурори от ВКС, за да се подпомогне разследването. Създадена е организация за разпитване на децата в присъствието на психолози.\"Създадена е организация и за бързо изследване на социалните контакти на детето в социалните мрежи и чрез телефона му и чрез компютъра му\", уточни Арнаудова.", "date": "2017.09.08", "title": "Още не знаят кой е застрелял мъжа във Виноградец"}
{"url": "https://news.bg/disasters/moshtno-zemetresenie-ot-8-1-po-rihter-kray-meksiko.html", "text": "Много силно земетресение е ударило край бреговете на южната част на Мексико, близо до границата с Гватемала, съобщава Геологическият институт на САЩ, цитиран от световните осведомителни агенции.Сеизмолозите предупреждават за вълни цунами по-големи от три метра. Трусът, който е усетен в столиците на Мексико и Гватемала - Мексико Сити и Гватемала Сити, е бил с магнитуд 8,1 по скалата на Рихтер, показват данните на Европейския средиземноморски сеизмологичен център.Епицентърът на земетресението е в Тихия океан на около 165 км югозападно от мексиканския град Трес Пикос, на 35 км дълбочина. Градът се намира на около 1000 км югоизточно от Мексико Сити.Най-малко 32 души са загинали, като се уточнява, че в щата Табаско са загинали две деца. В щата Чиапас има седем жертви, а в Оахака - 17 жертви. Съобщава се, че сградите са се разстресли силно и хората са побегнали към улиците в паника дори и в мексиканската столица. Системата за предупреждение за цунами оценява опасността от цунами в централноамериканските страни. Мощни вълни е възможно да ударят в следващите три часа бреговете на Мексико, Гватемала, Салвадор, Коста Рика, Накарагуа, Панама, Хондурас и Еквадор. Няма опасност от цунами за западното крайбрежие на САЩ. ", "date": "2017.09.08", "title": "Мощно земетресение от 8,1 по Рихтер край Мексико"}
{"url": "https://news.bg/world/blokiraha-referenduma-za-kataluniya.html", "text": "Испанският Конституционен съд преустанови действието на закон за референдум, който бе приет вчера от парламента на Каталуния.По този начин е спряна процедурата по произвеждане на референдум за независимост на тази испанска област на 1 октомври, предаде Ройтерс.Премиерът Мариано Рахой съобщи, че ще поиска от съда да обяви референдума за незаконен.", "date": "2017.09.08", "title": "Блокираха референдума за Каталуния"}
{"url": "https://news.bg/politics/mareshki-nyama-da-revnuva-ako-drug-poiska-vot-na-nedoverie.html", "text": "От Партия \"Воля\" биха подкрепили вот на недоверие, но биха били и инициатори. Това стана ясно от думите на лидера на партията Веселин Марешки, който бе гост в студиото на \"Здравей България\" по Нова телевизия.\"Няма да ревнуваме, ако и друг е инициатор на искането на вот на недоверие\", заяви Марешки. Той каза, че не може да посочи нито едно действие на правителството, с което се гордее и допълни, че \"продължаваме да затъваме - убийства постоянно, скандал след скандал\".\"Не ме дразни нито Валери Симеонов, нито Бойко Борисов, нито Делян Пеевски. Дразнят ме делата им\", заяви още лидерът на \"Воля\". По думите му - ДПС го играят опозиция, но Делян Пеевски подкрепя правителството.\"Не може едно некадърно, корумпирано управление да се крие зад някакво си председателство\" каза Марешки в отговор на въпрос дали иска да има предсрочни избори преди председателството.Припомняме, в четвъртък Веселин Марешки пред репортери в парламента предложи 1000 лева награда за всеки, който успее да назове поименно всички зам.-председатели на сегашното, 44-то народно събрание и обяви, че би подкрепил вот на недоверие. За вот на недоверие се заговори и сред социалистите и сред ДПС.Господин Марешки може би иска да е първият лидер на малка формация, който е искал вот на недоверие. Това заяви в ефира на Нова телевизия Цвета Караянчева от ГЕРБ. Тя се надява Марешки да е прочел правилника и да знае, че гласовете на 12 депутати са недостатъчни за подобна стъпка. Караянчева каза, че не е чула от лидера на \"Воля\" аргументи, а общи приказки.\"Не се притесняваме от вот на недоверие или вот на доверие\", заяви Караянчева. По думите й това прости би им дало възможност в един формат на НС, да разкажат какво се е случило за тези 100 дни.Според нея е налице икономически растеж, увеличение на заплатите на учителите, увеличение на пенсиите, реформите са започнали , а бюджета, който ще направят, ще има 2 млрд. Лева излишък.\"Не искам да си мисля, че господин Марешки е резервна гума на БСП\", каза Караянчева.По думите й трябва да бъдем реалисти - \"работи се във всички политики във всички направления\".", "date": "2017.09.08", "title": "Марешки няма да ревнува, ако друг поиска вот на недоверие"}
{"url": "https://news.bg/world/likvidiran-e-voenniyat-ministar-na-idil-ubezhdavat-ot-ruskoto-voenno-ministerstvo.html", "text": "При бомбардировка от руската авиация срещу командния пункт на терористите в  е ликвидиран \"министъра на войната\" на \"Ислямска държава\" Хулмурод Халимов, съобщиха от руското военно министерство, цитирани от РИА Новости.Заедно с него са убити и 40 редови терористи и още двама полеви командира.\"На събранието е присъствал и \"военният министър\" на терористичната групировка Хурмурод Халимов, който е загинал от смъртоносно раняване\", се казва в съобщението на руското министерство.Малко по-късно от агенцията съобщиха, че Халимов и още трима влиятелни полеви командира са убити по време на съвещание в командния пункт на терористите. Сред тях е бил и \"амирът на Дейр ез Зора\" Абу Мухаммад Аш-Шимали, който отговаря за финансите и трансфера на вербованите новобранци на тренировъчната база на \"Ислямска държава\". От руското военно министерство са информирали, че \"редица европейски спецслужби го смятат за организатор на  в Париж през ноември 2015 година.Ликвидиран от Въздушно-космическите сили на Русия са и 40 редови бойци и един комуникационен център.\"След потвърждение на получената информация и допълнителното разузнаване с два самолета Су-34 и Су-35 от Въздушно-космическите сили на Русия са нанесли прецизен авиоудар с бетонобойни бомби\", информираха от руското военно ведомство.На съвещанието терористите обсъждали ситуацията с настъпване на сирийската армия. Ударът на руската авиация е позволил да се ускори деблокирането на Дейр ал Зор.Халимов е започнал кариерата си още в съветския спецназ (специални сили). По-късно станал командир на таджикския ОМОН, служил е в президентската гвардия.От 2003 до 2008 година три пъти е преминавал специална подготовка на американската военна база Blackwater. В началото на май 2015 година Халимов не се явил на служба. След няколко месеца в интернет се появили видеоклипове, на които Халимов заявил, че се е присъединил към \"Ислямска държава\".Таджикските власти обявиха Халимов за издирване по линия на Интерпол, а Държавният департамент на САЩ обяви награда от $3 млн. за информация за неговото местонахождение, назовавайки Халимов за един от ключовите лидери на \"Ислямска държава\".", "date": "2017.09.08", "title": "Ликвидиран е \"военният министър\" на ИДИЛ, убеждават от руското военно министерство"}
{"url": "https://news.bg/politics/slanchev-bryag-ad-tri-poredni-godini-otchita-zagubi-obyavi-angelkova.html", "text": "Дружество \"Слънчев бряг\" АД е на загуба от близо един милион лева за 2016. Това принуди депутатите да искат обяснение от туристическия министър Николина Ангелкова.От нейния отговор стана ясно, че три поредни години дружеството отчита загуби.В същото време туристическият поток расте, а комплексът Слънчев бряг се е превърнал в своеобразен мегаполис.По думите й с годините се увеличавали ангажиментите на дружеството за сигурността. Разходи имало и за поддръжката на инфраструктурата. Разходи се плащали за командировани служители.Само за миналата година разходите за командировани служители са над 30 000 лева. 301 000 лева са печалбите на дружеството за миналата година, стана ясно от отговора на министъра.Основно загубите идвали от разходите за командировани полицаи, които се грижат за сигурността в комплекса и заради ремонт на старата канализация. Ще се регулира статута на националните курорти, поясни Ангелкова.Припомняме, на 4 септември вицепремиерът Валери Симеонов заяви, че акционерното дружество \"Слънчев бряг\" трябва да бъде ликвидирано. Според него или трябва да се случи ликвидацията на дружеството, или инфраструктурата в курорта да се прехвърли към община Несебър.", "date": "2017.09.08", "title": "\"Слънчев бряг\" АД три поредни години отчита загуби, обяви Ангелкова"}
{"url": "https://news.bg/int-politics/meksiko-izgoni-poslanika-na-severna-koreya-zaradi-yadrenite-opiti.html", "text": "Правителството на Мексико заяви, че е обявило посланика на Северна Корея в Мексико за персона нон грата като протест срещу ядрените опити на комунистическата държава, което е необичайно твърда стъпка, която сближава Мексико с Вашингтон, съобщава \"Ройтерс\".В изявление правителството посочва, че е дало на посланика Ким Хион-гил 72 часа да напусне Мексико, за да покаже, че категорично отхвърля неотдавнашния ядрен опит на Северна Корея, определяйки го като сериозна заплаха за региона и света.Мексико традиционно избягва дипломатическите караници, но през последните няколко месеца възприе по-категорична реторика, осъждайки правителствата на Венецуела и Северна Корея, след като те изпаднаха в нарастваща международна изолация.Въпреки че Мексико има доста лоши отношения с американския президент Доналд Тръмп заради неговите заплахи да денонсира търговското споразумение НАФТА и заради строежа на погранична ограда, Мексико го подкрепи дипломатически по въпроси, които не предполагат сериозна политическа цена за правителството.\"Ядрената дейност на Северна Корея е сериозна опасност за международния мир и сигурност и представлява нарастваща заплаха за страните в региона, включително основни съюзници на Мексико като Япония и Южна Корея\", подчертаха от мексиканското правителство.Ходът на Мексико следва вълната от международно порицание на Северна Корея за многократните изстрелвания на ракети през последните седмици, които отново се засилиха след ядрения опит в неделя.Представител на мексиканското външно министерство отбеляза обаче, че правителството на президента Енрике Пеня Нието не е скъсало дипломатическите отношения със Северна Корея.", "date": "2017.09.08", "title": "Мексико изгони посланика на Северна Корея заради ядрените опити"}
{"url": "https://news.bg/regions/vremenno-be-zatvoren-mostat-pri-vidin-kalafat.html", "text": "До 11 часа бе затворен мостът при ГКПП Видин-Калафат, съобщиха от Гранична полиция. Причината е техническа профилактика на мостовото съоръжение при ГКПП Видин-Калафат и за това преминаването е преустановено между 09:00 и 11:00 часа.Фериботът Оряхово-Бекет работи само през деня поради ниското ниво на река Дунав. Според справката, трафикът на българските гранични контролно-пропускателни пунктове на към 06:00 часа е нормален на българо-сръбската граница на всички гранично контролно-пропускателни пунктове с изключение на Калотена, където е интензивен за леки автомобили на изход.На българо-турската граница трафикът е нормален на всички гранично контролно-пропускателни пунктове. Засилен е само на ГКПП Капитан Андреево за леки автомобили на вход.На българо-македонската и на българо-гръцката граници трафикът е нормален на всички гранично контролно-пропускателни пунктове.На българо-румънската граница трафикът е нормален на всички гранично контролно-пропускателни пунктове.", "date": "2017.09.08", "title": "Временно бе затворен мостът при Видин-Калафат"}
{"url": "https://news.bg/regions/samo-edno-stolichno-uchilishte-zapochva-uchebnata-godina-s-remont.html", "text": "45 училища и детски градини в столицата се ремонтират това лято. Очакваме само в 2 детски градини и в 1 училище да не може да бъде открита учебната година. Това заяви кметът на София Йорданка Фандъкова след проверката на строителните работи на разширението на Първа английска гимназия и 112 Основно училище.В район \"Младост\" има забавяне в някои от обектите, каза Фандъкова. По думите й договорите са сключени късно.\"Тази година инвестираме в основни ремонти и строителство близо 21 млн.лв. От тях малко под 10 млн. са за основни ремонти, а близо 11 млн. за строителство\", добави Фандъкова.Училището, в което учебната година ще започне с ремонт, е 44-то в район \"Подуяне\", където тече голяма реконструкция.За да не се загубят средствата от националния фонд се е взело решение ремонтните дейности да продължат. Има създадена организация децата да бъдат пренасочени в друго училище, увери столичният кмет. Подобна е ситуацията и в детска градина в район \"Люлин\", където също се прави цялостна реконструкция.Ремонтите и в други училища и детски градини продължават след 15 септември, но те няма да пречат на учебния процес, заяви още Фандъкова.Три училища в София все още нямат физкултурни салони.\"С проектобюджета за следващата година продължаваме с инвестициите за физкултурните салони. Включено е 37-мо училище в Люлин. През 2019-2020г. в проектобюджетите по план сме заложили и физкултурните салони в с. Мрамор и Негован\", каза зам.-кметът Ирина Савина.По отношение на разширяването на Първа английска гимназия и 112 ОУ, Фандъкова обясни, че в момента се изпълнява първият етап от разширението на сградата. Очаква се до средата на есента да бъде изградена основната конструкция, за да може през зимата да се работи и да се довършват дейностите, добави Фандъкова. Тя увери, че за 6 май обектът ще е завършен и за другата учебна година двете училища ще се сдобият с 16 нови класни стаи.Вторият етап, който ще започне веднага след като приключи първият етап, включва разширение на друга част от сградата със строителство на нов физкултурен салон и още класни стаи и кабинети. \"На практика след завършването на втория етап ще удвоим капацитета на сградата на двете училища\", уточни Фандъкова.", "date": "2017.09.08", "title": "Само едно столично училище започва учебната година с ремонт"}
{"url": "https://news.bg/bulgaria/v-simitli-i-kresna-obsazhdat-variantite-za-am-struma.html", "text": "На 11 септември в Симитли и в Кресна е общественото обсъждане на Доклада за оценка на въздействието върху околната среда (ОВОС) на предложенията за трасето на лот 3.2 на АМ \"Струма\".От Агенция \"Пътна инфраструктура\" предлагат пет варианта за трасето по най-сложния участък. Тепърва предстои да се обсъди кой от тях до какви последици ще доведе за околната среда.Припомняме, че в Кресненското дефиле това лято изгоряха множество декара гори. Еколози отхвърлиха възможността някой, свързан със строежа на магистралата, умишлено да е предизвикал пожара.Източният вариант разделя движението на две самостоятелни и раздалечени едно от друго пътни платна. В посока Гърция трасето преминава по съществуващия път I-1 (Е-79), а за София е по нов терен на изток от Кресненското дефиле.Платното в посока София - Кулата ще използва изцяло съществуващия първокласен път I-1 (Е79) до началото на гр. Кресна. Предвижда се рехабилитация и укрепване на път Е-79, с реализация на мерки за опазване на биологичното разнообразие. От съществуващия път, дясното платно на автомагистралата се отделя на изток като се предвижда изграждане на еднопосочен обходен път на гр. Кресна по нов терен, с което интензивният тежкотоварен трафик ще бъде изведен извън града. Обходният път преминава през 4 тунела с дължина 1266 м, 1 виадукт - 316 м, 2 моста с дължина 691 м, 7 надлези и подлези с дължина 206 м, както и подпорни и укрепителни стени - 245 м.Платното от Кулата за София е по нов терен на изток от Кресненското дефиле. Започва на 100 м след пресичането с ж. п. линията за мина Ораново, минава в ляво от съществуващия път и се развива успоредно на него, след което тръгва на югоизток, преминава успоредно на река Градевска и между кварталите \"Ораново\" и \"Дълга Махала\" на гр. Симитли. След това трасето пресича път II-19 Симитли - Гоце Делчев и навлиза в ската. Там ще бъде прокопан тунел с дължина 350 м, а след него ще има виадукт с дължина 200 м. По-нататък трасето се насочва в югоизточна посока, обхожда село Полето, пресича пътя Полето - Брежани и преминава над притока на р. Брежанска. След това продължава през тунел с дължина 1 130 м, преминава западно от с. Ракитна, успоредно на пътя Ракитна - Мечкул, пресича го и западно от с. Мечкул върви на юг и източно от с. Стара Кресна. Постепенно трасето се измества в източна посока, преминава на юг и се развива в югозападна посока близо около съществуващия път за с. Влахи. В края на обходния път двете платна за движение се събират и се изгражда участък с автомагистрален габарит.В платното за София е предвидено изграждането на 18 виадукта с обща дължина 5 087 м, 5 тунела с обща дължина 4 200 м, 1 мост - 96 м, 11 надлези и подлези, подпорни и укрепителни стени.При Източния вариант са предвидени напречни връзки между двете платна, като се използват съществуващите пътища и се изграждат нови пътни възли. Предвидени са общо 5 пътни възела \"Симитли\", \"Полето\", \"Мечкул\", \"Стара Кресна\" и \"Кресна\". Предвижда се и изграждането на пътна връзка със съществуващия път Е79 в началото на обходния път на гр. Кресна.Две големи площадки за търговия и отдих е предвидено да има на отсечката. Едната площадка е на обходния път на Кресна в посока Кулата и е с площ 17 декара. Другата е по новото трасе, което ще се изгражда и е на 2 километра след пътен възел \"Кресна\", пътувайки за София. Тя е 19 декара. И двете площадки ще имат директна връзка с град Кресна. Те ще бъдат с електричество, водопроводна и канализациона мрежа, пречиствателни станции за отпадни води. Целта е да бъде осигурено всичко необходимо за осъществяването на търговска дейност и хората от региона да могат да продават продукцията си от мед, мляко и т. н., както го правят и в момента.Приблизителната дължина на трасето е 24 км.Началото на участъка е при пътен възел \"Крупник\". Преминава през река Струма и река Резена, като между двете реки е разположен съществуващия пътен възел за Крупник и Черниче. Преди портала на тунела трасето пресича последователно река Струма и ж. п. линията София - Кулата. След изхода на тунела магистралата пресича съществуващ третокласен път и р. Струма с мостово съоръжение. Непосредствено след това е предвидено изграждането на пътен възел \"Кресна\".Тунел \"Кресна\" е с дължина 15,4 км. Той е с две тръби и с възможност за евакуация във втората тръба през напречни връзки. Дължината на цялото трасе на автомагистралата в този участък, включващо пътна и тунелна част, е около 21 км. Предвидено е освен изграждането на тунел \"Кресна\" и изграждането на подпорни и укрепителни стени, 3 подлеза, 6 моста, две площадки за отдих и един пътен възел.Предвидено е тунел \"Кресна\" да се изгражда по класически тунелен метод с пробивно-взривни работи и стоманобетонова облицовка. Участъците при порталите на тунела ще бъдат изпълнени по открит способ.Този вариант на трасе е по нов терен извън Кресненското дефиле. И двете платна на движение са изнесени в източна посока около селата Брежани, Стара Кресна и Ощава.Трасето започва около 100 м след пресичане с ж.п. линията за мина Ораново, ляво от съществуващия път Е-79 и се развива успоредно на него, след което тръгва на югоизток, успоредно на река Градевска, между кварталите Ораново и Дълга махала на град Симитли. Пресича път II-19 Симитли - Гоце Делчев на две нива, където е предвидено изграждането на пътен възел за връзка на автомагистралата с град Банско и обратно. След пресичане на II-19 трасето навлиза в ската и се преминава през тунел с дължина 350 м, а след това е по виадукт дълъг 200 м.Надлъжните наклони в пътния възел, тунела и виадукта са 4%, след което наклонът е 5% и е предвидена трета лента за спускащите се в посока София, а също така и аварийни изходи. След това трасето поема в югоизточна посока, обхожда с. Полето и пресича пътя Полето - Брежани и р. Резена. След това отново се преминава през тунел с дължина 1 130 м.По-нататък трасето върви на юг, западно от с. Ракитна и успоредно на пътя Ракитна - Мечкул, след това го пресича и преминава западно от с. Мечкул. Продължавайки на юг и източно от с. Стара Кресна пресича пътя Стара Кресна - Ощава и преминава в тунел. Трасето продължава в южна посока, след което поема в югозападна посока близо около съществуващия път за с. Влахи.На местата, където пътното трасе преминава в тунел, за всяко платно е предвидена отделна тръба, което от своя страна налага раздалечаването им едно от друго, с цел осигуряване на необходимото разстояние между тръбите. Пред порталите са проектирани площадки, които са за обслужващата инфраструктура.Поради по-високите надлъжни наклони, които се намират в началото и края на трасето, с цел подобряване на пропускателната способност и осигуряване на безопасността, е предвидена трета лента за бавно движещи се превозни средства в двете посоки.В този вариант е предвидено изграждането на 5 тунела с обща дължина 4 200 м, 18 виадукта с дължина 5087 м, един мост с дължина 96 м, подлези и надлези, както и подпорни и укрепителни стени. При пресичане на съществуващите напречни пътища са предвидени пътни възли, осигуряващи всички посоки на движението.Този вариант се развива през Кресненското дефиле, при максимално използване на трасето на съществуващият път I-1 (Е79). Двете платна на автомагистралата са разработени така, че последователно се раздалечават и доближават едно спрямо друго в ситуационно и нивелетно отношение.Проектното трасе започва южно от пътен възел \"Крупник\" при км 376+000. В Кресненското дефиле едното платно в основната си част следва съществуващия път Е-79, а другото се развива по нов терен с тунели и съоръжения в западния масив на дефилето. След излизане от Кресненското дефиле преминава източно от гр. Кресна и завършва при пътен възел \"Кресна\".Лявото платно на участъка е в началото на Кресненското дефиле - при км 376+000, след пътен възел \"Крупник\". Трасето на лявото платно в основната си част следва съществуващия път, като ползва съществуващите мостове над р. Струма, надлеза при и ж.п. линията и тунела. На местата, където трасето напуска съществуващия път Е79, са предвидени нови мостове и тунели.Дясното платно се..Дясното платно се развива вдясно от съществуващия път и е изцяло по нов терен. Следва ситуационно лявото, а в отделни случаи се отдалечава от него. В нивелетно отношение често е на второ, по-високо ниво от лявото, в изкоп или в тунел. Към края двете платна отново са успоредни едно на друго и се развиват заедно до края на участъка, като се раздалечават само при тунелните съоръжения.Участъкът завършва на около 2,5 км преди гр. Кресна, като се напуска съществуващия път по левия бряг на р. Струма. Трасето преминава над реката няколко пъти, пресича и съществуващия път I-1 и ж. п. линията София - Кулата. Към края на отсечката се предвижда нов тунел, мост над р. Влахинска и обход от североизток и изток на гр. Кресна.Предвидено е изграждането на общо 3 пътни възела - при Крупник, Ощава и Кресна, както и две площадки за отдих. По този вариант на трасе е необходимо да се изградят 13 виадукта с обща дължина 3 075 м, 23 тунела с дължина 7 345 м, 5 моста, надлези и подлези, подпорни и укрепителни стени. Ще се извършат реконструкции на 4 съществуващи виадукта, 2 съществуващи тунела и един мост.Приблизителната дължина на трасето е 21 км.Този вариант в по-голямата си част също преминава през Кресненското дефиле. Проектното трасе започва южно от пътен възел \"Крупник\". В Кресненското дефиле едното платно следва в основната си част съществуващия път Е79, а другото се развива по нов терен с тунели и съоръжения в западния масив на дефилето. След излизане от Кресненското дефиле преминава източно от гр. Кресна и завършва при п. в. \"Кресна\". Приблизителната дължина на трасето е около 21 км.Началото на лявото платно на участъка е при км 376+000 - в началото на Кресненското дефиле. Първоначално лявото платно следва нивото на съществуващия път, като се ползват съществуващите мостове на р. Резена и р. Струма и преминава над ж. п. линията София - Кулата.Предвижда се изграждането на нов мост над р. Струма, нов тунел успореден на ж. п. тунела и още един нов мост над р. Струма, след което се включва в съществуващия път, като се ползват съществуващите два моста и тунел.Предвидени са подходи към местата, които са за каяк и рафтинг. След това лявото платно следва съществуващия път. Ползва съществуващият тунел с дължина 340 м и преминава край \"Кресненско ханче\".Дясното платно се развива изцяло по нов терен, вдясно от съществуващия път, като следва ситуационно лявото. Предвидени са нови мостове над р. Резена, р. Струма и ж. п. линията София - Кулата.Най-характерното при този вариант е решението за разполагане на двете платна едно над друго на голяма дължина. Целта е незасягане на картираните граници на резерват \"Тисата\".За безконфликтно пресичане са предвидени три пътни възела - п. в. \"Крупник\", п. в. \"Ощава\" и п. в. \"Кресна\".При изпълнението на вариант Г20 е предвидено да се изградят 4 виадукта с обща дължина 1 165 м, 12 броя тунела с дължина 2 892 м, 14 моста и 12 надлези и подлези. Ще се реконструират подпорни и укрепителни стени, както и два съществуващи тунела и 4 съществуващи моста.Приблизителната дължина на трасето е 21 км.", "date": "2017.09.08", "title": "В Симитли и Кресна обсъждат вариантите за АМ \"Струма\""}
{"url": "https://news.bg/crime/spetsprokuraturata-proveryava-obvinen-prokuror-koyto-kutsa-samo-v-sada.html", "text": "Специализираната прокуратура разпореди спешна проверка на медицинската документация, представена от задържания под домашен арест прокурор Димитър Захариев.Повод за проверката е разследване на Нова телевизия. В излъчените кадри е видно, че прокурорът използва патерици само когато се придвижва в съда. Припомняме, в съдебните среди прокурор Димитър Захариев е известен като \"\". Главният прокурор Сотир Цацаров искаше дисциплинарно уволнение за него.Обвиняемият , но той вероятно е представил медицински документи с невярно съдържание, допускат от съда.За да се установи истината от специализираната прокуратура изискаха справка от МВР Плевен за спазването на мярката за неотклонение \"домашен арест\" от обвиняемия Димитър Захариев. Разпоредиха спешна проверка от Регионалните центрове по здравеопазване в Плевен и София на цялата медицинска документация, представена от обвиняемия Захариев пред прокуратурата и пред Специализирания наказателен съд. Проверката е възложена и с оглед данни за извършено документно престъпление.Прокурорите назначиха петорна съдебно медицинска експертиза за здравословното състояние на Димитър Захариев. Ако се установи нарушение на взетата от Спецпрокуратурата мярка за неотклонение \"домашен арест\" от Димитър Захариев ще поискат от съда вземане на най-тежката мярка за неотклонение \"задържане под стража\".", "date": "2017.09.08", "title": "Спецпрокуратурата проверява обвинен прокурор, който куца само в съда"}
{"url": "https://news.bg/int-politics/problemat-s-granitsata-s-irlandiya-ne-e-tolkova-slozhen-spored-boris-dzhonsan.html", "text": "Намирането на решение за ирландската граница в преговорите на Великобритания за излизане от Европейския съюз не е \"отвъд човешките възможности\". Това обяви британският външен министър Борис Джонсън, цитиран от \"Ройтерс\".\"Смятам, че всички можем да работим заедно, за да измислим решение по този въпрос. Това не е отвъд човешките възможности. Ние имахме обща зона за пътуване между северната и южната част на Ирландия и добри отношения в продължение на едно столетие и ще продължим да вършим тази работа\", изтъкна Джонсън пред журналисти в естонската столица Талин, където присъства на среща на външните министри на страните членки на Европейския съюз.Главният преговарящ на ЕС за Брекзит Мишел Барние коментира вчера, че е притеснен от плановете на Великобритания за граничния режим с Ирландия, като коментарите на Борис Джонсън бяха именно в отговор на Барние.", "date": "2017.09.08", "title": "Проблемът с границата с Ирландия не е толкова сложен според Борис Джонсън "}
{"url": "https://news.bg/world/uraganat-irma-premina-ot-peta-v-chetvarta-kategoriya.html", "text": "Ураганът \"Ирма\" премина от пета в четвърта категория рано тази сутрин, но природното бедствие е на път да удари Маями, Флорида, този уикенд, информира NBC.През последните дни ураганът нанесе сериозни щети и отне живота на повече от 10 души в района на Карибите.Най-малко 12 души загинаха, а повече от 1 милион души останаха без електричество в Пуерто Рико. Ураганът се намира на около 800 километра югоизточно от Маями. Вятърът е със скорост 250 километра в час.Извънредно положение е обявено в южната част на Флорида. Щатът ще бъде засегнат от урагана в събота или в неделя сутринта.Въпреки че интензивността на урагана е спаднала, той все още е крайно опасен, според експерти.Междувременно френският вътрешен министър Жерар Коломб заяви, цитиран от Ройтерс, че 9 души са загинали и най-малко седем са изчезнали, след като ураганът е ударил френските карибски острови Свети Мартин и Свети Вартоломей.112 души са ранени, поясни Коломб, допълвайки, че може да има повече жертви.", "date": "2017.09.08", "title": "Ураганът \"Ирма\" премина от пета в четвърта категория"}
{"url": "https://news.bg/int-politics/dodon-obvinyava-zapada-za-nezakonnoto-uchastie-na-voenni-v-uchenie-na-nato.html", "text": "Западът е в основата на конфликта между президента на Молдова и правителството след участието на военните в маневрите на НАТО в Украйна. Подобно мнение изказа на брифинг държавният глава и главнокомандващ на въоръжените сили но Молдова Игор Додон след като въпреки неговата заповед, военните отидоха на учение, съобщи ТАСС.В тази ситуация държавният глава не изключва възможността да разшири своите пълномощия. \"Ако така продължава, то единственият изход е президентска република. Аз мога да изведа хората на улицата\", прогнозира в петък президентът. Единствено, отбеляза той, остава опасността от дестабилизация на ситуацията и повторение в Молдова на украинския сценарий.\"Ние получихме ново потвърждение от това, че сегашната власт под ръководството на демократите възнамерява да изпълни всяко указание на презокеанските политически партньори, чиято главна цел е включване на молдовската армия и натовските\"Получихме ново потвърждение, че сегашното правителство, под ръководството на демократите, възнамерява да спазва инструкциите на външните политически партньори, чиято основна цел е включването на молдовската армия в НАТО, дори и на неформално равнище, както и използването й за евентуални геополитически конфликти\", каза Додон.Според него, този и предишни конфликти между проевропейското правителство и президента \"доказват стратегическото значение на Запада за участието на Молдова в военните учения на НАТО\".Както обясни Додон, \"за да удовлетворят натовските генерали и да заобиколят забраната на главнокомандващия, правителството направи трик, изпращайки военните за стаж. \"Въпреки това е известно, че от 7 до 23 септември в района на Лвов има многонационални упражнения на НАТО Rapid Trident с участието на представители на 14 държави. По данни от военното министерство, в тези маневри участва молдовски контингент от 57 войници.Заради неподчинение президентът поиска оставката на военния зам.-министър Георги Галбур. Той разпореди и служебно разследване и наказание за всички военни, които не са изпълнили заповедта на върховния главнокомандващ.Освен това в петък Додон подписа указ, с който забранява на молдовските военни да участват в каквито и да са учения, стажове и курсове в чужбина без неговото писмено разрешение.Според Додон, армията на Молдова, която по конституция е неутрална, не бива да участва в ученията на каквито и да са военни блокове.Всички социологически запитвания потвърждават, че избрания в края на 2016 година на всенародни избори Додон еднозначно се ползва с голяма поддръжка, за разлика от проевропейската коалиция, която се компрометирал с гръмки корупционни скандали, политически кризиси и спад в икономиката.", "date": "2017.09.08", "title": "Додон обвинява Запада за незаконното участие на военни в учение на НАТО"}
{"url": "https://news.bg/world/strelba-v-uchilishte-v-sasht-1.html", "text": "Полицията в Кълъмбъс, столицата на американския щат Охайо, съобщи за стрелба в средното училище Scioto, информират Ройтерс и американски медии.Към момента няма информация за пострадали. Съобщава се за един арест.В \"Туитър\" полицията предупреди хората да стоят далеч от района на стрелбата.Има информация и за втора стрелба, но полицията към момента не потвърждава.В последствие специалното подразделение на полицията SWAT съобщи, че в 9,15 часа местно време е приключила операцията. Няма пострадали хора. Един арест е извършен, отнето е оръжие.Около 50 полицейски коли са реагирали на сигнала. ", "date": "2017.09.08", "title": "Стрелба в училище в САЩ"}
{"url": "https://news.bg/education/uvolneniyat-direktor-na-smg-oshte-ne-e-poluchil-zapovedta-za-osvobozhdavaneto-si.html", "text": "Уволненият директор на Софийската математическа гимназия Антони Стоянов четвърти ден не може да получи заповедта, с която е освободен от длъжност. Така той не може и да обжалва, заяви той на пресконференция: \"Относно неправомерното уволнение на директора на СМГ и изнасяне на нова информация за истинските причини и проблеми, довели до напрежение в гимназията през последните години\", цитиран от БГНЕС.Припомняме, на 5 септември Комисия от Регионалното управление по образованието в София издаде . Тогава Зоя Савова беше назначена на поста. Тя е дългогодишен преподавател по математика в СМГ. През последните няколко месеца в СМГ имаше . Споровете започнаха след като бившият директор Стоянов уволни учителката по математика Петя Тодорова и не поднови договорите на други преподаватели от учителската колегия на гимназията. Като мотиви за уволнението на Тодорова бившият директор посочи, че тя е уронила престижа и името на учебното заведение, участвайки в комисия за математическото състезание \"Европейско кенгуру\".\"Не можах да я получа, въпреки че имам входящ номер за нея. Подадох молба, за да я получа. Чаках цял ден, накрая в последната минута на работния ден, една дама експертка ми съобщи, че г-жа Кастрева е казала, че няма да ми дадат на ръка заповедта, а ще ми я изпратят по пощата на домашен адрес или някакъв адрес, който кажа\", разказа Антони Стоянов пред журналисти. Той иска да обжалва заповедта.Антони Рангачев, възпитаник на СМГ, който сега преподава математика в елитния Чикагски университет, заяви, че казусът с уволнената учителка по математика Петя Тодорова е използван като димна завеса, за да се разреши друг проблем. \"В заповедта на Министерство на образованието и науката няма нищо споменато за този казус\", каза Рангачев и препоръча да се прочете и становището на Съюза на математиците.През последните две седмици, откакто е говорил с учители в гимназията, които са другата страна на конфликта, той е останал с впечатление, че не става дума въобще за този казус. Става дума за една група от недоволни учители, по-голямата част са членове на УС на Училищното настоятелство.\"Те обвиниха директора в деспотичност, в разединяване на колектива и т.н. Според мен става въпрос за конфликт кой да има контрол над финансовия ресурс, който генерира училищното настоятелство, чрез воденето на курсове в гимназията\", каза Рангачев.По негови изчисления от курсове в СМГ годишно постъпват 1 милион и 200 хиляди лева. \"Ако вие водите например три курса като учител, вие получавате около четири, пет хиляди лева допълнителен доход на месец, съответно, ако вие не водите курс, вие получавате 800-900 лева. Това е заплатата, която получавате като учител в гимназията\", каза Рангачев.Той обвини Регионалното управление по образованието, че е трябвало да се намеси в казуса.Пред БНР началникът на управлението Ваня Кастрева заяви, че осчетоводяването на средства на територията на училището е отговорност единствено и само на директора на това училище. От РУО са сезирали компетентните органи и се очаква проверка.", "date": "2017.09.08", "title": "Уволненият директор на СМГ още не е получил заповедта за освобождаването си"}
{"url": "https://news.bg/crime/ukrainets-prenesal-prez-granitsa-lekarstva-za-nad-100-000-leva.html", "text": "Прокуратурата в Ямбол задържа за 72 часа украйнски гражданин. 24-годишният украйнец Васил е обвинен в пренос на контрабандни лекарства от Турция в България. Стойността на медикаментите била над 100 хил. лева.На 7 септември, малко преди три часа сутринта на ГКПП \"Лесово\", Васил преминал по трасе за вход с микробус. Така той е пренесъл през границата на страната лекарства за търговски цели в големи размери на обща стойност 109 863 лв.Впоследствие контрабандата е задържана от митническите служители.Припомняме, че на 12 август митничари заловиха друг украинец, пренасящ също огромно количество контрабндни лекарства.Павло Б. преминал в България от Турция през ГКПП \"Малко Търново\". Мъжът беше обвинен за това, че като съизвършител с лекия си автомобил епренесъл през границата лекарства за търговски цели в големи размери - минималната обща стойност на стоките възлизала на 94 775 лв.За подобно деяние законът предвижда наказание от 3 до 10 години затвор и глоба в размер от 20 до 100 хил. лева.", "date": "2017.09.08", "title": "Украинец пренесъл през граница лекарства за над 100 000 лева"}
{"url": "https://news.bg/world/napliv-na-migranti-kam-gartsiya-prez-avgust.html", "text": "Наплив на мигранти към Гърция през август, регистрира Върховният комисариат на ООН за бежанците, цитиран от АФП.Агенцията е обезпокоена от влошаващата се ситуация на гръцките острови в Егейско море, се казва в съобщение на комисариата, призовавайки за допълнителни ресурси.Броят на новопристигналите, който се е увеличил през август, оказва още по-голям натиск върху вече препълнените приемни центрове и пречи на усилията за подобряване на условията, се допълва още.Островите Лесбос, Хиос, Самос и Лерос са приели най-много бежанци, предимно от Сирия и Ирак, включително много деца.През август в Гърция през Егейско море са пристигнали 3 600 бежанци в сравнение с 2 200 през юли.Гърция е приела общо около 60 000 бежанци и мигранти, които са предимно от Сирия и Афганистан.", "date": "2017.09.08", "title": "Наплив на мигранти към Гърция през август"}
{"url": "https://news.bg/int-politics/mrasno-belyo-v-azerbaydzhanskata-peralnya.html", "text": "Българският представител в ЕБВР Калин Митрев, който е съпруг на Ирина Бокова, генерален директор на Юнеско, отхвърли като \"клевета\" твърденията, че е участвал в така наречената \"Азербайджанска пералня\". Както знаете, според разследването на международна група медии и журналисти, Митрев е получил 425 х. евро за \"консултантски услуги\". Главният прокурор Сотир Цацаров разпореди проверка по случая, а министърът на финансите Владислав Горанов каза, че правителството ще изчака позицията на ЕБВР по въпроса.\"Чорапът започва да се разплита\" и в други страниЕто информация за дискусията в Германия.През 2013 бившият депутат от германския Християнсоциален съюз (ХСС) Едуард Линтер оглавяваше една комисия от наблюдатели за провежданите тогава избори в Азербайджан. Според неговата оценка, изборите отговаряли на \"германските стандарти\". И то при положение, че президентът  с 85% от гласовете. В същото време оценката на ОССЕ за президентските избори, които Линтер окачествява като честни, беше доста по-различна. Само две седмици по-късно Линтер получава 61 х. евро за извършени от него \"услуги\".Това е само един от паричните превода на обща стойност 819 500 евро, извършени между 2012 и 2014 година. През 2009 година Линтер напусна Бундестага и основа лобистка организация за германско-азербайджански контакти.2,5 миилона евро за излъскване на имиджаИмето му фигурира в списъка с високопоставени личности, за които се твърди, че са се облагодетелствали от различни азербайджански фондове за пране на пари и подкупи. Преди няколко дни европейски вестници и разследващи журналисти от OCCRP за пръв път изнесоха публично информация за тези фондове. Нека да припомним, че поред анализа, четири фирми-пощенски кутии с британски адрес са превели близо 2,5 млн. евро по сметките на естонския филиал на една датска банка. С парите били купувани луксозни стоки и е било плащано на европейски политици, както и на водещи политици в Азербайджан. Според проучванията, произходът на парите остава неизяснен, имало обаче \"ясни улики, водещи към семейството на президента Алиев\".Според разследващата организация OCCRP, Линтер заявил, че е получил парите от една неправителствена организация в Азербайджан, ръководена от Елхан Сюлейманов - местен депутат и член на ПАСЕ. Тъкмо лобистката организация на бившия германски депутат финансирала мисията от наблюдатели през 2013 г., която била поканена от азербайджанската избирателна комисия. Линтер обаче не е единственият германски наблюдател, изказал се положително за третото преизбиране на Илхан Алиев. Бившата депутатка от СвДП Александреа Тайн например нарича изборите \"нова стъпка, приближаваща страната към демократичните стандарти\". Линтер отхвърля всякакви критики, че е получавал съмнителни плащания. Работата на групата наблюдатели била финансирана от една НПО към азербайджанското правителство. Затова в Берлин имало само скромен работен щаб за сътрудниците, на които не били изплащани никакви заплати.\"Хайверна дипломация\"Критиците твърдят, че Линтер отдавна се опитва да лъсне на автократичното ръководство на Азербайджан. Като член на ПАСЕ между 1999 и 2010, германският депутат и други негови колеги няколкократно хвалили парламентарните и президентски избори в Азербайджан и се опитвали да защитават режима от критики. Това твърдят от берлинския тинк-танк \"Европейска инициатива за стабилност\" (ESI). Неговите експерти наричат опитите на Азербайджан да повлияе на европейските оценки \" хайверна дипломация\", защото лобистите били дарявани с хайвер и други луксозни стоки за услугите си.Разследванията на OCCRP сочат, че и други европейски политици са получавали подкупи. Италианецът Лука Волонте например получил близо два милиона евро от същата фирма-пощенска кутия, чрез която плащали и на Линтер. Италианският депутат и бивш председател на фракцията на ЕНП в Европарламента сега е подведен под съдебна отговорност в Италия заради въпросните съмнителни плащания. Според прокуратурата, Волонте е помогнал през 2013 и за осуетяването на един критичен доклад на германския депутат-социалдемократ Кристоф Щресер, в който той атакува властите в Азербайджан заради арестите по политически причини и заради други нарушения на човешките права. Съветът на Европа междувременно разследва обвинения, според които членове на ПАСЕ и ръководството на Азербайджан са действали съвместно, за да осуетят появата на въпросния критичен доклад.Колкото до Едуард Линтер, не е ясно дали той е нарушил някакъв закон, но във всички случай дейността му следва да бъде проверена, смята Хартмут Боймен, зам.-председател на \"Трансперънси интернешънъл\".", "date": "2017.09.08", "title": "Мръсно бельо в \"Азербайджанската пералня\""}
{"url": "https://news.bg/bulgaria/internet-igra-ili-onlayn-vnushenie-sa-prichina-za-tragediyata-v-strelcha.html", "text": "Опасна игра в интернет или онлайн внушение са причина за самоубийството на 11-годишното дете в Стрелча - това са основните версии, по които работят разследващите, предаде bTV.Втори ден психолози от МВР разпитват близките и приятелите на момчето.Припомняме, играта \"Син кит\", идваща от Русия, доведе до поредица от самоубийства. Тя беше посочена като възможна причина за трагичния инцидент в Стрелча.Нормално е детето да има и втори профил в социалните мрежи, но профилната му снимка е показателна, според експертите.\"Символът на смъртта, който е сложило детето - всеки един тийнейджър би го направил, знаете колко се харчат тениските с изрисувани черепи. Това е тема, която ги влече. В същото време би могло да бъде сигнал, че у детето вече се зареждат подобни суицидални мисли, които накрая са довели до този трагичен инцидент.\" - коментира Георги Апостолов.Той определя случая като странен, но смята, че истинската причина за фаталния изстрел не е в мрежата.\"Ако някой например действително е манипулирал детето, претендирайки, че е лидер на някаква такава игра, и детето се е подвело, това показва само едно - че детето е било силно емоционално уязвимо по някаква друга причина.\" - допълни Апостолов.", "date": "2017.09.08", "title": "Интернет игра или онлайн внушение са причина за трагедията в Стрелча"}
{"url": "https://news.bg/disasters/zhertvite-ot-zemetresenieto-v-meksiko-veche-sa-nad-60.html", "text": "Жертвите от земетресението в Мексико вече най-малко 61, предадоха информационните агенции.В щата Оахака са загинали най-малко 45 души.Ранените са над 200.В трите най-пострадали щата - Оахака, Табаско и Чиапас, се провежда мащабна спасителна операция.В страната е обявен тридневен траур.Припомняме, около полунощ местно време беше регистриран трус с магнитуд 8.1.След него са отчетени над 330 вторични труса.Епицентърът се намира в Тихия океан, на около 90 километра югозападно от град Пихихяпан в щата Чапас.Земетресението беше последвано от цунами с височина около 70 см, което не причини щети.Засега не е ясен пълният мащаб на щетите от труса.Президентът на страната Енрике Пеня Нието заяви, че това е най-силното земетресение за последните 100 години.", "date": "2017.09.08", "title": "Жертвите от земетресението в Мексико вече са над 60"}
{"url": "https://news.bg/world/turskata-prokuratura-povdigna-obvinenie-sreshtu-mira-yashar.html", "text": "Турската прокуратура е повдигнала обвинение за пропаганда на терористична организация срещу Мира Яшар, която беше арестувана в Турция заедно с приятеля си по подозрение в терористична дейност, предаде нова телевизия.Приятелят й Джо Робинсън е обвинен в членство в терористична организация.Обвинителният акт е внесен в съда в град Айдън, където на Мира Яшар беше наложена мярка за неотклонение - \"подписка\".Приятелят й е все още е в ареста заради подозренията, че е участвал в сражения на страната на кюрдските сепаратисти.Ако бъдат признати за виновни, двамата може да получат между 3 и 10 години затвор.", "date": "2017.09.08", "title": "Турската прокуратура повдигна обвинение срещу Мира Яшар"}
