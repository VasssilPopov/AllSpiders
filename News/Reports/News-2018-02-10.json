{"url": "https://news.bg/press/vasil-mihaylov-otkazva-nagradata-ikar-bnb-bednite-obednyavat-bogatite-bogateyat.html", "text": "Българин в екипа, който изстреля най-мощната ракета в светаБългарското фамилно име Велев се носи в Космоса с колата на милиардера Илън Мъск. 23-годишният Орлин Велев-джуниър е част от екипа на компанията \"Спейс Екс\", която тази седмица изстреля най-мощната ракета в света Falcon Heavy. Нейният товар беше червената \"Тесла\" на Мъск, а на борда ѝ има табела с имената на всички служители в \"Спейс Екс\", сред които и на няколко българи.Васил Михайлов отказва наградата \"Икар\"\"Това е моят малък протест за всичко онова, което става и не се случва в театъра. С моя опит, с моите успехи, с моите грешки съм си извоювал привилегията да отказвам приятелства, да отказвам срещи, да отказвам роли и да отказвам награди.\" Михайлов е отказвал персонална пенсия, отказа и орден.БНБ: Бедните обедняват, богатите богатеятДанните за депозитите на българските домакинства в края на 2017 година, изнесени от БНБ, показват ясна тенденция.Депозитите до 1000 лева в банки са намалели в сравнение с последното тримесечие на 2016 година с близо половин милион или с 4%. С 1.3% са намалели и депозитите от 1000 до 2000 лева.Това са най-бедните българи, които имат някакви влогове в банки и са ги ликвидирали, вероятно за да покрият увеличени разходи по отоплението си през зимата.", "date": "2018.02.10", "title": "Васил Михайлов отказва наградата \"Икар\", БНБ: Бедните обедняват, богатите богатеят"}
{"url": "https://news.bg/world/rusiya-obezpokoena-ot-eskalatsiyata-v-siriya.html", "text": "Русия призова към \"сдържаност\" всички страни в Сирия и подчерта, че възприема като \"напълно неприемливо\" излагането живота на руските войници на риск след мащабните въздушни удари на Израел в арабската държава, съобщават агенции.\"\", обяви руското външно министерство в съобщение.\"Абсолютно неприемливо е да се създават заплахи за живота и сигурността на руските войници, които са в Сирия по покана на законното правителство за оказване на помощ в борбата срещу тероризма\", допълва ведомството.От министерството поясняват още, че \"разглеждат последното развитие и атаките в Сирия със сериозно безпокойство\" и допълват, че човешките и материалните загуби на сирийското правителство все още не са ясни.Израел нанесени удари в Сирия след прехващането на ирански дрон. Сирийските сили отговориха и свалиха Ф-16 на израелските ВВС.", "date": "2018.02.10", "title": "Русия обезпокоена от ескалацията в Сирия"}
{"url": "https://news.bg/world/19-dushi-zaginaha-pri-intsident-s-dvuetazhen-avtobus-v-honkong.html", "text": "Най-малко 19 души са загинали и други десетки са ранени при инцидент с двуетажен автобус в Хонконг, съобщава АФП.Местни медии публикуваха снимки, на които се вижда преобърнатият на една страна автобус до град Тай По.Полицията съобщи, че 17 мъже и две жени са загинали при катастрофата.На този етап не е ясна причината за инцидента.Рядко се случват подобни инциденти в Хонконг, тъй като общественият транспорт е един от най-добре поддържаните в света.През 2003 г. двуетажен автобус се сблъска с камион и падна от мост. Тогава загинаха 21 души. През 2008 г. 18 души загинаха при друг инцидент с автобус. През 2012 г. 39 души изгубиха живота си при катастрофа на високоскоростен ферибот с лодка за развлечение.", "date": "2018.02.10", "title": "19 души загинаха при инцидент с двуетажен автобус в Хонконг"}
{"url": "https://news.bg/bulgaria/nova-zagora-ostana-bez-voda.html", "text": "Авария остави жителите на град Нова Загора без вода, съобщиха от ВиК - Сливен, цитирани от БТА.Поради авариен ремонт до отстраняване на аварията е прекъснато водоподаването на града.При възможност то ще бъде възстановено по-рано, като след това може да се повиши мътността на водата, отбелязва агенцията.", "date": "2018.02.10", "title": "Нова Загора остана без вода "}
{"url": "https://news.bg/world/shefat-na-administratsiyata-na-beliya-dom-dzhon-keli-mozhe-da-podade-ostavka.html", "text": "Натискът над шефа на администрацията на Белия дом Джон Кели се засилва след серия от грешни ходове, включително подкрепа за високопоставен служител, обвинен в домашно насилие, пише \"Гардиън\".Според медии президентът на САЩ Доналд Тръмп не е доволен от представянето на Кели и обмисля възможността да го замени.\"Ню Йорк таймс\" пише, че в петък Кели е казал пред служителите си, че е готов да подаде оставка заради бъркотията около Роб Портър. Портър бе принуден да подаде оставка, след като бе обвинен в домашно насилие.В същото време Тръмп обмисля дали да не замени Кели с Мик Мълвейни, директор на Службата за управление и бюджет.Но според \"Гардиън\" трета смяна на шефа на канцеларията на Белия дом, както и други рокади само в рамките на една година, ще засили усещането за лошо управление на администрацията.Наблюдатели се надяват, че Джон Кели ще успее да успокои американския президент.Пенсионираният генерал пое поста от Рейнс Прийбъс през юли 2017 г. и за кратко наложи военна дисциплина в хаотичната администрация. Тръмп многократно похвали Кели за изключителната работа като секретар по вътрешната сигурност и след това на позицията шеф на канцеларията.През миналата година Кели стана едва вторият генерал, който поема управлението на администрацията на Белия дом. Първият беше Александър Хейг при Ричард Никсън и Джералд Форд.", "date": "2018.02.10", "title": "Шефът на администрацията на Белия дом Джон Кели може да подаде оставка"}
{"url": "https://news.bg/your-voice/islyamskata-revolyutsiya-i-nauchniya-i-napredak.html", "text": "Ислямската революция беше безпрецедентно събитие в иранската история, която малко или много засегна и впечатли страната, региона и останалите точки на света. Измеренията на тази революция бяха многостранни и засегнаха по-специално в различни насоки Иран, който претърпя огромни промени. Тази революция, основана на историческия опит на иранския народ, оказа систематичен ръст и развитие. В тази статия се разглеждат различни аспекти от растежа на Иран в областта на науката.До преди Ислямската революция през 1979 година Иран преживяваше голяма слабост и изостаналост в сферата на производството на наука и имаше системно планиране за насърчаване на научните изследвания във висшето образование. Като пример, по време на династията Пахлави и периода преди него нямаше ученици или студенти, който да участват в научни олимпиади, през 1978-79 години страната се сблъска с недостиг на лекари, като този недостиг се компенсираше с внос на лекари от страни от третия свят. Също така, въз основа на доклада на Международния институт за научна информация (ISI), през 1979 година са отпечатани към 450 статии. Страната ни нямаше никакво място в научните и технологични надпревари и единствено беше един вносител и ползвател. Въпреки факта, че много младежи бяха изпратени на обучение в европейски и американски университети, системата беше такава, че не предоставяше възможност за ръст и прогрес на капацитета и способностите им.С победата на Ислямската революция и акцент върху независимостта, бяха предприети централизирани насоки и приложени макрополитики върху обучението на човешкия капитал, повишаването на способностите и компетенциите на местно ниво и значително увеличаване на значението на човешките ресурси в процеса на икономически ръст и социално развитие. По-специално, духът на самоуважение и на националното самочувствие, който Ислямската революция на Иран донесе на народа, не остави научната и технологичната сфери без конкурент. Днес, четири десетилетия от славната победа на Ислямската революция, е постигнат значителен напредък в областта на науката и технилогиите. Създаде се голям скок в научните, технологичните и изследователски области в Иран и почетните върхове, до преди това монополизирани от няколко развити страни, бяха покорени от елитните ирански младежи. Успехите и напредъкът, постигнат от иранските учени и научни центрове през тези четири десетилетия, са толкова обширни и показателни, че по никакъв начин не са съпоставими с предишните периоди в съвременната епоха.В момента иранските елитни студенти и ученици блестят по най-високите върхове на световните олимпиади по физика, математика, астрономия, химия, информатика и технологии.След революцията само научните и изследователски издания отбелязаха 82- кратно увеличение, като броят им от 20 издания преди революцията достигна до над 1000 издания през 2017 година.В областта на биотехнологиите Иран със своите близо 300 компании, базирани на знания в тази насока, се нареди сред 14-те водещи страни в света и има голям потенциал областта на земеделието и енергетиката.Сред другите постижения на Иран през тази епоха са създаването на разнообразни роботи и спечелването на световни успехи в състезанията по роботика. Показателно е нареждането на Иран в списъка на от 5 до 8-те водещи страни в света в състезанията RoboCup, а и също така и присъствието на Иран сред петте водещи страни в световната кибер армия.Освен това важно е да се отбележи, че над 4 милиона студенти - момичета и момчета - продължават да се обучават на различни нива в над 2390 държавни и свързани с институциите на изпълнителната власт висши учебни заведения и университети.Иран след победата на Ислямската революция беше изправен пред тежко изоставане в различни сектори, включително във висшето образование, а недостигът на висококвалифицирани и високообразовани кадри в страната се почувства, така че през някои години след победата на революцията в някои градове на страната лекарите от страни от третия свят бяха заети с опазване здравето на хората. Тази ситуация продължи до средата на 80-те години на миналия век, докато бяха изготвени планове за подобряване на ситуацията в централата на Културната революция и за по-малко от десетилетие недостигът на експертни кадри бе значително преодолян.Напредъкът на Иран в сферата на медицината, и по-специално в областта на фармацията, е още един успех в областта на развитието на науката и технологиите след Ислямската революция. Осигуряването на възможности за вътрешното производство на ваксини против грип и антиботулизъм за първи път е едно от постиженията на Иран в сферата на медикаментите през последните години. Също така производството на лекарство за лечение на СПИН, производство на лекарство за лечение на диабетни рани по краката и производство на медикамнт за лечение на анемия при пациенти, страдащи от таласемия за пръв път в света, са сред постиженията на лекарствената индустрия на страната.Освен това в областта на медицината, не само днес, ние сме изправени пред излишък от лекари, намираме се между 20-то и 30-то място в света в областта на медицинските статии, в областта на медикаментите също така и при разработването и производството на нови лекарства с ново съдържание. Отбелязваме значителен напредък в сферата на хирургическите специалности и при въвеждането на нови терапевтични методи, изкореняването някои болести, подобряването на лечебното състояние, създаваме и разширяваме необходимите за обществото научно-медицински центрове. Отделя се специално внимание на медицинското инженерство с използване на ядрена енергия и нанотехнологии, което и изненада учените и изследователите по света по отношение напредъка в сферата на медицината и Иран получи тяхното признание.Освен гореизложеното, напредъкът в областта на технологиите при използването на стволови клетки, генното инженерство, космическата наука и изтрелването на космически ракети-носители на спътници, клонирането на животни, вътрешното производство на оборудване и технико-инженерни части в различни сектори на промишлеността и т.н., са само малка част от последствията както и научните, и изследователски постижения и технологиите на Ислямска република Иран след революцията, които трябва да бъдат разширени и анализирани в по-късни поводи и последващи статии.Напредъкът в производството на науката продължава и досега като според статистиката на библиографска и реферираща база данни и при инструмент за проследяване на цитируемостта на статиите, публикувани в научните издания Scopus, през 2007 г. в Иран са публикувани 15 000 статии. През 2008 г. и 2009 г. този брой се е увеличил до съответно 19 492 и 24 063 статии. През 2015 г. научната продукция достига 40 556 статии. През 2015 г. Иран е на 15-то място от 140 страни през 2015 г. от 140 срани в областта на науката. Тази тенденция през 2016 г. и 2017 г. също ще покаже подходящо научно развитие..", "date": "2018.02.10", "title": "Ислямската революция и научния и напредък"}
{"url": "https://news.bg/world/tramp-obyasni-reshenieto-si-zashto-nyama-da-razsekreti-memoranduma-na-demokratite.html", "text": "Президентът на САЩ Доналд Тръмп обясни решението си защо няма да разсекрети меморандума на демократите, заявявайки, че документът е \"много политизиран\" и се нуждае от голяма редакция, съобщава АП.По-рано стана ясно, че американският президент отказва да публикува меморандума на демократите за руската сага, който оборва разсекретения през миналата седмица меморандум на шефа на разузнавателната комисия към долната камара Девин Нунес.Белият дом уведоми Комисията по разузнаване към Камарата на представителите, че президентът няма да разсекрети документа.\"\", написа Тръмп в \"Туитър\".Той предварително предупреди, че демократите ще обвинят Белия дом в \"липса на прозрачност\".", "date": "2018.02.10", "title": "Тръмп обясни решението си защо няма да разсекрети меморандума на демократите"}
{"url": "https://news.bg/world/hizbula-svaleniyat-f-16-na-izrael-belezhi-nachaloto-na-nova-strategicheska-faza.html", "text": "Ливанската групировка \"Хизбула\" обяви, че сваленият по-рано днес израелски изтребител Ф-16 бележи \"началото на нова стратегическа фаза\".Организацията излезе с официално съобщение след извършени от Израел бомбардировки по сирийски и ирански цели в Сирия, информират \"Ройтерс\" и \"Аарец\". Еврейската държава предприе военните действия, след като свали ирански безпилотен самолет, навлязъл във въздушното пространство на Израел. Сирийската противовъздушна отбрана отговори и свали израелски изтребител Ф-16.\"Хизбула\" осъди израелската агресия, подчертавайки, че експлоатирането на сирийското въздушно пространство ще бъде ограничено.\"Днешното развитие означава, че със старото уравнение е категорично свършено\", допълва организацията.По-рано Москва изрази сериозно безпокойство от възникналата ескалация в арабската държава.Външното министерство на Иран пък отхвърли като \"нелепа\" информацията, че Израел е прехванал ирански дрон. Говорител на ведомството поясни, че Ислямската република помага на Сирия само с военни съвети.По непотвърдена информация единият от двамата пилоти на сваления израелски самолет е починал от получените наранявания. ", "date": "2018.02.10", "title": "“Хизбула”: Сваленият Ф-16 на Израел бележи „началото на нова стратегическа фаза”"}
{"url": "https://news.bg/world/kremal-otreche-che-putin-e-poiskal-zapoved-za-arest-na-soros.html", "text": "Кремъл обяви, че руският президент Владимир Путин не иска международна заповед за арест на милиардера Джордж Сорос, информира АП.Президентството коментира няколко фалшиви истории, разпространени в социалните мрежи.Говорителят Дмитрий Песков отрече, че през миналата година Путин е взел решение за забрана пускането на Сорос в Русия заради опити да дестабилизира икономиката на страната в началото на 90-те години на XX век.Сорос, честа мишена във фалшиви новинарски истории, не е издирван от нито една държава за задържане или екстрадиране, според информация на Интерпол.", "date": "2018.02.10", "title": "Кремъл отрече, че Путин е поискал заповед за арест на Сорос"}
{"url": "https://news.bg/world/kitay-izvadil-68-mln-dushi-ot-bednostta-za-poslednite-5-g.html", "text": "Китай е извадил 68,53 милиона души от бедността за последните пет години, тъй като постигна впечатляващ напредък в намаляването на бедността. Това съобщи китайската държавна медия \"Синхуа\", позовавайки се на властите.Най-малко по 13 милиона души на година са изваждани от бедността. Процентът на бедните хора е паднал от 10,2% през 2012 г. до 3,1 на сто през 2017 г.Планът на Китай е да изкорени бедността до 2020 г. като част от създаване на модерно и проспериращо общество.Според данните за миналата година около 30 милиона китайци живеят под прага на бедност.Бедността е една от \"трите тежки битки\" на правителството през следващите три години. Останалите две са превенция на риска и контрол над замърсяването. 2018 г. е ключова година.Тази година прогнозите са още 10 милиона души да бъдат извадени от прага на бедност.", "date": "2018.02.10", "title": "Китай извадил 68 млн. души от бедността за последните 5 г."}
{"url": "https://news.bg/bulgaria/korabi-na-nato-patrulirashti-v-cherno-more-sa-na-poseshtenie-v-burgas-i-varna.html", "text": "Три кораба на НАТО, патрулиращи в Черно море, са на посещение в Бургас и Варна, съобщава bTV.Флагмански кораб на Кралските военноморски сили, турски минен ловец и румънски минотърсач в момента съставят една от четирите групи кораби на военния съюз.През 2017 г. част от групата е бил и българският базов миночистач \"Шквал\".Корабите участват в различни учения и операции по осигуряване на сигурността в международни води.БНР съобщава, че посещението им е част от засиленото присъствие на НАТО в Черноморския регион в подкрепа на националния суверенитет чрез колективна отбрана.Корабите ни в момента са на мисия. Извършваме учение и упражнение, свързано със сигурността на море, обясни капитан втори ранг Джъстин Хеймс, командващ специалната противоминна група.\"\", добави той.Учението продължава. Следващото пристанище, през което ще премине противоминната група, е в Турция.", "date": "2018.02.10", "title": "Кораби на НАТО, патрулиращи в Черно море, са на посещение в Бургас и Варна"}
{"url": "https://news.bg/bulgaria/sluzhitelite-v-zatvorite-organizirat-natsionalni-protesti.html", "text": "Общото събрание на Синдикат на служителите в затворите в България е взело решение за провеждане на серия протести в държавата, съобщиха от синдиката, цитиран от БНР.Запланувано е на 24-и февруари да се проведе национален протест пред Министерството на правосъдието. Следващите два национални протеста са планирани за 10-и и 26-и март.Синдикатите настояват за изравняване на социалния статут и възнагражденията на служителите в Сектор \"Сигурност\" и преустановяване на дискриминационното третиране на служителите в затворите и охраната, допълва радиото.", "date": "2018.02.10", "title": "Служителите в затворите организират национални протести"}
{"url": "https://news.bg/world/amerikanska-dvoyka-prodade-vsichko-za-pateshestvie-s-lodka-no-tya-potana-sled-2-dni.html", "text": "Двойка напусна работа и си купи лодка за пътешествие, но американците изгубиха почти всичко, след като лодката им потъна два дни след отплаването им от Флорида, съобщава АП.Местни медии информират, че Танер Броудуел, Ники Уолш и тяхното куче се спасили, след като дългата им 8 метра лодка се ударила в нещо и потънала в сряда в Мексиканския залив до плажа Мадейра. Но семейството заяви, че почти всичко са изгубили.Те поясниха, че са планирали да избягат от съвременния живот с лодката си, след като напуснали Брекънридж, Колорадо, през миналата година. Броудуел се оплака, че сега те нямат работа, нямат спестявания и няма къде да отидат.Местни капитани на кораби заявиха, че често се променят условията в канала John's Pass, където лодката е потънала.", "date": "2018.02.10", "title": "Американска двойка продаде всичко за пътешествие с лодка, но тя потъна след 2 дни"}
{"url": "https://news.bg/world/tezhka-katastrofa-v-indoneziya.html", "text": "Най-малко 27 души са загинали, а други 16 бяха ранени, след като автобус се удари в мотор, съобщава АФП.Инцидентът е станал на индонезийския остров Ява. Полицията съобщава, че катастрофата е станала в провинция Западна Ява. След удара автобусът се е превърнал няколко пъти и паднал в близко дере.Това е причината за големия брой жертви и ранени, уточняват властите.Причините за инцидента се изясняват.", "date": "2018.02.10", "title": "Тежка катастрофа в Индонезия"}
{"url": "https://news.bg/regions/snyag-zatvori-prohodi-za-kamioni.html", "text": "Ограничава се движението на МПС над 12 т. през \"Котленски\" проход поради влошаване на метеорологичните условия и снегопочистване.За това съобщават от АПИ.Временно се ограничава движението на товарни автомобили над 12 тона през прохода \"Предел\" за снегопочистване.Шофьорите, на които им предстои пътуване, е необходимо да тръгват на път с автомобили подготвени за зимни условия, да карат със съобразена скорост и повишено внимание, спазвайки указанията на \"Пътна полиция\", съветват от Пътната агенция.", "date": "2018.02.10", "title": "Сняг затвори проходи за камиони"}
{"url": "https://news.bg/regions/s-11-shte-e-po-skapa-pochivkata-na-rodnoto-chernomorie-tova-lyato.html", "text": "С около 11% по-скъпо ще ни струва почивката на родното Черноморие това лято. Изчисленията са на Института за анализи и оценки в туризма.Това лято цените ще са по-високи не само у нас, съобщава бТВ. В останалите европейски държави обаче цените ще са едва с около 2-3 процента по-високи. Пазарът в Турция се възстановява и цените отново се покачват.Така почивка от 7 дни с всичко включено на човек в България ще струва около 1100 лева. Т.е. едно четиричленно семейство със споделена стая ще трябва да приготви около 2 200 лева или повече.За същите условия в друга европейска държава сумата се удвоява, отчитат от института.И макар, че голяма част от най-изгодните оферти вече са изчерпани, все още имате шанса за ранно записване, което ще ви спести от 10% до 20% от цената на лятната почивка.8% от ранните резервации са направени още миналото лято.", "date": "2018.02.10", "title": "С 11% ще е по-скъпа почивката на родното Черноморие това лято"}
{"url": "https://news.bg/world/london-poharchil-blizo-gbp1000-za-predavaneto-na-pismoto-za-chlen-50-na-bryuksel.html", "text": "Решението на британското правителство да предаде писмото на Брюксел за официално задействане на процедурата по напускане на ЕС е струвало близо 1000 британски лири на данъкоплатците.Това става ясно от разкрити от британския вестник \"Гардиън\" данни, цитирани \"Политико\".Пътните разходи на двамата чиновници, които са пътували до Брюксел, за да предадат лично писмото на председателя на Европейския съвет Доналд Туск, включително два билета за бизнес класа в Eurostar, резервация и други, са в размер на 985,50 британски лири.Премиерът на Великобритания Тереза Мей се подписа под писмото пред телевизионните камери на 29 март 2017 г. преди да бъде предадено на Туск от Тим Бароу, британският посланик в ЕС.В отговор британското правителство обяви, че разходите за предаването на писмото за задействане на Член 50 са ограничени до билети за влака.", "date": "2018.02.10", "title": "Лондон похарчил близо £1000 за предаването на писмото за Член 50 на Брюксел"}
{"url": "https://news.bg/world/turtsiya-e-pryaka-zaplaha-za-gartsiya-predupredi-gratski-vestnik.html", "text": "Агресивната риторика на Анкара относно спорните участъци в Егейско море е пряка заплаха и Атина трябва да бъде внимателна при избора си на отговор.Това пише в редакторски материал гръцкият вестник \"Катимерини\".Командирът на турските въоръжени сили генерал Хулуси Акар заяви вчера по време на инспектиране на турските войници в Северозападна Сирия, че Турция има възможностите \"едновременно да провежда военни операции в Африн и Егейско море\".Изявлението на Акар прекрачва границите и \"в крайна сметка представлява пряка заплаха за Гърция\", отбелязва изданието.\"\", алармира вестникът.Двете държави допълнително обтегнаха отношенията си през януари, когато турските ВМС блокираха гръцки кораб с военния министър Панос Каменос, насочил се към необитаеми острови в Егейско море, които са оспорвани от Анкара и Атина.Двете страни бяха на ръба на война през 1996 г. заради казуса за суверенитета на Имия/Кардак.", "date": "2018.02.10", "title": "Турция е пряка заплаха за Гърция, предупреди гръцки вестник"}
{"url": "https://news.bg/world/estoniya-i-rusiya-razmeniha-shpioni.html", "text": "Естония и Русия размениха на границата си шпиони, съобщава АП. Агенцията припомня, че това възражда спомени от Студената война.Естонският предприемач Райво Сузи бе разменен за руснака Артьом Зинченко. Това стана на граничния пункт Койдула в югоизточната част на Естония.Райво Сузи бе арестуван през февруари 2016 г. в Русия. Година по-късно беше осъден на 12 години за шпионаж.През 2017 г. съд в Талин осъди Зинченко на 5 години затвор за шпионаж в полза на руското военно разузнаване. Зинченко живеел в Естония с разрешително за пребиваване от 2013 г.Шпионски афери усложняват отношенията между Русия и трите балтийски страни.", "date": "2018.02.10", "title": "Естония и Русия размениха шпиони"}
{"url": "https://news.bg/world/pentagona-shte-sledi-kak-rusiya-mesti-orazhie.html", "text": "Вашингтон ще продължи да следи за бъдещото разполагане на руски оръжия, предаде РИА \"Новости\". Агенцията се позовава на министерството на отбраната на САЩ във връзка с настаняването на ракетен комплекс \"Искандер\" в Калининградска област.\"Ще продължим да следим за всякакви възможни пласирания и да ги оценяваме по подходящ начин\", заяви говорителят на Пентагона Мишел Балданса.Според нея, \" разполагането на балистични ракети от среден радиус в Калининградска област предизвикват съжаление и има дестабилизиращ ефект, като се има предвид нападателните възможностите на комплекса и близостта му до някои съюзници от НАТО.\"\"Въпреки че това не нарушава двустранните споразумения между САЩ и Русия, това разгръщане само увеличава напрежението между Русия и съседните държави\", отбеляза официалният представител на Пентагона.По-рано литовският министър на отбраната Раймундас Каролис заяви, че Русия е разгърнала ракетния комплекс \"Искандър\" в района на Калининград. Държавната Дума потвърди тази информация.Прессекретарят на руския президент Дмитрий Песков каза, че страната не заплашва никого, но има суверенното право да разполага оръжие на своя територия.", "date": "2018.02.10", "title": "Пентагона ще следи как Русия мести оръжие"}
{"url": "https://news.bg/regions/pozhar-izbuhna-v-zhilishten-blok-v-kv-tri-chuchura-v-stara-zagora.html", "text": "Пожар избухна на деветия етаж в бл. 50 на кв. \"Три чучура\" в Стара Загора, съобщи бТВ.Пожарни екипи са се борили да потушат огъня във продължение на 2 часа.В горящия апартамент е живеел възрастен мъж, който все още не е открит, съобщава очевидец.", "date": "2018.02.10", "title": "Пожар избухна в жилищен блок в кв. \"Три чучура\" в Стара Загора"}
{"url": "https://news.bg/regions/poredna-katastrofa-na-patya-ruse-byala-1.html", "text": "ТИР с турска регистрация и лек автомобил \"Опел\" се сблъскаха на главния път Русе-Бяла. При катастрофата е загинал шофьорът на колата, съобщиха от МВР.Инцидентът е станал на втория разклон за град Две могили. Опелът е излизал от разклона, а товарният се е движил в посока Русе.При сблъсъка двете превозни средства са излезли от пътя. Предстои изясняване на обстоятелствата, довели до катастрофата.", "date": "2018.02.10", "title": "Поредна катастрофа на пътя Русе-Бяла"}
{"url": "https://news.bg/world/savetat-za-sigurnost-obmislya-primirie-v-siriya.html", "text": "Съветът за сигурност обмисля примирие в Сирия. То ще е с продължителност 30 дни, предаде \"Ройтерс\". Спирането на огъня има хуманитарни цели - да се даде възможност на цивилното население да получи достъп до основни стоки. Това се казва в проект на резолюция, предложена от Швеция и Кувейт. Тя е била изпратена до 15-те страни-членки. Агенцията се е запознала с текста чрез свои източници. Документът се нуждае от 9 гласа \"за\" и нито едно \"против\" от страните с право на вето - Великобритания, Китай, Русия, САЩ и Франция. ООН вече се обяви за поне 1-месечно примирие в разкъсваната от война страна и призивът бе подкрепен от Държавния департамент на САЩ. Вчера бе оповестена статистика на загиналите и ранените от боевете в анклава Източна Гута. Стана ясно, че това е най-кървавата седмица там от 2015 година насам. Загинали са 229 души, от които поне 58 са деца. Ранени са 1500 души. Анклавът Източна Гута, намиращ се в близост до столицата Дамаск, е под контрола на бунтовниците.Франция пък обяви, че няма сигурни данни за използван хлор от правителството в Сирия при химически атаки срещу цивилни. ", "date": "2018.02.10", "title": "Съветът за сигурност обмисля примирие в Сирия "}
{"url": "https://news.bg/world/tramp-nyama-da-publikuva-memoranduma-za-ruskata-saga.html", "text": "Американският президент Доналд Тръмп отказа да публикува меморандума за руската сага и с това си навлече за пореден път гнева на демократите. Държавният глава няма да декласифицира документа, въпреки призивите и от лидери на републиканците, предадоха световните информационни агенции. В писмо до комисията по разузнаване към Камарата на представителите, съветникът на Белия дом Дон Макган пише, че документът съдържа твърде много поверителна информация, за да бъде оповестен. Това би застрашило националната сигурност. В отделно писмо от ФБР също споделят опасения от разгласяване на материала. Лидерът на малцинството на демократите в Камарата Нанси Пелоси обаче нападна Тръмп с обвиненията, че президентът очевидно иска да скрие нещо. Той вероятно няма интерес от разкриването на истина, а иска само да предпази себе си, считат тя и други лидери сред демократите. Припомняме, че председателят на Камарата на представителите на САЩ Пол Райън по-рано обяви, че подкрепя разсекретяване на изготвения от демократите документ, който оборва меморандума на шефа на разузнавателната комисия към долната камара Девин Нунес. През последните дни въпросният меморандум се превърна в основна тема във Вашингтон. Меморандумът е написан от председателя на Комисията по разузнаване Девин Нунес от Републиканската партия. В него се твърди, че решението за наблюдение на бившия съветник на Тръмп по време на предизборната кампания Картър Пейдж се основава на недоказано досие, събрано за американския лидер, което частично е финансирано от президентската кампания на Хилари Клинтън.", "date": "2018.02.10", "title": "Тръмп няма да публикува меморандума за руската сага "}
{"url": "https://news.bg/society/den-na-otvorenite-vrati-v-parlamenta-1.html", "text": "Ден на отворените врати е днес в българското народно събрание, съобщиха от парламента. По повод 139-ата годишнина от Учредителното събрание парламентът ще отвори врати за посетители от 10.00 до 16.00 часа.Гостите ще могат да видят оригиналите на Търновската конституция и на \"Сребърната конституция\" - издадена поради приети промени в основния закон на 9 юли 1911 г. Тя е наричана така за това, че нейната корица е от ковано сребро с позлата.В Клуба на народния представител е документалната изложба \"Основите на българския парламентаризъм\". Експозицията е организирана в сътрудничество с Държавна агенция \"Архиви\".Посетителите могат да разгледат пленарната зала на Народното събрание, както и постоянната експозиция, свързана с историята на законодателната институция.Първите гости на парламента бяха ученици от столичното 129-то училище \"Антим І\" и студенти по право. Те бяха посрещнати от заместник-председателя на Народното събрание Емил Христов. Той заяви, че в парламента не само се полагат основите на българската държава и се приемат закони, но и се създава български дух.По-късно от законодателния орган съобщиха, че над 5 500 граждани са посетили парламента.", "date": "2018.02.10", "title": "Ден на отворените врати в парламента"}
{"url": "https://news.bg/regions/185-narusheniya-v-kyustendilsko-sa-ustanovili-ot-damtn.html", "text": "185 нарушения са установили инспекторите на Държавната агенция за метрологичен и технически надзор (ДАМТН) на територията на кюстендилска област, съобщиха от агенцията. В тази бройка влизат всички неизправности при проверките на водните съоръжения. Много от язовирите са с повече от едно нарушение. Значителна част от тях са предписания по документацията, уточниха от агенцията.От Държавната агенция за метрологичен и технически надзор (ДАМТН) продължават срещите с областните управители, на чиито територии има множество язовири. Целта е да се повишаване на вниманието към проблемните водоеми и да се увеличи превенцията и недопускане на инциденти, предизвикани от неправилното им стопанисване.На срещата в Кюстендил - първата за 2018 г., участваха председателят на ДАМТН Петър Горновски, неговият заместник ген. Кирил Войнов, областният управител Виктор Янев и кметът на общината Петър Паунов.По време на срещата бяха дискутирани предложенията на ДАМТН за промени в нормативната уредба. Обсъдено е и въвеждането на категоризация на язовирите в зависимост от обема и височината на стената. По този начин ще се освободи административен капацитет за много по-засилен контрол на по-проблемните и тези със сериозни обеми.", "date": "2018.02.10", "title": "185 нарушения в Кюстендилско са установили от ДАМТН"}
{"url": "https://news.bg/regions/vremenno-ogranichavat-dvizhenieto-na-am-trakiya-pri-105-km.html", "text": "Временно е ограничено движението в изпреварващата лента на АМ \"Тракия\" при км 105, в посока София, съобщиха от агенция \"Пътна инфраструктура\".Причината е авариен ремонт на мантинела. Трафикът е в активната лента.Водачите да шофират с повишено внимание и съобразена скорост, съветват от пътната агенция.Всички граждани и транспортни фирми могат да получават информация за актуалната пътна обстановка от безплатното мобилно приложение LIMA, интернет страницата на АПИ - www.api.bg, lima.api.bg и по всяко време от денонощието на тел. 0700 130 20 в АПИ.В агенцията целогодишно при 24-часов режим работи Ситуационен център, който събира и обобщава данните за състоянието на републиканските пътища.", "date": "2018.02.10", "title": "Временно ограничават движението на АМ \"Тракия\" при 105 км"}
{"url": "https://news.bg/crime/gen-vasil-vasilev-darzhavata-nehae-za-sigurnostta-v-oblast-sofiya.html", "text": "Държавата не взема никакви мерки за сигурността на София-област. Това заяви бившият шеф на полицията ген. Васил Василев пред bTV. Повод за думите му е  там.\"Преди една година е имало също такъв случай, в който циганите са счупили коли на МВР - камъни, тояги... В коя държава полицията е подложена на такива издевателства? Над двадесет години създаваме една прослойка хора, които , женят се на 10-12 години, имат собствено правосъдие (мешере), строят незаконни сгради\", коментира генералът. Той припомни, че е бил началник и на областната дирекция на МВР-София.По отношение на видеото с гавра със задържан в Районното полицейско управление в Ихтиман, Василев заяви, че би проучил случая и би наказал замесените. Той ясно заяви, че не би прибегнал до уволнения, \"защото това ще е победа на тези, които са срещу закона\".Във връзка с разследваното спиране от КАТ на кола на НСО с първата дама в нея, генералът коментира, че при извършено нарушение и охранителите на властта трябва да бъдат спирани.В коментар за незаконно построената къща в пловдивската Арман махала, която е  заяви, че е необходимо върховенство на закона. \"При първата незаконна лопата да идва държавата, да казва \"няма да строиш\" и да ти взема лопатата\", каза Василев.", "date": "2018.02.10", "title": "Ген. Васил Василев: Държавата нехае за сигурността в област София"}
{"url": "https://news.bg/politics/potrudili-sme-za-vlizane-v-shengen-no-ima-oshte-mnogo-rabota.html", "text": "Посещението на холандския премиер Марк Рюте в България беше важно. То дойде малко след като германският канцлер Ангела Меркел намекна, че България може да получи отстъпки за Шенген. Това заяви пред БНР Весела Чернева, директор на Софийския офис на Европейския съвет за външна политика.Припомняме, на 6 февруари холандският премиер похвали страната ни и българския премиер Бойко Борисов, но бе категоричен, че към момента не може да бъдем приети в Шенген.Визитата на Рюте тук беше намек, че наистина много неща са свършени, но има още много работа за вършене. Според Чернева, това е сигнал, че Холандия трябва да бъде убеждавана и е необходим, за да имаме реалистична представа за това какъв е дебатът в Европа. Нека да не забравяме, че именно Холандия направи референдум за нещо толкова неважно за нея като споразумението за асоцииране с Украйна и в крайна сметка го блокира за доста време. Можем да си представим нещо толкова чувствително като разширяването на Шенгенската зона, че със сигурност няма да мине незабелязано от холандското общество, заяви дипломатът.Според нея, сега Шенген не работи, защото доста от страните-членки са вдигнали своите национални граници. Съществено разширяване на Шенген няма да има докато не се стигне до решение за това как Европа да се справи с молбите за убежище, смята Чернева.Холандският журналист Марк Пеперкорн обясни, че холандското правителство и парламент винаги са били много сдържани по въпроса за разширяването на Шенген.Докладите на Еврокомисията имат много важна роля, защото те дават на холандското правителство нещо като инструмент. \"По-точната дума е тояга, с която да налага България и да ѝ казва: \"Виждате ли? Не сте готови още\", коментира Пеперкорн.В момента, в който се появи наистина положителен доклад, Холандия няма да има много основания да каже: \"Не можете да се присъедините към Шенген\".Холандия може да изразява публично най-непреклонната позиция, но зад кулисите така говорят и Франция и Германия, каза холандският журналист. По думите му, те са много доволни, че холандците излизат с тази позиция, защото така няма нужда те самите да го правят.", "date": "2018.02.10", "title": "Потрудили сме за влизане в Шенген, но има още много работа"}
{"url": "https://news.bg/world/siriya-svali-izraelski-f-16.html", "text": "Израелските авиационни власти затвориха въздушното пространство над значителна част от страната, съобщи РИА Новости.Основното летище работи при нормален режим, независимо от инцидента, при който ирански дрон навлезе във въздушното пространство на Израел и бе свален над Голанските възвишения.Последва сваляне на израелски изтребител Ф-16 над територията на Сирия от сирийските ВВС.Според авиационните власти, за 15-20 минути са задържани няколко самолета, излетели от международното летище Давид Бен Гурион или кацащи тук.\"Сега летището работи в нормален режим. Цялото въздушно пространство на север от Шфаим е закрито за всякакви полети\", се казва в съобщение на Управлението на аеропорта в Израел.Градчето Шфаим е в централната част на страната, около 20 км на север от Тел Авив между градовете Герцлия и Нетания. Както съобщи пресслужбата на армията на Израел, през нощта военните са засекли ирански дрон, влетял от страна на Сирия и в отговор са атакували \"иранската цел\" на територията на съседната страна.Сирийските държавни медии от своя страна заявиха, че силите на ПВО са засекли няколко израелски самолета.По информация на \"Джерузалем пост\" и на ТАСС след като сирийската противовъздушна отбрана е изстреляла няколко зенитни ракети по израелски изтребител Ф-16, от Израел е нанесен удар по противовъздушни системи и ирански цели в Сирия.От Израелската армия признаха, че изтребител Ф-16 е свален от ПВО (на Сирия - б.р.). Двучленният екипаж е останал жив, но единият пилот е с тежки наранявания.По-късно израелските военни заявиха, че ВВС са извършили втори полет над Сирия, атакувайки 12 цели, включително три противовъздушни батареи и четири ирански военни обекта.Представителят на армията на Израел Йонатан Конрикус уточни, че огънят по израелския самолет е воден само от противовъздушните батареи на правителствените войски на Сирия. Това бе в отговор на въпрос дали не е участвал в отразяване на атаката и руският военен контингент.Конрикус  за извънредна връзка с руските военни.", "date": "2018.02.10", "title": "Сирия свали израелски Ф-16"}
{"url": "https://news.bg/society/roditeli-izostavili-detsata-si-nasledyavat-sotsialnite-im-pomoshti.html", "text": "Помощите на изоставените от родителите си деца, биват наследявани от биологичните родители, които са се отказали от синовете и дъщерите си след раждането им. За този реален абсурд съобщиха от Нова телевизия, позовавайки се на сигнал от Асоциацията на деца с епилепсия.След всеки смъртен случай в център за настаняване на деца с увреждания, събираната през годините инвалидна пенсия отива в ръцете на родители, които често не знаят дори дали детето им още е живо.Наследените по този начин суми достигат стотици хиляди левове. Подобен случай има в Центъра за деца и младежи с увреждания в село Вълково.Преди по-малко от година, състоянието на едно от момчетата рязко се влошава. Въпреки спешната лекарска намеса, 23-годишният Иван издъхва. Социалният работник в центъра е настойник на всички настанени лица, но при смърт нейните права се прекратяват. По закон трябва да бъдат открити родителите. Ръководството на центъра ги намира, но те отказват дори да организират погребението на сина си. Задълженията им се поемат от Община Сандански.След като 23-годишният мъж е погребан от общината, родителите, които са се отказали от него се появяват с искане да наследят банковата сметка на биологичния си син. В нея има около 12 000 лева. Формално, те са пълноправни наследници на тези пари.Според нормативната уредба при навършване на 16-годишна възраст Иван, който бил с ясна диагноза, започнал да получава инвалидна пенсия. Към нея имало и интеграционни добавки. Настойникът можел да тегли пари за личните нужди на момчето, но само в извънредни ситуации и само, ако съдът позволи.От Агенцията за социално подпомагане обясниха, че според Семейния кодекс родителите остават законни представители на децата си, докато те не бъдат осиновени.Законът за наследството е в правомощията на Министерство на правосъдието. От там обясняват, че биха могли да направят промени единствено след добре аргументирано предложение и широко обществено обсъждане. Към момента няма подобни инициативи.", "date": "2018.02.10", "title": "Родители, изоставили децата си, наследяват социалните им помощи"}
{"url": "https://news.bg/regions/vremenno-blokiraha-mezhdunarodniya-pat-e-79-kam-dunav-most.html", "text": "Временно беше блокиран международният път Е-79, който води към Дунав мост. Протестиращи излязоха от две посоки и блокираха движението, съобщи БНР.Блокадата продължи около 3 часа. Впоследствие протестиращите освободиха пътя заради идването на новия Видински митрополит Даниил.Протестиращите поискаха реални действия и поемане на отговорност за развитието на Северозападния регион. Те настояват за Решение на Министерски съвет, в което да се обяви, че започват процедурите за изграждане на магистрала до Видин и тунел под Петрохан.Правим го с ясното и чисто съзнание, че това е бъдеще за децата ни, това е развитие за региона, това е живот. Един човешки живот да спасим е много, заявиха протестиращите.Те останаха тук до пристигането на новия видински митрополит Даниил, който по-късно през деня премина по същия път. Хората вдигнаха блокадата, за да се присъединят към посрещачите.Това е третият протест. От областната управа заявиха, че протестите са незаконни, а от София до Видин ще има ново трасе на скоростен път. През март започва процедурата по избор на изпълнител за направлението Мездра-Ботевград, а през втората половина на годината и за участъка на територията на Видинска област. Ще започне и предпроектно проучване за тунел под Петрохан.Днешният протест е трети по ред. Организатор е \"Широка гражданска коалиция\". Според организаторите държавата неглижира проблемите на Северозапада.Другата гражданска организация - \"Единни за промяна\" смятат, че протестът е краен акт на отчаяние. \"Ние не виждаме друг начин да накараме управляващите да ни чуят и ние сме изпратили още на 10-ти януари писмо до правителството на Република България и писмо до министър-председателя, с което писмо ги уведомяваме за нашите протестни действия и ясно изразяваме исканията си\", заяви Росица Кирова.", "date": "2018.02.10", "title": "Временно блокираха международния път Е-79 към Дунав мост"}
{"url": "https://news.bg/world/kim-chen-un-pokani-prezidenta-na-yuzhna-koreya-na-razgovori-v-phenyan.html", "text": "Лидерът на КНДР Ким Чен-ун покани южнокорейския президент Мун Дже-ин на посещение в Пхенян, съобщава \"Йонхап\".Ким Чен-ун предложи на президента на Южна Корея да посети \"възможно най-скоро\" Пхенян за разговори на трета среща на върха, обяви сестрата на вожда на КНДР Ким Йо-чен.Подобни срещи между лидерите на двете държави бяха проведени през 2000 и 2007 г. в Пхенян.Поканата е отправена по време на среща на Мун с Ким Йо-чен и церемониалния 90-годишен президент на КНДР Ким Йон-нам. Държавният глава на Южна Корея получи писмо от вожда на северната съседка.По-рано се смяташе, че Ким Йо-чен е част от делегацията на КНДР на Зимните олимпийски игри, но говорител обяви, че тя е специален посланик на лидера на Северна Корея.От своя страна Мун Дже-ин е отбелязал, че първо трябва да бъдат създадени необходимите условия за такава среща.Държавният глава на Южна Корея заявил на срещата с гостите от КНДР, че Пхенян трябва да възобнови диалога със САЩ.По време на разговорите, които са проведени в \"приятелска\" атмосфера, двете страни са разменили мнения по различни въпроси, включително двустранните отношения и други казуси, свързани с Корейския полуостров.Ким Йо-чен е единственият член на управляващата фамилия в КНДР, който е на посещение в Южна Корея от края на войната 1950-1953 г.Южнокорейските политически партии показаха смесени реакции относно поканата на Ким Чен-ун.Управляващата Демократическа партия приветства предложението като исторически момент за помирение на двете държави.\"Срещата създава важен момент за постигане на мир на Корейския полуостров\", каза говорител на партията.Опозиционните партии призоваха правителството да бъде предпазливо с истинските намерения на КНДР. Някои партии от опозицията смятат, че няма причина да се прибързва с организирането на нова среща на върха между лидерите на двете страни.", "date": "2018.02.10", "title": "Ким Чен-ун покани президента на Южна Корея на разговори в Пхенян"}
{"url": "https://news.bg/regions/obshtina-karnobat-da-se-pogrizhi-za-protekal-pri-sanirane-blok-narediha-ot-mrrb.html", "text": "От Регионалното министерство наредиха на община Карнобат да отстрани допуснатите заради незавършено саниране дефекти по жилищна сграда в града, съобщиха от МРРБ.Ако общинските власти не изпълнят препоръките, ще имат финансова корекция от Управляващия орган на оперативна програма \"Регионално развитие\" (ОПРР).При проверка на място на жилищна сграда на бул. \"България\" № 1 в Карнобат от представители на Управляващия орган на Оперативна програма \"Региони в растеж\" 2014 - 2020 е установено, че санирането е спряло заради застудяването и високата влажност.Представено е писмо от Националния институт по метеорология и хидрология и Заповедна книга със заповед на проектанта по част \"Архитектура\", съгласувано със строителния надзор и инвеститорския контрол.Заради спрения ремонт е започнал теч от покрива. Течовете са по тавани и стени в жилищата от последните етажи.Като временна мярка за спиране на течовете е изискано от бенефициента - Община Карнобат, да се покрие цялата покривна конструкция, включително стрехите, с полиетиленово фолио, до настъпване на благоприятни условия за окончателно завършване на санирането. От фирмата-изпълнител се очаква да отстрани всички допуснати грешки. Регионалното ведомство се е сезирало след сигнали в медиите. Сградата, която е протекла при саниране, се реновира в рамките на проект \"Повишаване на енергийната ефективност в жилищния сектор в град Карнобат\", финансиран от оперативната програма, в който са включени общо 16 жилищни блока, уточняват от министерството на Николай Нанков.", "date": "2018.02.10", "title": "Община Карнобат да се погрижи за протекъл при саниране блок, наредиха от МРРБ"}
{"url": "https://news.bg/world/naprezhenie-mezhdu-osta-iran-hizbula-siriya-i-izrael.html", "text": "Иран и ливанската групировка \"Хизбула\" предупредиха Израел, че при следващ акт на агресия на еврейската страна в Сирия ще последва \"суров отговор\", пише \"Аарец\".По-рано стана ясно, че сирийските въоръжени сили са свалили израелски изтребител Ф-16. ВВС на Израел нанесе удари по сирийски и ирански цели след свалянето на ирански дрон, навлязъл във въздушното пространство на еврейската страна. Израел е ударил 12 обекта до Дамаск. Според израелската армия зенитно-ракетната отбрана на Сирия е ударила изтребителя, след като Тел Авив отговорил на иранския дрон. Изтребителят е паднал в Северен Израел. Пилотите са в болница в тежко състояние.Съюзниците на сирийския лидер Башар Асад отрекоха, че ирански дрон е навлязъл във въздушното пространство на Израел.Ние не можем да потвърдим информацията, защото израелците са лъжци, каза заместник-началникът на Революционната гвардия на Ислямската република. Иран подчерта, че безпилотните самолети са използвани в борбата срещу ДАЕШ (\"Ислямска държава\").Иран и \"Хизбула\" определиха действията на Израел като \"тероризъм\". Сирия обвини съседа си в \"агресия\". След свалянето на израелския самолет еврейската държава предприе \"мащабни въздушни удари\" в Сирия.Говорител на армията заяви, че Сирия и Иран си \"играят с огъня\" и ще платят висока цена. Допълва се, че Израел не иска допълнителна ескалация. Премиерът на Израел е инструктирал министрите си да не говорят публично за събитията на северната граница.Израел призова Русия да съдейства за намаляване на напрежението. Ливанската медия Al Mayadeen, свързана с \"Хизбула\", съобщава, че Израел е изстрелял повече от десет ракети в Сирия и противовъздушната отбрана на арабската държава е прехванала повече от 70% от тях.", "date": "2018.02.10", "title": "Напрежение между оста Иран-Хизбула-Сирия и Израел"}
{"url": "https://news.bg/health/izyasnyavat-prichinite-za-pozhar-v-rusenska-bolnitsa.html", "text": "Русенската полиция изяснява причините за пожар в ортопедичното отделение на университетска болница \"Канев\". Сигналът за инцидента е подаден около 5 часа сутринта от медицинския персонал, съобщи БНР.По всяка вероятност пожарът е предизвикан от 57-годишен пациент. Той не е спазил забраната за тютюнопушене в болницата. Възможно е да е запалил цигара и да е заспал. Пациентът е отведен за лечение в друга болница - \"Медика\", тъй като има изгаряния по тялото от втора и трета степен.Огънят е унищожил ортопедичното легло. Болничната стаята ще бъде неизползваема за известно време. Тя се нуждае от основен ремонт. Предстои да бъдат изчислени щетите за болницата.", "date": "2018.02.10", "title": "Изясняват причините за пожар в русенска болница"}
{"url": "https://news.bg/society/protest-sreshtu-ratifikatsiyata-na-istanbulskata-konventsiya.html", "text": "Граждани протестираха  срещу ратификацията на Истанбулската конвенция, съобщи bTV.Демонстрантите твърдят, че Конвенцията на Съвета на Европа срещу домашното насилие е \"гавра с българските деца\" и ще ги принуди да изучават \"сатанински понятия\" като \"джендър\" и \"социален пол\".\"Призоваваме прокуратурата да разследва пропагандата на гей, лесбиян и хомо технологии чрез филми и печатни издания\", заяви организаторът на мероприятието Румен Дечев. Той обяви, че протестите срещу ратификацията на документа ще продължат докато подписът на България под документа не бъде оттеглен.", "date": "2018.02.10", "title": "Протест срещу ратификацията на Истанбулската конвенция"}
{"url": "https://news.bg/world/udarite-na-izrael-v-siriya-ot-2013-g.html", "text": "Вярва се, че Израел е извършил няколко нападения на територията на Сирия от 2013 г., като предимно са атакувани цели на ливанската групировка \"Хизбула\", която е ключов съюзник на сирийското правителство, съобщава АФП.Днес израелската армия съобщи, че е извършила \"мащабна\" въздушна кампания по ирански цели в Сирия.Световната агенция изброява някои от значимите въздушни бомбардировки на Израел в Сирия.През тази година е отчетено значително ескалиране на напрежението. На 10 февруари Израел удари дузина сирийски и ирански цели. Рейдовете бяха извършени, след като израелски изтребител беше свален от противовъздушната отбрана на Сирия. Тел Авив обяви от своя страна, че е прехванал ирански дрон във въздушното си пространство.Така за първи път Израел публично признава, че е атакувал ирански цели в Сирия от избухването на войната през 2011 г.През април 2017 г. сирийската държавна медия съобщи за огромна експлозия и огнено кълбо в небето до международното летище в Дамаск след въздушни удари на Израел. Сирийският център за наблюдение на човешките права информира, че еврейската държава е бомбардирала складове с оръжие на \"Хизбула\". През януари същата година Дамаск също обвини Израел, че е бомбардирал военното летище Mazzeh до столицата, където е базирано военновъздушното разузнаване.Септември 2016 г. израелски самолети на няколко пъти нанесоха удари по позиции на сирийската армия, след като изстреляна от Сирия ракета падна в контролираната от Израел зона на Голанските възвишения. През декември Израел изстреля ракети до Mazzeh.През 2015 г. при бомбардировка на Израел на сирийската страна на Голанските възвишения бяха убити шестима бойци от \"Хизбула\", както и ирански генерал. Операцията беше извършена на 18 януари. Ливанската групировка отговори с убийството на двама израелски войници. През август Израел съобщи, че е извършил удари на сирийската страна на Голан, след като ракети са били изстреляни от сирийски позиции. Петима души загинаха. През декември Самир Кантар от \"Хизбула\", лежал близо 30 г. в израелски затвор, беше убит при израелски удар до Дамаск.През юни 2014 г. Израел бомбардира позиции на сирийската армия след нападение от Сирия, а през септември свали сирийски изтребител, опитал се да пресече линията за прекратяване на огъня на Голан.Януари 2013 г. израелски изтребители удариха зенитно-ракетни комплекси и складове до Дамаск, подозирайки, че в района има химически оръжия. По-късно Израел обяви, че няма да позволи трансфер на оръжие от Сирия за \"Хизбула\".През май 2013 г. еврейските ВВС бомбардираха научно-изследователски център в столицата, оръжеен склад и самолети, според дипломат в Бейрут. Сирийският център за наблюдение на човешките права съобщи, че 42 войници са убити.", "date": "2018.02.10", "title": "Ударите на Израел в Сирия от 2013 г. "}
{"url": "https://news.bg/press/iliyana-jotova-na-tozi-etap-istanbulskata-konventsiya-ne-mozhe-da-bade-ratifitsirana-zamestnik-na-antonov-poema-nso.html", "text": "Смяна. \"Монитор\":Заместник на Антонов поема НСОЗаместник на Ангел Антонов поема временно поста на началник на Националната служба за охрана (НСО). Президентът Румен Радев подписа указ, с който освобождава от поста генерал-лейтенант Ангел Антонов от длъжността му. С друг указ държавният глава назначи начело на службата досегашният заместник - началник на НСО полковник Росен Тодоров, който да изпълнява правомощията на Антонов.Самият Антонов подаде оставка на 31 януари тази година, като слухове за рокадите в НСО се завъртяха седмица по-рано. Тогава от НСО отрекоха Антонов да има намерение да напуска. Впоследствие той подаде оставка пред президента Румен Радев, а МС одобри освобождаването му. Тогава бе съобщено, че Антонов овакантява поста, тъй като ще бъде назначен за консул в Санкт Петербург. Конфискация.  \"Дума\":Отнемат имоти за близо 500 000 лв. на бившия кмет на Неделино Комисията за противодействие на корупцията и за отнемане на незаконно придобитото имущество е внесла вчера в Окръжния съд в Кърджали иск за отнемане на имущество за 421 425 лв. на бившия кмет на Неделино Стоян Беширов.Процедурата е по реда на отменения Закон за отнемане в полза на държавата на незаконно придобито имущество след получено уведомление, че Беширов е обвиняем за това, че като кмет на Неделино умишлено не изпълнил и нарушил служебните си задължения във връзка със Закона за обществените поръчки и от това са настъпили значителни вредни последици за общината.Комисията иска да отнеме от Беширов, съпругата му и контролираните от тях търговски дружества земеделски земи и гори в кирковското село Загорски, гр. Неделино и гр. Ракитово, както и суми, преминали по банкови сметки и лични парични вноски в търговски дружества.Припомняме, че следствието срещу екскмета на Неделино установи нарушения в 10 обществени поръчки, а щетите за общината възлизат на над 1 млн. лв.  Протести \"Сега\":Сметките са реални, отвръщат от ЧЕЗ на протестите от кв. \"Факултета\"Маргарита Насева от \"ЧЕЗ - България\" заяви, че сметките за ток в кв. \"Факултета\" са реални: Пред БНР тя каза: \"Сметките за ток са отражение на консумацията - колкото са консумирали, толкова ще платят. Сметките са коректни. Тя бе категорична, че миналата година в кв. \"Факултета\" мрежата е ремонтирана изцяло, загубите там са намалели от 90 на 20% и така всичко, което се консумира, вече трябва да се плаща.Тези коментари се наложиха заради протести на жители от кв. \"Факултета\" заради декемврийските сметки за ток. Излезлите на протест роми твърдяха, че сметките са надписани. Спор. \"24 Часа\":Илияна Йотова: На този етап Истанбулската конвенция не може да бъде ратифициранаНа този етап смятам, че Истанбулската конвенция, не може да бъде ратифицирана. Това заяви вицепрезидентът Илияна Йотова в \"Панорама\".\"Аз имам едно правило - с насилие не да приемеш документ за насилие. Българските граждани не знаят какво пише в този документ. Домашното насилие е огромен бич. Изместихме целия дебат и дискусия в една съвършено друга посока\", обясни Йотова. Според нея грешката е тръгнала от Министерския съвет.\"Оцених мнението на президента. Не ви ли се струва, че прокуратурата и съда замениха парламентаризма? Няма решение на споровете в пленарна зала. Чува се: \"Ще дадем това на прокуратурата\", \"ще сезираме прокуратурата\". Тази критика е към всички, но и към управляващите, защото те задават тона. Не бива да увеличаваме това напрежение\", смята Йотова.</p><p>Като лична победа за изминалата една година от встъпването в длъжност тя посочи способността да говори с хора от различни партии. \"Нямам скрупули - мога да се обадя на всеки един министър и да му кажа какво мисля\", заяви вицепрезидентът и определи първата година като \"година на амбиции, на много работа\", която е преминала като един миг. 112.\"24 Часа\":С 13% по-малко фалшиви сигнали на телефон 112 С 13% са намелели фалшивите сигнали на телефон 112, отчетоха от дирекцията по повод Европейския ден на системата за спешни повиквания. От общо 4 милиона обаждания през миналата година,  над 2 милиона са били за оказване на помощ. В момента се разработва нова система за спешни повиквания  в която сигналите могат да се получават и чрез социалните мрежи, предаде БНТ.   ", "date": "2018.02.10", "title": "Илияна Йотова: На този етап Истанбулската конвенция не може да бъде ратифицирана; Заместник на Антонов поема НСО"}
{"url": "https://news.bg/society/golyama-zadushnitsa-e-2.html", "text": "Първата Голяма Задушница през годината отбелязваме днес, ден преди Месни заговезни.На Голяма Задушница християните извършват помен за душите на починалите. Според православието днес е един от трите дни в годината, в които е ден за почит към мъртвите.На Голяма Задушница се приготвят варено, подсладено жито, хляб и вино.Поменът се прави на гроба, в църква или у дома. Житото е символ на възкресението, защото по думите на Св. Павел житното зърно не може да оживее, ако първо не умре. Виното е символ на кръвта на Иисус Христос.Запалването на свещи символизира горещата вяра, а пламъчетата напомнят за безсмъртието на душите на покойниците. Тамянът означава чистата молитва, а цветята - добродетелите на починалия.Голяма Задушница винаги е в деня преди Месни Заговезни, седмица след които започва Великденският пост.", "date": "2018.02.10", "title": "Голяма Задушница е"}
{"url": "https://news.bg/world/poreden-krag-pregovori-mezhdu-makedoniya-i-gartsiya.html", "text": "Вчера в Скопие е бил проведен седми кръг от преговори за името на Македония, предаде МИА. Участвали са делегации на Македония и Гърция, като консултациите са били организирани от външните министерства на двете държави. Участие са взели и представители на международни организации, ангажирани с преговорите. Атмосферата е била конструктивна, съобщават от македонското външно министерство. Също така е било договорено сътрудничество в различни области, сред които земеделие, образование, здравеопазване, защита на населението и други. Следващият кръг преговори ще се проведе в Атина. Гърция приветства преди дни изявлението на македонския премиер, че страната му е склонна да промени името си.Атина описа готовността на Зоран Заев да приеме географско определение за името като \"положителна стъпка\".Сред обсъжданите имена са Република Нова Македония; Република Северна Македония, Република Горна Македония; Република Вардарска Македония и Република Македония (Скопие).Но голяма част от гръцкото общество не е склонно на компромис. В сряда гръцката църква проведе извънредна среща за обсъждане на спора за името.Вчера вечерта Заев обяви пред журналисти , че летище \"Александър Велики\" ще бъде преименувано на Международно летище \"Скопие\", а основната магистрала до Гърция ще бъде наречена \"Приятелство\".", "date": "2018.02.10", "title": "Пореден кръг преговори между Македония и Гърция "}
{"url": "https://news.bg/society/pochitame-sveti-haralampi-2.html", "text": "Днес православната църква отбелязва деня на свети Харалампи- закрилник на пчеларите.Освен празника на св. свещеномъченик Харалампий Магнезийски ( починал през 198 г.), православната църква чества днес и Св. свещеномъченик Порфирий, Св. свещеномъченик Атанасий, архиепископ Цариградски и Св. мъченица Валентина.Св. свещеномъченик Харалампий бил епископ в Магнезия, Мала Азия, смел проповедник на вярата. Изправен на съд, напразно бил увещаван да се поклони на идолите.Предаден на мъчения, стъргали тялото му с железни куки. Раните по чудесен начин заздравявали. Мнозина езичници, като гледали твърдостта на вярата му и чудесното оздравяване, повярвали и били предадени на смърт.Осъден на посичане, св. Харалампий издъхнал преди мечът да го докосне по времето на Септимий Север в 198 година на 113 години.В българския народен календар денят се нарича още Хараланбей, Араланбей, Хараламповден, Чуминден. Според народните представи св. Харалампий егосподар на болестите, главно на чумата.Днес църквата почита и Света мъченица Валентина.Имен ден празнуват всички, които носят имената: Харалампи, Валентин, Вальо, Валентина, Валя, Валери, Валерия.", "date": "2018.02.10", "title": "Почитаме свети Харалампи"}
{"url": "https://news.bg/world/vtori-satrudnik-na-tramp-obvinen-za-domashno-nasilie.html", "text": "Пореден скандал разтресе Белия дом. Това е съобщил говорител, цитиран от \"Гардиън\". Втори сътрудник на американския президент Доналд Тръмп бе обвинен за домашно насилие. Това се случва само дни, след като съветникът Роб Портър подаде оставка заради обвиненията на бившата си съпруга. Държавният глава даде висока оценка на работата му и пожела успех. Дейвид Соренсън, отговарял за писане на речите, също бе принуден да се оттегли. Случаят му е идентичен. Бившата му съпруга обяви, че е свидетелствала във ФБР, че е била емоционално и физически тормозена от него по време на брака им, продължил 2 години и половина. Соренсън е отрекъл обвиненията. По думите му, той не е малтретирал нито една жена през целия си живот. Напротив, според твърденията му, сам е жертва на тормоз от страна на бившата съпруга. Сътрудникът обаче се оттегля, за да не вреди скандалът на Белия дом. Преди да се присъедини към президентската администрация, Соренсън е работил за губернатора на щата Мейн. ", "date": "2018.02.10", "title": "Втори сътрудник на Тръмп обвинен за домашно насилие "}
{"url": "https://news.bg/world/poveche-ot-50-palestintsi-raneni-po-vreme-na-denya-na-gneva.html", "text": "Повече от 50 палестинци са били ранени по време на \"Деня на гнева\", според РТ. Данните показват, че 57 души са пострадали. До там се е стигнало след сблъсъците им с израелската армия. По военните са хвърляни \"коктейли Молотов\".Насилието е продължило и вчера в палестинските територии след петъчната молитва. Месеци наред продължават вълненията след решението на САЩ да признаят Йерусалим за столица на Израел като преместят посолството си от Тел Авив. Това бе осъдено както от палестинците, така и от мюсюлманите по цял свят. ЕС и ООН отказаха да подкрепят САЩ, тъй като решението ще доведе до ескалиране на насилието и нов провал на мирните преговори. ", "date": "2018.02.10", "title": "Повече от 50 палестинци ранени по време на \"Деня на гнева\""}
{"url": "https://news.bg/world/evreite-se-sramuvat-ot-pasivnostta-po-vreme-na-holokosta-obyavi-polski-predstavitel.html", "text": "Съветник на полския президент заяви, че той смята, че негативната реакция на Израел относно приетия в Полша закон, който криминализира някои коментари за полските действия по време на Втората световна война, произлиза от \"чувството за срам от пасивността на евреите по време на Холокоста\", съобщава АП.Анджей Зилбертович, професор по социология в Университета \"Николай Коперник\", който е съветник на президента, заяви в интервю, че израелската опозиция на новия полски закон е \"антиполска\" и показва, че близкоизточната държава се \"бори да запази монопола върху Холокоста\".Много евреи са издавали и са действали като колаборационисти по време на войната. Мисля, че Израел още не може да го преодолее, изтъкна професорът в интервю за вестник Polska-The Times.Според него \"религията\" на Холокоста се е превърнала в символичен щит за тази държава, който е използван от Израел за създаване на специална позиция на много места по света.Щит, който има за цел защита на Израел от всякаква критика, поясни професорът.", "date": "2018.02.10", "title": "Евреите се срамуват от „пасивността” по време на Холокоста, обяви полски представител"}
{"url": "https://news.bg/education/roditeli-protestiraha-za-po-dobri-usloviya-v-detskite-gradini.html", "text": "Почти 70 души протестираха пред сградата на община Бургас срещу бруталното отношение към деца в детската градина \"Брезичка\", съобщи БНР.Някои от родителите бяха довели децата си и с плакати призоваваха да се вземат мерки срещу насилието над децата в учебните заведения. Те искат мандатност на директорите и ранно пенсиониране на учителите.В същото време на редакционната ни поща получихме писмо, в което се казва, че първият от серията протести \"Не на насилието в детски градини и училища\" в Бургас е минал много добре.\"Протестите са в подкрепа на националната гражданска инициатива с 14 предложения за промени в системата на образованието, които на 04.09.2017 г. бяха внесени в Народното събрание! От името на Националния инициативен комитет за качествена и иновативна образователна система благодарим на всички, които присъстваха, както и на всички, които не успяха да дойдат, но изказаха своята подкрепа!\", се казва в писмото.Сред предложенията, внесени в парламента, са директорите на детски градини, ясли и училища да се явяват на конкурс на всеки четири години, повишаване заплатата на учителите, намаляване броя на децата в групите, ранно пенсиониране за учителите.За неделя са планирани протести в още три града. \"Надяваме се, въпреки прогнозите за лошо време, да излязат много родители и учители и да подкрепят промените в образователната ни система\", се казва в писмото.Протестите са за Варна, Пазарджик и Плевен.", "date": "2018.02.10", "title": "Родители протестираха за по-добри условия в детските градини"}
{"url": "https://news.bg/world/yuzhna-koreya-othvarli-iskane-na-yaponiya-za-vazobnovyavane-na-voennite-ucheniya-sas-sasht.html", "text": "Южна Корея е отхвърлила призив на Япония за подновяване на военните учения със САЩ, съобщава \"Йонхап\", позовавайки се на официален представител на Синия дом.Медията отбелязва, че южнокорейският президент Мун Дже-ин е отхвърлил искане на японския премиер Шиндо Абе за бързо възобновяване на военните игри със САЩ.Мун е подчертал пред японския премиер, че би желал ученията да не се подновяват по време на Зимните олимпийски игри в ПьонгЧанг.Според корейски медии Сеул разглежда искането като нарушение на суверенитета на Южна Корея, докато КНДР възприема ученията като заплаха за националната сигурност.От друга страна, според анонимния източник, призивът на Абе отразява позицията на Япония, че Пхенян не трябва да получава отстъпки, докато не започне да сътрудничи на международната общност за ядрено разоръжаване.По-рано днес стана ясно, че сестрата на лидера на КНДР е поканила от името на Ким Чен-ун президента на Южна Корея да посети Пхенян възможно най-скоро.", "date": "2018.02.10", "title": "Южна Корея отхвърли искане на Япония за възобновяване на военните учения със САЩ"}
{"url": "https://news.bg/world/kyurdite-svaliha-voenen-helikopter-na-turtsiya-po-vreme-na-operatsiyata-v-siriya.html", "text": "Президентът на Турция Реджеп Ердоган потвърди, че турски военен хеликоптер е бил свален по време на военната офанзива на Анкара срещу кюрдските милиции в Северна Сирия, информират АФП и други агенции.\"\", каза Ердоган по телевизията, но не посочи кой е отговорен. Турският лидер заплаши, че отговорните ще заплатят \"по-висока цена\". Анадолската агенция информира, че инцидентът е станал на границата на южната провинция Хатай по време на операция \"Маслинова клонка\".Прокюрдски и турски източници съобщават, че военният хеликоптер е свален от кюрдски паравоенни сили.Премиерът на Турция Бинали Йълдъръм съобщи, че двама турски военнослужещи са загинали при инцидента с хеликоптера.\"\", каза премиерът и добави, че \"все още нямаме доказателства, че е в резултат на външна интервенция\".Според генщаба на турската армия най-малко 1 141 кюрдски екстремисти са \"неутрализирани\" от началото на операцията в Африн, Сирия, започнала на 20 януари.Операцията е за прогонване на кюрдските сили от Африн в Северозападна Сирия.", "date": "2018.02.10", "title": "Кюрдите свалиха военен хеликоптер на Турция по време на операцията в Сирия"}
