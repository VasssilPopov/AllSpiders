{"url": "https://news.bg/int-politics/es-nalozhi-sanktsii-i-otmeni-dialoga-s-turtsiya-zaradi-sondazhite-kray-kipar.html", "text": "Външните министри на страните членки на Европейския съюз одобриха налагането на санкции срещу Турция заради сондажите за природен газ и нефт край бреговете на Кипър, които според ЕС са незаконни, съобщават световните осведомителни агенции.Министрите решиха да отменят срещите на високо равнище, да прекратят преговорите по споразумение за въздушни превози с Турция, да намалят финансовата подкрепа за Анкара като кандидат за членство в ЕС и да ограничат кредитите от Европейската инвестиционна банка.Външните министри настояха отново \"Турция да се въздържа от такива действия, да действа в дух на добросъседство и да зачита суверенитета и суверенните права на Кипър в съответствие с межуднародното право\".Кипър призова ЕС да се намеси, след като Турция започна да сондира за природен газ на около 60 километра от неговия бряг, смятан за изключителна икономическа зона на Кипър. Турция твърди, че нейните действия не противоречат на международното право.Кипър и Гърция гледат на действията на Турция като на провокация.", "date": "2019.07.15", "title": "ЕС наложи санкции и отмени диалога с Турция заради сондажите край Кипър"}
{"url": "https://news.bg/health/meditsi-ot-yambolskata-bolnitsa-protestirat-zaradi-niski-zaplati.html", "text": "Лекари, сестри и санитари от Ямболската болница протестират за повишение на заплатите си, съобщи БНР.Над сто души лечебното заведение участваха в протеста, организиран Лекарския съюз в Ямбол. \"850 лева основна заплата на специалисти с над 35 години трудов стаж\", обяви причината за недоволството председателят на местната лекарска организация д-р Папашимов.Протестиращите дадоха срок директора на болницата д-р Панайот Диманов заплатите да бъдат повишени до 1 август.Ако това не стане \"80% от хората ще подадат в един и същи ден предизвестия за напускане\", обявиха недоволните медици.Директорът д-р Диманов също смята, че заплатите трябва да са по-високи, но приходите не позволяват това. Той е категоричен, че ако подчинените му напуснат, ще напусне и той. \"Ами като напуснат, и аз напускам! И да видим какво ще стане с болницата...\".Увеличение с 50 лева на заплатите е възможно единствено ако от лечебното заведение заработят клинични пътеки, които ще бъдат с по-висока стойност от 1 юли.", "date": "2019.07.15", "title": "Медици от Ямболската болница протестират заради ниски заплати"}
{"url": "https://news.bg/disasters/20-mln-detsa-po-sveta-ne-sa-vaksinirani-sreshtu-zhivotozastrashavashti-bolesti.html", "text": "Повече от едно на всеки 10 деца - или 20 млн. по целия свят - през миналата година не са били ваксинирани срещу животозастрашаващи болести като морбили, дифтерит и тетанус. Това съобщиха от Световната здравна организация (СЗО) и детския фонд на УНИЦЕФ, цитирани от \"Ройтерс\".В доклад за глобалното покритие на имунизациите, двете агенции на ООН са установили, че нивата на ваксинация стагнират, особено в бедните страни или в райони на конфликт.\"Ваксините са един от най-важните ни инструменти за предотвратяване на зарази и запазване на света в безопасност\", изтъква в изявление генералният директор на СЗО Тедрос Адханом Гебрейесус.\"Често онези, които са изложени на най-голям риск - най-бедните, най-маргинализираните, тези, които са засегнати от конфликти или са принудени да напуснат домовете си, са постоянно пропуснати. Прекалено много са изоставени\", предупреждава още той.Докладът на СЗО и УНИЦЕФ е установил, че от 2010 г. покритието на ваксинацията с три дози ваксина срещу дифтерит, тетанус и коклюш и една доза ваксина срещу морбили е спряло на около 86 процента.В доклада се казва, че това е твърде ниско, тъй като обикновено е необходимо 95 процента покритие, за да се осигури \"имунитетът на стадото\" на онези, които не са ваксинирани.През 2018 г. например броят на случаите на морбили по света се е увеличил повече от два пъти, до почти 350 000 души.\"Морбили е индикатор в реално време за това къде имаме да вършим повече работа, за да се борим с предотвратимите болести\", посочи изпълнителният директор на УНИЦЕФ Хенриета Фор, допълвайки: \"Трябва да направим всичко необходимо да имунизираме всяко дете.\"Почти половината от неваксинираните деца са само в 16 държави: Афганистан, Централноафриканската република, Чад, Демократична република Конго, Етиопия, Хаити, Ирак, Мали, Нигер, Нигерия, Пакистан, Сомалия, Южен Судан, Судан, Сирия и Йемен.Ако тези деца се разболеят, се подчертава в доклада, те са изложени на опасност от най-тежките последици за здравето и са най-малко в състояние да получат лечението и грижите, от които се нуждаят.", "date": "2019.07.15", "title": "20 млн. деца по света не са ваксинирани срещу животозастрашаващи болести"}
{"url": "https://news.bg/politics/tristrankata-se-vazdarzha-po-zakonoproektite-na-bsp.html", "text": "Националният съвет за тристранно сътрудничество (НСТС) обсъди и допълненията на Кодекса за социално осигуряване (КСО) и на Закона за семейни помощи за деца.От съвета стана ясно, че първият законопроект, който бе разгледан по време на заседанието на Тристранката - Законопроект за изменение и допълнение на Закона за българските лични документи, внесен от ВМРО по принцип бива подкрепен от работодателските организации, но не и от КРИБ, които се въздържат, а МТСП и синдикалните организации не подкрепят законопроекта в частта за законовата миграция и законовата мобилност.По другите два законопроекта, внесени от ПГ на БСП - Законопроект за допълнение на Кодекса за социално осигуряване и Законопроект за изменение и допълнение на Закона за семейни помощи за деца, Тристранката се въздържа от подкрепа.Против се изказаха от Министерство на труда и социалната политика (МТСП) и Министерство на финансите (МФ). Предложенията на БСП срещат частична подкрепа само от синдиката КТ \"Подкрепа\", като и от КНСБ се изказаха против.Вносителите предлагаха пенсиите за трудова дейност, които са отпуснати до 31 декември 2016 г., да се преизчисляват от 1 септември 2019 г. като индивидуалният коефициент за съответният човек се умножи по средномесечния осигурителен доход за страната за 2015 г.От Българската стопанска камара (БСК) не искат да имат принос към 138-та промяна на КСО. Експертите от Българска търговско-промишлена палата (БТПП), АИКБ, КРИБ и Съюза за стопанската инициатива (ССИ) се въздържат от подкрепа на законопроекта, тъй като липсвала финансова обосновка в него. Мотивите на вносителите са абсолютно превратни, според АИКБ.По отношение на Законопроекта за изменение и допълнение на Закона за семейни помощи за деца, дори и от КТ \"Подкрепа\" изразиха становище, че липсва ресурсна обвързаност. С промените в закона се предлага еднократната помощ за второ и трето дете да бъде в размер на 10 минимални заплати, ако двамата родители са осигурени 24 месеца преди раждането на детето. Другото предложение предвижда помощта за началото на учебната година за деца от семейства с ниски доходи да се разшири не само за първокласници, но и за децата от 2-ри, 3-ти и 4-ти клас. В момента помощта за първокласник е 250 лв.По думите на Димитър Манолов трябва да се намери разумната обществено-поносима граница за семейни помощи за деца. АИКБ искат да видят комплекс, който да отива по-далеч и като мерки, и като пари за децата. БСК също настоява за по-широк дебат и консенсус по темата. БТПП, КРИБ и ССИ се въздържат от подкрепа на законопроекта.По време на Тристранката бе представен и проекта на Анализ на социално-икономическото развитие на страната след присъединяването ѝ към ЕС. Целта чрез проекта е да се състави полезна стратегия за всички, които участват в обществено-икономическия живот на страната. КНСБ и АИКБ отчетоха, че документът е добър, но видяха пропуснати ключови сектори като енергетика, индустрията и преработващата промишленост, сухопътният транспорт, нямало анализ на ромски отпечатък, ограничаване на безработицата.Финансовият министър Владислав Горанов призова да се гледа на анализа като един по-сериозен дебат, а не като на анализ. Според Горанов анализът няма смисъл да се преработва, а може да стане основа за размисъл за всеки един от нас. Този материал може да се използва като основа и за критика към управлението, обърна се Горанов към депутата от БСП Филип Попов.", "date": "2019.07.15", "title": "Тристранката се въздържа по законопроектите на БСП"}
{"url": "https://news.bg/int-politics/gartsiya-uskoryava-deportiraneto-na-migranti.html", "text": "Официални лица от новото дясно правителство на Гърция обещаха да се ускори процеса по предоставяне на убежище за мигранти и бежанци и да се подновят депортациите в съседна Турция, въпреки възобновеното напрежение между двете страни членки на НАТО, съобщава \"Асошиейтед прес\".Новият премиер Кириакос Мицотакис се срещна с Димитрис Аврамопулос, гръцкия еврокомисар по въпросите на миграцията и вътрешните работи, като правителствени служители по-късно заявиха, че разговорите са били съсредоточени върху бързо намаляване на молбите за убежище и завръщане към условията на споразумението между Европейския съюз и Турция от 2016 г., което позволява депортирането на мигранти, чиито молби са били отхвърлени.Дясната \"Нова демокрация\" на  преди седмица, като обеща да намали данъците и и да вземе по-строги мерки по отношение на миграцията. Гърция и Турция в момента са в конфликт заради спор по отношение правата за сондиране за газ и нефт около бреговете на остров Кипър.", "date": "2019.07.15", "title": "Гърция ускорява депортирането на мигранти"}
{"url": "https://news.bg/politics/iliyana-jotova-ne-iskam-da-mi-otnemat-pravoto-da-glasuvam-mashinno.html", "text": "Законът ми беше дал правото да гласувам и машинно и като гражданин не искам да ми бъде отнето това право. Нито един аргумент на тези, които искат неговата отмяна, не беше убедителен за мен - нито грешките, нито финансовата страна на въпроса.Това заяви вицепрезидентът Илияна Йотова във Велико Търново, където присъства на фестивал за българския език.Ако се върви професионално и убедено към електронно гласуване, към създаване на защитен софтуер, така че и нашите сънародници зад граница да имат възможността още по-смело да участват в българските избори, ще бъде още по-добре.Разглеждам машините само като един етап. Казват, че най-големият процент грешки бил при машинното гласуване. Как се разбира това, при положение, че грешките се отчитат заедно с обикновената писмена бюлетина и с билетчето, което виждате в машините.Нито обясненията на ЦИК, нито аргументите на тези, които искат отмяната в закона за мен не са достатъчно убедителни. Аз като гражданин не разбирам каква е логиката сега да бъде прекратена възможността за машинно гласуване.Президентът и неговия юридически екип ще решат дали да наложат вето, заяви вицепрезидентът Илияна Йотова и уточни, че тя не е част от този екип. \"Ще изчакаме да видим какви ще са мотивите на президента, ако прецени, каза Йотова.Припомняме, от , за да няма машинно гласуване на местния вот през есента. Становището е внесено в НС. На следващия ден президентът издаде указ, с който  за 27 октомври.", "date": "2019.07.15", "title": "Илияна Йотова: Не искам да ми отнемат правото да гласувам машинно"}
{"url": "https://news.bg/crime/tri-mesetsa-politsiyata-izdirva-sobstvenika-na-900-leva.html", "text": "Три месеца полицията издирва собственика на 900 лева, съобщиха от МВР. На 6 април 2019 г. към 20.00 часа млада жена предоставила във Второ районно сумата от 900 лева.На полицаите жената обяснила, че минути преди това е намерила парите разпилени на бул. \"Ген. Н. Столетов\", срещу Пета градска болница.По случая е образувана преписка. Сумата се съхранява в районното управление. Притежателят на парите може да се яви във Второ районно и след като докаже, че е собственик, да си ги получи.Това не е първият случай на изгубени пари. На  1000 лева.На в София служител е намерил до касата паднали пари, които са предадени в полицията.На  загубени пари на булевард \"Симеоновско шосе\", между булевардите \"П. Яворов\" и \"Г.М. Димитров\". Те си на 4 април.", "date": "2019.07.15", "title": "Три месеца полицията издирва собственика на 900 лева"}
{"url": "https://news.bg/int-politics/tereza-mey-razkritikuva-ostro-tramp-za-atakata-mu-sreshtu-demokratkite-ot-kongresa-na-sasht.html", "text": "Британският премиер Тереза Мей разкритикува \"напълно неприемливия\" език на американския президент Доналд Тръмп към четири членки на Конгреса на САЩ от Демократическата партия, като с това Мей оказва натиск върху вероятния си наследник Борис Джонсън също да се изкаже по темата, отбелязват британските медии и припомнят, че думите на Тръмп бяха определени като расистки.Тереза Мей направи необичайната стъпка да коментира въпроси от вътрешната политика на САЩ, след като Тръмп направи коментар за известните жени, само една от които е родена в чужбина, като обяви в профила си в \"Туитър\", че те трябва \"да се върнат обратно и да помогнат за разрешаването\" на огромните проблеми на родните си държави, сред които и този с престъпността.Коментарите на Тръмп бяха атакувани като открито расистки към Александрия Окасио-Кортес, Аяна Пресли, Рашида Тлаиб и Илхан Омар, която е родена в Сомалия.Председателката на Камарата на представителите (долната камара на Конгреса на САЩ) Нанси Пелоси заклейми \"ксенофобските коментари\" на Тръмп, които целели да \"разделят нашата страна\", докато четирите членки на Конгреса го обвиниха, че се опитва да се хареса на белите националисти.От \"Даунинг стрийт\" 10 разкритикуваха думите на Тръмп, но се въздържаха да го определят за расист, отбелязва \"Гардиън\".\"Нейното мнение е, че езикът, който беше използван по отношение на жените, е напълно неприемлив\", посочи говорителят на Тереза Мей.Тръмп беше изключително критичен към Мей през миналата седмица, заявявайки, че била създала \"бъркотия\" около Брекзит, след като в медиите изтекоха  в САЩ, в които стопанинът на Белия дом е определен като неспособен и несигурен.Джонсън, който се очаква да бъде следващият председател на Консервативната партия и следващ премиер на Великобритания, иска да възстанови отношенията със САЩ след сериозния дипломатически скандал.Ала Борис Джонсън и британският външен министър Джереми Хънт, който е негов съперник за лидерството в Консервативната партия, са изправени пред призиви открито да разкритикуват Тръмп за расизъм и да подкрепят коментарите на Тереза Мей.", "date": "2019.07.15", "title": "Тереза Мей разкритикува остро Тръмп за атаката му срещу демократките от Конгреса на САЩ"}
{"url": "https://news.bg/economics/babh-otkri-afrikanska-chuma-v-domashno-stopanstvo-v-miziya.html", "text": "От Българската агенция за безопасност на храните (БАБХ) потвърдиха за огнище на Африканска чума при домашни свине в град Мизия, област Враца. Той бил в нерегистрирано лично стопанство, където се отглеждат 4 свине, съобщиха от БАБХ.Сигналът за повишена заболеваемост е постъпил от регистриран ветеринарен лекар. Взетите проби от свинете са потвърдени като положителни за вируса на Африканска чума по свинете (АЧС), 15 юли 2019 г. .В рамките на активния надзор в област Плевен, АЧС бе потвърдено и в лично стопанство в село Дъбован, община Гулянци, област Плевен. (). В тях са наложени мерки за контрол и ликвидиране на АЧС.Ще има обезвреждане на всички домашни свине в 3 км предпазна зона при спазване на изискванията на Наредба № 22 за намаляване страданията на животните по на умъртвяване, уверяват от агенцията.. Пробата е взета от прегазен глиган.Националния диагностичен научноизследователски ветеринарномедицински институт в София, уверяват от агенцията.БАБХ напомня на стопаните да спазват правилата за превенция. Всички случаи на болни и умрели свине трябва да бъдат докладвани незабавно. , като фактор за разпространението му, освен заразени свине, са и замърсени свинско месо и продукти, транспортни средства, оборудване и др.Припомняме, по-рано през деня започна дезинфекция след умъртвяването на прасетата в Бургаско. Тя се извършва в созополското село Зидарово, където в събота бяха В Зидарово беше потвърдено  Стигна се  между собствениците на прасета и инспектори на БАБХ.", "date": "2019.07.15", "title": "БАБХ откри африканска чума в домашно стопанство в Мизия"}
{"url": "https://news.bg/int-politics/ursula-fon-der-layen-hvarlya-ostavka-kato-ministar-na-otbranata-na-germaniya.html", "text": "Министърът на отбраната на Германия Урсула фон дер Лайен обяви намерението си да напусне заемания от нея пост, независимо от резултата от утрешното гласуване в Европейския парламент за назначаването ѝ на поста председател на Европейската комисия, съобщават германските медии, цитирайки нейно изявление.\"Независимо от резултата (от гласуването), в сряда аз ще подам оставка като министър на отбраната, за да съсредоточа всичките си сили в служба на Европа\", изтъква Фон дер Лайен.Германският канцлер Ангела Меркел коментира в тази връзка, че уважава решението на Фон дер Лайен. \"Бих искала да кажа, че уважавам това решение и то дава да се разбере, че Урсула фон дер Лайен е взела решение за нов етап от живота си\", посочи Меркел. Европейският парламент се очаква утре да гласува дали да потвърди Фон дер Лайен на поста председател на Европейската комисия. В началото на юли председателят на Европейския съвет Доналд Туск обяви, че лидерите на страните членки на ЕС са постигнали съгласие по списък с кандидатите за ръководители на европейските институции.В това число лидерите на ЕС се договориха да издигнат кандидатурата на министъра на отбраната на Германия за нов председател на Европейската комисия. 60-годишната Фон дер Лайен беше изненадващият компромисен кандидат в последния момент за заместник на Жан-Клод Юнкер. ", "date": "2019.07.15", "title": "Урсула фон дер Лайен хвърля оставка като министър на отбраната на Германия"}
{"url": "https://news.bg/disasters/stotitsi-zaginali-zaradi-bedstviya-v-yuzhna-aziya.html", "text": "Над 130 е общият брой на загиналите в резултат на бедствия в страните от Южна Азия, предизвикани от мусонните дъждове, съобщава \"Франс прес\".При наводнения и свлачища са загинали на най-малко 67 души в Непал, а 30 се смятат за изчезнали.В Бангладеш най-малко 29 души са загинали от 9 юли. 18 от тях са били ударени от мълния, а 7 души са се удавили при преобръщането на лодката им в Бенгалския залив.Десет души са починали в огромните бежански лагери на мюсюлманските бежанци от етно-религиозното малцинство рохингя в Югоизточен Бангладеш, където стихията е разрушила хиляди бараки.В контролираната от Пакистан част от Кашмир 18 души са загинали в резултат на наводнения, предизвикани от поройни дъждове, а повече от 50 къщи са понесли щети.В Индия няколкоетажна сграда е рухнала след дни на валежи в популярния сред туристите северен планински регион Хималая Прадеш. 14 души, сред които 13 войници, са били затрупани. Спасители и строителни машини търсят оцелели в развалините. Войник, изваден жив от руините, разказа, че е бил на празненство в ресторанта в сградата, когато тя внезапно се разтърсила и рухнала.Всяка година мусонните дъждове в периода юни-септември предизвикват смърт и разрушения в цяла Южна Азия, а пороите подкопават лошо изградени и лошо поддържани сгради.", "date": "2019.07.15", "title": "Стотици загинали заради бедствия в Южна Азия"}
{"url": "https://news.bg/crime/obshtina-tsarevo-iska-notarialna-zaverka-za-gostuvane-v-chastni-imoti.html", "text": "\"Новата\" стара наредба за обществения ред на община Царево отново е приета в нарушение на процедурните законови правила. Тя съдържа нищожни текстове, които са в пряко противоречие със закони и съдебна практика, както създава и силни корупционни предпоставки. Това заяви в писмо до медията ни от  и \"Да запазим Корал\", които атакуват подзаконовия нормативен акт в съда.Субективно избрани граждани се наказват с глоба по чл. 27, т. 16 от НООРОС, а с Наредба за определянето на администрирането на местните данъци и такси и цени на услуги в община Царево, в същото време им се събира и такса.\"Няма законова норма позволяваща на община Царево да въвежда режим за предварително деклариране и то \", пише в заявлението. Дори приетият отново след наложеното а за устройство на черноморското крайбрежие (ЗУЧК) не предвижда налагане на глоби до определянето на места за свободно къмпиране, което прави текстовете от НООРОС, които предвиждат санкции незаконосъобразни, пише в сигнала.Според Закона за ограничаване на административното регулиране и административния контрол върху стопанската дейност /ЗОАРАКСД/ в чл. 4 се регламентира, че регистрационни режими, се установяват само със закон. , се казва в сигнала на двете граждански иницитиви.. В мотивите и на двете инстанции е отбелязана липсата на обществено обсъждане и доклад за въздействието на НООРОС. И този път не бе проведено и дори умишлено бе саботирано общественото обсъждане. липса на задълбочен подход и компетентност. Това е , се казва в сигнала.Това води до невъзможността за трайно прилагане на едни и същи правила спрямо гражданите.Освен неспазените правила в наредбата има незаконосъобразни текстове, които противоречат на няколко закона, начело на Конституцията, ЗАН и Закона за ограничаване на административното регулиране и административния контрол върху стопанската дейност /ЗОАРАКСД/.Според юристите в гражданските инициативи чл. 27, т. 16; чл. 27а и чл. 27б от Наредба за опазване на обществения ред и околната среда на територията на Община Царево са нищожни, противоречат на Конституцията на Р. България и на Закона за нормативния акт /ЗНА/ и Административно процесуалния кодекс /АПК/.Тези разпоредби противоречат на конституционното право за неприкосновеност на частната собственост. С тях се въвеждат правила за достъп на външни лица в имоти, включително частни. Създадената нормативна база цели и води до ограничаване придвижването на гражданите, тяхната регистрация без правно основание и воденето на регистри от общинската администрация и полицията са освен грубо нарушение на правилата, но и с тях се прави регулация и по отношение на местните икономически оператори в грубо нарушение на Закона за ограничаване на административното регулиране и административния контрол върху стопанската дейност.Авторите на сигнала напомнят решенията на Варненски административен съд против наредбата на община Бяла за забраната за разполагане на палатки на територията на цялата общината. Тя нарушава основното право на гражданите свободно да се придвижват на територията на страната, гарантирано от чл. 35 на Конституцията на РБ, категорични са от Бетономорие и Да запазим Корал.", "date": "2019.07.15", "title": "Община Царево иска нотариална заверка за гостуване в частни имоти"}
{"url": "https://news.bg/crime/nap-dans-mvr-proveryavat-eventualna-hakerska-ataka.html", "text": "\"Правителството ви е бавноразвиващо се. Състоянието на киберсигурността ви е пародийно\". Това пише в анонимен мейл до няколко медии, получен в 10:20 часа този предиобяд. Според неизвестните му автори в него се съдържат 57 от 110 компрометирани чрез хакерска атака бази данни.Електронното писмо завършва с цитат на основателя на WikiLeaks Джулиан Асанж и призив за освобождаването му, пише \"\", позовавайки се на \"Капитал\".Часове по-късно, на сайта на НАП се появи официално съобщение. \"Приходната агенция, МВР и ДАНС проверяват потенциална уязвимост в системите на приходната агенция. \", пише в писмото. \"Над 5 млн. български и чуждестранни граждани, както и компании са засегнати\", съобщават хакерите. Те призовават журналистите да търсят в данните и да си правят собствени разследвания\".Ако данните се окажат истински, това ще бъде най-голямото \"изтичане\" на лични данни у нас. Според изданието, . Друга част от файловете съдържат бази данни с кодови номера или кратки обяснения и се нуждаят от специалист, който да ги разчете. В друга папка с името GAMON се съдържат два списъка с няколкостотин хиляди лица, за които може да се предположи, че участват в игри със залози, пише изданието.", "date": "2019.07.15", "title": "НАП, ДАНС, МВР проверяват евентуална хакерска атака"}
{"url": "https://news.bg/int-politics/palestintsite-zakleymiha-atakata-na-tramp-sreshtu-chlenkata-na-kongresa-s-palestinski-koreni.html", "text": "Палестинците заклеймиха атаката на американския президент Доналд Тръмп срещу членката на Конгреса на САЩ Рашида Тлаиб, обвинявайки го в расизъм и изтъквайки, че това още веднъж доказва неговото предубеждение срещу палестинския народ, съобщава \"Асошиейтед прес\".Тлаиб, която е от Демократическата партия и е дъщеря на палестински имигранти, беше една от четирите цветнокожи членки на Конгреса, които през уикенда бяха нападнати от Тръмп в профила му в \"Туитър\".Тръмп написа, че жените трябва да се върнат в \"съсипаните и изобилстващи от престъпност\" места, от които са дошли в САЩ, пренебрегвайки факта, че всички са американски гражданки, а три от тях, включително Тлаиб, са родени в САЩ. Тръмп също така ги обвини, че са казали \"ужасни неща\" за САЩ и обяви, че \"мразят Израел\".Въпреки че Тлаиб никога не е живяла в Западния бряг или Ивицата Газа, тя все още има роднини в Западния бряг и масово е възприемана като герой от местните хора, защото е успяла да достигне до най-високите нива на властта в САЩ.Басам Тлаиб, чичо на Рашида Тлаиб, който живее в Западния бряг, нарече коментарите на Тръмп \"расистко изявление, целящо да атакува Рашида, защото тя има палестински корени\".\"Това изявление доказва, че Тръмп е против палестинците, против исляма и напълно пристрастен към Израел\", добави той.Ибрахим Милхим, говорител на Палестинската автономна власт, подчерта в изявление, че коментарите на Тръмп са \"обида\" за институцията на президентството и законите на САЩ.\"Това е обида към Статуята на свободата, най-известния символ на Америка, обида за американските ценности, в които имигранти от цял свят са обединени като една нация, подчинявайки се на един закон\", допълни той.Палестинците прекъснаха отношенията си с Белия дом, след като Тръмп призна Йерусалим за столица на Израел през декември 2017 г. и впоследствие премести американското посолство в спорния град. Белият дом реагира, като затвори палестинската дипломатическа мисия във Вашингтон и оряза стотици милиони долара помощи за палестинците.", "date": "2019.07.15", "title": "Палестинците заклеймиха атаката на Тръмп срещу членката на Конгреса с палестински корени"}
{"url": "https://news.bg/world/v-italiya-konfiskuvaha-raketa-vazduh-vazduh-ot-neonatsisti-srazhavali-se-v-donbas.html", "text": "Италианската полиция е иззела голям арсенал от оръжия, включително ракета въздух-въздух, при спецакции срещу неонацисти, съобщава \"Ройтерс\".Елитни полицейски части са претърсили имоти в Северна Италия след разследване на италианци, които са се сражавали заедно със силите на проруските сепаратисти в Източна Украйна, се уточнява в изявлението на полицията.Трима мъже са били арестувани, включително митнически служител, който преди се е кандидатирал за депутат от крайнодясна партия.По време на акциите полицията е открила ракета въздух-въздух \"Матра\" френско производство, която някога е принадлежала на въоръжените сили на Катар. Последващи проверки са показали, че оръжието е в работно състояние, но няма бойна глава.От полицията заявиха, че заподозрените са се опитали да продадат ракетата през WhatsApp.Сред останалите открити оръжия са били 26 пушки, 20 щика, 306 части за оръжия, включително шумозаглушители и мерници, както и повече от 800 куршума от различен калибър. Оръжията са предимно от Австрия, Германия и САЩ.Полицията също така е иззела нацистки сувенири от имотите.\"Полицейското разследване ... започна заради дейността на някои италиански бойци с екстремистки бекграунд, които са участвали във въоръжения конфликт в украинската област Донбас\", се посочва в изявлението на полицията.Повече от 10 000 души бяха убити от 2014 г. насам в боевете между проруските сепаратисти и украинските сили в Източна Украйна.", "date": "2019.07.15", "title": "В Италия конфискуваха ракета въздух-въздух от неонацисти, сражавали се в Донбас"}
{"url": "https://news.bg/int-politics/v-italiya-razgoniha-migranti-sred-goryashti-barikadi.html", "text": "Мигранти и незаконно настанили сe са издигнали горящи барикади в изоставено училище край Рим, след като на полицията е било наредено да разчисти мястото, съобщава \"Асошиейтед прес\".Обитателите са подпалили гуми, матраци и боклук, за да се опитат да възпрат полицейските части за борба с безредиците. Но властите са потушили пожара и са продължили с разгонването на хората.Полицията е използвала мобилни видеокамери в операцията заедно с преговарящ, който е използвал мегафон, за да каже на обитателите на сградата: \"Тези, които нямат нищо общо с това, семейства, слезте. Можете да слезете, елате. Нищо няма да се случи.\"Вътрешният министър на Италия Матео Салвини, който защитава крути мерки срещу мигрантите, настоя, че Италия \"няма търпимост\" към всеки, който незаконно окупира изоставени сгради. Той каза, че сградата е опасна и излага на опасност жените и децата, които живеят там.Представители на общинската администрация в Рим заявиха, че са осигурили алтернативни жилища на близо 200 души, които са засегнати.Рим има дългогодишна история на незаконно настанили се хора, като и италианци, и мигранти се оплакват от липсата на достъпни жилища.Броят на мигрантите, пресичащи централната част на Средиземно море на път за Европа, спадна рязко през последната година, показват данните на специализираната европейска агенция \"Фронтекс\", като през юни се съобщава за увеличение на преминаванията през маршрута през Егейско море от Турция за Гърция.", "date": "2019.07.15", "title": "В Италия разгониха мигранти сред горящи барикади"}
{"url": "https://news.bg/regions/opasno-svlachishte-v-tarnovsko-selo.html", "text": "Свлачище в търновското село Калайджии застрашава да откъсне достъпа до част от къщите в селото, където живеят около 200 души, става ясно от репортаж на Би Ти Ви.Свлачището се е активизирало преди две години. Образували са се огромни дупки в земята. Вследствие на това пътят е пропаднал и напълно разрушен, а преминаването оттам е невъзможно.Свличането е достигнало и до единствения път, който води до къщите на хората, обходен няма.От районната \"Геозащита\" са изготвили проект за 650 000 лева за укрепване на свлачището. Миналата година община Златарица е кандидатствала за финансиране пред Междуведомствената комисия към Министерския съвет. Пари обаче не са отпуснати.\"Не ни бяха отпуснати средства и през тази пролет стълбът, който беше горе, започна бавно да пада, падна. Свлачището продължи да се движи\", уточни кметът на Златарица Пенчо Чанев.От комисията са коментирали, че бюджетът им за тази година е около 80 милиона лева, а пари се отпускат приоритетно, за най-нуждаещите се райони. Ако бъдат намерени средства, ще се дадат и за свлачището в Калайджии.", "date": "2019.07.15", "title": "Опасно свлачище в търновско село"}
{"url": "https://news.bg/crime/piyan-shved-otkradna-taksi-i-katastrofira-v-nesebar.html", "text": "Пиян швед открадна такси и катастрофира в Несебър, съобщават от прокуратурата.Инцидентът е станал в събота. Кристофер А. откраднал таксиметровия автомобил и го подкарал из града. Тъй като обаче бил почерпен, - при последвалата проверка дрегерът отчел 1.74 промила алкохол - чужденецът катастрофирал.Той е задържан за 72 часа и му е повдигнато обвинение.Предстои Районната прокуратура в Несебър да внесе в съда искане за налагане на мярка за неотклонение \"задържане под стража\" спрямо него.", "date": "2019.07.15", "title": "Пиян швед открадна такси и катастрофира в Несебър"}
{"url": "https://news.bg/world/kitay-zadarzha-oshte-edin-kanadets.html", "text": "Китайската полиция е задържала канадски гражданин във връзка с наркослучай, в който са замесени студенти, обяви външното министерство на азиатската държава, информира \"Ройтерс\".Случаят е на фона на напрегнатите отношения между Отава и Пекин.През уикенда канадското правителство обяви, че гражданин на страната е задържан в китайския град Йентай в източната провинция Шандун, но не разкрива подробности.Говорител на китайското външно министерство съобщи, че полицията в Шандун наскоро е установила, че чуждестранни студенти са замесени с наркотици. Единият от задържаните е канадец.Миналата седмица британското посолство потвърди, че четирима британски граждани са сред задържаните.Отношенията между Канада и Китай се обтегнаха през декември 2018 г., след като полицията във Ванкувър  - вицепрезидент и финансов директор на китайската компания Huawei Technologies. Пекин настоява да бъде освободена.След ареста на Мън Ванчжоу Китай задържа двама канадци,  и Майкъл Спавор, обвинени в събиране на държавни тайни и разузнавателна информация.", "date": "2019.07.15", "title": "Китай задържа още един канадец"}
{"url": "https://news.bg/crime/kirilov-stresna-vss-ne-iska-da-vodi-zasedaniyata.html", "text": "Правосъдният министър Данаил Кирилов не иска да води заседанията на Висшия съдебен съвет (ВСС). С това си желание той стресна членовете на Съвета. Винаги, когато искате, може да се изкажете, обясни му главният прокурор Сотир Цацаров. Странно било правосъдният министър да присъства, но да не води заседанието.На тази позиция застана и съдия номер едно Лозан Панов. Той му обясни, че ако е възпрепятстван да присъства, законът определя кой да води заседанията.Разбирам насоката на аргументацията, изтъкна министърът на правосъдието. В крайна сметка Данаил Кирилов склони да остане водещ на заседанията на ВСС.", "date": "2019.07.15", "title": "Кирилов стресна ВСС - не иска да води заседанията"}
{"url": "https://news.bg/crime/startira-izborat-na-nov-glaven-prokuror.html", "text": "Членовете на Висшия съдебен съвет (ВСС) откриха процедурата за избор на нов главен прокурор. В рамките на четири заседания ще се приемат номинации, както обясни Сотир Цацаров. Той си .. А иначе процедурата е продължителна.До 29 юли Пленумът на ВСС ще проведе четири заседания за внасяне на предложения за кандидатури за главен прокурор. До 12 август номинираните кандидати следва да представят писмена концепция.Те трябва да представят подробна автобиография, свидетелство за съдимост, удостоверение за липса на образувани досъдебни производства и висящи наказателни дела и др.На 12 септември Пленумът на ВСС ще проведе заседание за обявяване на датата, часа и мястото на изслушване на кандидатите за главен прокурор. Изслушването ще е на 24 октомври.Боян Магдалинчев, представляващ ВСС, обясни на брифинг, че процедурата трябва да започне възможно най-бързо и да има достатъчно време за становища. На 29 юли е последното заседание, на което трябва да се излъчи номинация за нов главен прокурор. Магдалинчев каза, че ще се търси политически независим магистрат. Искрено се надявам, че изборът този път ще бъде професионален, каза той и припомни, че досега главният прокурор не е идвал от прокурорските среди.Избор заради самия избор няма да има, отсече Магдалинчев. Магистратите нямало да се съобразяват с местните избори на 27октомври. Бремето на тази отговорност е голяма, каза той и подчерта, че не вижда проблем новият главен прокурор да е жена. Жените понякога били по-волеви от мъжете.Водещото в избора ще е професионализмът, стана ясно от думите му. Министърът на правосъдието също има право да издигне кандидатура, лаконична бе и Даниела Машева. Прокурорите щели да издигнат не повече от три кандидатури. Кога точно тя не каза, но те ще са в крайния срок - 29 юли.Припомняме, президентът  с шефовете в съдебната система, за да консултира критериите и правомощията на главния прокурор.Румен Радев се срещна с главния прокурор , с председателя на ВКС  с председателя на ВАС  и с представляващия ВСС .След тези срещи примиерът Бойко Борисов определи консултациите като намеса в съдебната власт, но представителите на съдебната власт не приеха подобна оценка. В отговор на упрека на премиера, президентът отговори: \"Не каня  законност\".Припомняме също, че на  в дома на премиера Бойко Борисов, на който дисциплинарно уволненият по-късно градски  заявява на Борисов по адрес на главния прокурор: \"Не ми се подсмихвай, ти си го избра\".При встъпването си в длъжност новият правосъден  обясни, че първият му приоритет ще бъде изработването на механизъм за предсрочно прекратяване на мандатите на председателите на , Върховния административен съд /ВАС/ и Главния прокурор /ГП/, след като различни организации  Основното искане беше за осигуряване на възможност главният прокурор да бъде разследван и да напуска преждевременно поста си, но ки шефовете на върховните съдилища.Припомняме, също, че с Конституцията от 1991 г. част от правомощията на главния прокурор са премахнати, като за сметка на това се увеличава неговата независимост. Мандатът му вече е 7 години и той вече се назначава от Президента по предложение на Висшия съдебен съвет, като не носи отговорност за действията си, освен в случай, че извърши престъпление.Главният прокурор ръководи прокуратурата, организира и разпределя работата на своите заместници, назначава и освобождава служителите във Върховната касационна прокуратура, във Върховната административна прокуратура и в администрацията на главния прокурор и издава инструкции и дава указания относно дейността на прокуратурата.След промените през 1989 г. главни прокурори на България са:Мартин Гунев - 01 ноември 1990 - 19 февруари 1992 г.Иван Татарчев - 17 февруари 1992 - 21.02.1999Никола Филчев - 16.02.1999 - 22.02.2006Борис Велчев - 23.02.2006 - 02.11.2012Бойко Найденов (изпълняващ длъжността главен прокурор) - 06.11.2012 - 09.01.2013", "date": "2019.07.15", "title": "Стартира изборът на нов главен прокурор"}
{"url": "https://news.bg/world/balgariya-zastrashena-ot-golyam-spad-na-rabotnata-sila-sledvashtite-30-g.html", "text": "Населението на държавите от Централна, Източна и Югоизточна Европа е сериозно застрашено. Очаква се в следващите 30 години това да се окаже сериозен проблем предвид ниските нива на раждаемост, високата смъртност, непрекъснатата миграция и други фактори, засягащи растежа на страните, стандарта на живот там и тяхната фискална стабилност.Това пише Клаудия Патриколо за Emerging Europe, позовавайки се на данни от последния доклад на Международния валутен фонд (МВФ) за демографските проблеми в Централна и Източна Европа, предаде По думите на заместник-управителя на МВФ Тао Джан тези държави показват много добре скорошния икономически напредък в региона - през последните 3 десетилетия жизненият стандарт там се е увеличил рязко, БВП-то на глава от населението се е удвоил, а продължителността на живота е нараснала от 67 на 74 години от 1995 година насам. От друга страна обаче, докладът на МВФ сочи, че работната сила в страните от Централна, Източна и Югоизточна Европа се очаква да се свие през следващите 3 десетилетия - населението ще застарее, което ще повиши изискванията към здравните и пенсионни ресурси.Според доклада България, Латвия, Полша и Украйна ще изпитат най-големи трудности. В страните работната ръка ще намалее най-много. Очаква се до 2050 година трудоспособните там да се свият с до 30%. Ситуацията е подобна и в държави като Сърбия и Словакия, където свиването се очаква да бъде с около 20%. На фона на застаряващото население темповете на миграцията от държавите изостря проблема.\"Комбинацията от намаляването на предлагането на работна ръка, по-ниската производителност на по-възрастните работници и усилващия се натиск към публичните финанси може да струва на тези държави по 1% от БВП на година\", каза Джан.Някои от държавите наскоро предприеха мерки за справяне с проблемите с работната ръка. Чехия, Полша и Словакия опростиха процедурите за наемането на сезонни и краткосрочни чуждестранни работници от някои държави извън ЕС, главно от Украйна.\"Други мерки за увеличаването на работната ръка могат да включват насърчаването на повече жени и стари хора да работят. Законодателите трябва още да имат предвид, че могат да увеличат пенсионната възраст и да гарантират, че пенсиите са съвместими с работата. Независимо от това, за да могат по-възрастните хора да останат на пазара на труда, трябва да се подобри здравеопазването\", подчерта Джан.Но и тези мерки могат да не се окажат достатъчни. В различните страни от региона потенциалните ползи от такива мерки са разнообразни. Успехът от евентуални реформи ще зависи от структурата на работната сила, сегашната пенсионна възраст, която е различна, и безработицата. Например Словения и Литва, които съумяха да повишат участието на жените в пазара на труда, може да се повлияят най-благоприятно от увеличаването на възрастта на пенсиониране. В Босна и Молдова пък тепърва трябва да мислят за повишаването на участието на жените. В Беларус пък най-важно е да се увеличи участието на по-възрастните хора на пазара на труда, дори без да се променя възрастта за пенсиониране.", "date": "2019.07.15", "title": "България застрашена от голям спад на работната сила следващите 30 г."}
{"url": "https://news.bg/energy/vas-ne-razreshi-na-bulgartransgaz-da-sklyuchi-dogovor-za-turski-potok.html", "text": "Върховният административен съд не позволи на \"Булгартрансгаз\" да сключи договор с консорциума \"Газово развитие и разширение в България\" за изграждането на българския участък на газопровода \"Турски поток\", съобщава БНР.Причината е, че все още не са приключили споровете с отстранената саудитска компания \"Аркад\".Припомняме,  в края на май с мотива, че не е подал необходимите документи в срок, а междувременно вторият класиран - \"Газово развитие и разширение в България\" подал по-изгодна оферта. По тази причина през юни арабската фирма сезира фирма Комисията за защита на конкуренцията, която определи решението на \"Булгартрансгаз\" за смяна на изпълнителя на проекта за газопровода като неправомерно и остави в сила първоначалното класиране, според което обществената поръчка трябва да се даде на \"Аркад\". Това решение на КЗК обаче се обжалва от \"Булгартрансгаз\" пред Върховния административен съд.Междувременно българската газова компания поиска от регулатора разрешение да сключи договор с втория участник, въпреки че производството все още не е приключило, с мотива, че към сделката има голям обществен интерес.КЗК обаче отхвърли искането на газовата ни компания. Това решение също беше обжалвано - този път от обединението \"Газово развитие и разширение в България\". Именно с произнасянето по тази жалба Върховният административен съд не позволява на \"Булгартрансгаз\" да сключи договор с \"Газово развитие и разширение в България\" за изграждането на българския участък на газопровода \"Турски поток\", докато текат споровете с \"Аркад\".В началото на поредицата от обжалвания изпълнителният директор на \"Булгартрансгаз\" Владимир Малинов прогнозира, че те ще забавят изграждането на проекта за газопровода на територията на страната ни.", "date": "2019.07.15", "title": "ВАС не разреши на \"Булгартрансгаз\" да сключи договор за \"Турски поток\""}
{"url": "https://news.bg/world/prirodozashtitnitsi-blokirat-trafika-v-pet-grada-na-ostrova.html", "text": "Движението за защита на околната среда Extinction Rebellion провежда протестни акции в пет британски града. Акцията е наречена \"летен бунт\", пише \"Гардиън\".Демонстрациите са организирани в Лондон, Кардиф, Лийдс, Бристъл и Глазгоу. Те доведоха до блокиране на трафика в някои части на градовете. Групата призовава за по-активни действия на правителството срещу глобалното затопляне.Протестите във всеки от петте града се фокусират върху различни екологични заплахи - покачването на морското равнище, наводненията, горските пожари, пораженията върху реколтата и екстремното метеорологично време. Движението разположи големи лодки на всяко място с послание: \"Действайте сега!\".От Extinction Rebellion настояват да се предотврати допълнителна загуба на биоразнообразие и правителството да се ангажира за нулеви въглеродни емисии до 2025 г. Организацията предупреди, че ще има гражданско неподчинение, което ще включва блокиране на пътища и мостове. Активистите в Лондон обещаха да продължат с действията една седмица.Extinction Rebellion блокира движението в райони на Лондон и други градове в продължение на 11 дни по време на протести през април, превърнало се като най-големия акт на гражданско неподчинение в съвременната британска история.", "date": "2019.07.15", "title": "Природозащитници блокират трафика в пет града на Острова"}
{"url": "https://news.bg/crime/ekoinspektsiyata-globi-kmeta-na-strelcha-hvarlyal-bokluk-v-zatvoreno-depo.html", "text": "Два персонални акта състави Регионалната инспекция по опазване на околната среда и водите в Пазарджик на , съобщава БНР.Причината е, че управникът незаконно извозвал отпадъци в затвореното старо сметище на града, вместо да използва новото до ПанагюрищеНа 5 октомври миналата година е бил подписан договор за рекултивация на старото сметище. Въпреки че вече е избрана фирма за целта, дейността не може да започне. Причината е, че повече от половин година общината не е предоставила на изпълнителя образец две, макар че е имала срок от 25 дни да го направи.За сметка на това през април и май Община Стрелча е извозвала отпадъците си на старото сметище, което се намира съвсем близо до пътя за Пазарджик и може да се превърне в източник на зарази.Другият проблем е, че с образуването на нови локални сметища се променят и параметрите за рекултивация на затвореното депо.Персоналните актове варират от 3 000 до 10 000 лева.", "date": "2019.07.15", "title": "Екоинспекцията глоби кмета на Стрелча - хвърлял боклук в затворено депо"}
{"url": "https://news.bg/world/siloviyat-ministar-na-rumaniya-podade-ostavka-na-fona-na-pravitelstveni-rokadi.html", "text": "Кармен Дан, която е министър на вътрешните работи на Румъния от януари 2017 г, подаде оставка след разговори с премиера Виорика Дънчила, съобщават местни медии.Според източници, цитирани от радио \"Свободна Европа\", Дънчила ще назначи на овакантения пост Николае Мога.Дан коментира, че оставката й е по политически причини.По време на демонстрациите в страната през последните месеци протестиращите настояваха за оставката на Дан заради полицейски произвол на уличните протести през август 2018 г.Кармен Дан е известен съюзник на бившия лидер на Социалдемократическата партия на Румъния Ливиу Драгня, който в Откакто пое управлението на партията, Виорика Дънчила премахна няколко съюзници на Драгня от ключови постове в партията.Оставката на Дан е в контекста на предстоящи рокади в правителството, обявени от Дънчила. Тя все още не е съобщила имената на всички министри, които ще бъдат сменени, но Кармен Дан беше една от потенциалните цели. Сред тях е и външният министър Теодор Мелешкану.Днес лидерите на Социалдемократическата партия ще проведат среща за вземане на окончателните решения за рокадите.Очаква се осем министри да бъдат сменени. По непотвърдена информация ще бъдат заменени министрите на образованието, развитието, транспорта, земеделието и други.В кабинета на Дънчила има 27 министри.", "date": "2019.07.15", "title": "Силовият министър на Румъния подаде оставка на фона на правителствени рокади"}
{"url": "https://news.bg/world/alan-tyuring-na-novite-gbp50.html", "text": "Ликът на английския математик Алън Тюринг, станал известен като бащата на теоретичната информатика и човекът, помогнал за разбиването на германската \"Енигма\", ще бъде поставен на новите 50 британски паунда.Гуверньорът на Английската банка Марк Карни обяви в началото на седмицата, че новите банкноти с изображението на Тюринг трябва да бъдат пуснати в обращение до края на 2021 година, информира Английският математик е най-известен с работата си за британската Правителствена школа по кодиране и шифроване в Блечли Парк по време на Втората световна война. Там той прави пробив, като създава нови методи за криптоанализ, позволяващи дешифрирането на кодовете на германската \"Енигма\".След края на войната Алън Тюринг работи за Националната физическа лаборатория на Острова. Там създава един от първите програмируеми компютри, наричани АСЕ. По-късно работи и в университета в Манчестър.", "date": "2019.07.15", "title": "Алън Тюринг на новите £50"}
{"url": "https://news.bg/health/prof-hristina-vucheva-demonopolizatsiyata-na-kasata-shte-dovede-bolnitsi-do-falit.html", "text": "Възстановяване на е сред първите стъпки за здравна реформа, препоръчани от финансиста проф. Христина Вучева. Това става ясно от неин анализ за системата на здравеопазването, поръчан от БГНЕС.Припомняме, днес в НДК се провежда дискусия за нов здравен модел. Философията на този здравен модел е демонополизиране на Здравната каса. Това ще доведе болници до фалит, по-скъпи здравни услуги и по-ниско качество, категорична е проф. Вучева.Тя съветва реформата от началото на следващата година да започне с няколко стъпки - обявяване на законови промени, че  - достатъчно е за да юридически лица с нестопанска цел от обществена полза. Втората стъпка е .Трето, да се върне първоначалната законова конструкция за избор на управител на НЗОК от надзорния съвет на касата.От посочените промени повече време изисква разработването на оценките за диагностично свързаните групи, и до тяхното създаване трябва да се подобрят използваните до сега оценки /т.нар. здравни пътеки/.Проф. Вучева припомни, че предложенията за реформи в здравеопазването започнаха още през 2010 г. Тогава бе заявено оптимизиране на болничната инфраструктура и въвеждане на нов вид здравна карта, и до края на 2014г. всеки да има електронно здравно досие. Третата идея бе клиничните пътеки да се заменят с диагностично свързани групи като метод за определяне стойността на медицинските услуги.Тези бъдещи промени бяха записани и в Националния план за реформи за 2011 г., който беше представен в ЕК, но не се реализираха. Няма и обяснение, защо управляващите се отказаха от тях, каза проф. Вучева.Тя припомни, че финансовият министър в първия кабинет \"Борисов\" Симеон Дянков през 2010-2011 е направил две законодателни промени, които имат важна роля и до днес при организацията на здравеоопазването.Първата промяна на Дянков е в начина, по който се избира ръководител на НЗОК. Преди Надзорният съвет на Касата избираше кой да я оглави, а . Така , коментира проф. Вучева.Втората промяна е премахването на отделното организиране и финансиране на всичко, свързано с общественото здраве. Преди Дянков около 300 млн. лв. разходи от държавния бюджет през бюджета на Здравното министерство, се прехвърлят на Касата.Пренебрегва се важен принцип на здравеопазването, валиден за всички развити и цивилизовани страни - че държавата е длъжна да се грижи за общественото здраве, включващо осигуряване на ваксини, хемодиализа, борба с туберкурозата, СПИН, и други заразни заболявания, предотвратяване на епидемии, тежки и рядко срещани заболявания, психически заболявания и др., изреди проф. Вучева.Във всички развити страни пари за общественото здраве се осигуряват ако трябва и чрез увеличаване на бюджетния дефицит и държавния дълг, твърди финансистът. В България стана обратното - през 2010 и 2011 г. се закриха районните инспекции за обществено здраве. Така .Проф. Вучева изтъква, че представянето на новите модели се . От поддръжниците на този модел сме чули единствено, че . Недостатъците на здравния модел, които притесняват всички, цитирани от проф. Вучева са:Според проф. Вучева при създаването на конкуренция заедно с НЗОК е редно да се помисли кои недостатъци ще изчезнат.Според нея са спорни принципите на конкуренцията на здравните каси, защото приходите са определени от общата за всички осигурителна вноска. В същото време разходите на въпросните каси зависят от субекти, които са в друга орбита и под друго въздействие, пише финансовият анализатор. При този модел може да се очаква намаляване качеството на указаните услуги от медицинските заведения, както и фалиране на общински и дори и на областни болници.Хората не търсят здравни услуги по начина, по който правят покупки и за това конкуренцията между касите няма да реши нито един от изброените проблеми на здравеопазването. Най-вероятно ще създаде други, особено след като се предвижда освобождаване на цените на предлаганите медицински услуги. за това как трябва да се предоставят медицински грижи в нормалните държави, където на никого не се отказва грижа за здравето., които са около 2 милиона души. \"Би трябвало авторите на реформата да обяснят как това само по себе си ще породи нови стимули за ефективност в НЗОК, в болниците, или дори в самите нови участници. По-вероятно е да настъпят нови и още по-тежки проблеми за обществото\", пише проф. Вучева.Тя прогнозира, че веднага ще се появи проблемът с размера на осигуровките, плащани от държавата за останалите около 4 милиона души (деца, пенсионери, държавна администрация - б.р). .Тя е категорична, че има нереалистично очакванията за положително влияние от т.н. \"разбиване на монопола на здравната каса\" и прогнозира, че ще има разрушителен ефект.\"Ако беше възможно чрез създаване на многобройни каси да се решават проблемите на ефективността на парите, които дъържавата дава за здравни услуги, то в САЩ когато възниква проблемът за изтичането на бюджетни средства по техните три бюджетни програми- /Меди кеър, Меди кейт и програмата за военните,/ той щеше да бъде решаван по този начин, а не чрез многото работа по създаването на т.нар. дигностично свързани групи като оценъчен механизъм за заплащане на медицинските услуги от страна на споменатите програми\", категорична е проф. Вучева.Тя дава пример с това, че болниците и други медицински заведения в САЩ и в Европа, в масовия случаи, са организации, които се определят като non profit (нестопанска цел - б.р.).Конкуренцията и пазара са механизми, които са несъвместими с действията на цивилизованите държави по отношение на организацията на здравните услуги, се смята за доказано в развитите страни..Припомняме, Христина Вучева е доктор по икономика и професор по финанси. Тя е регистриран одитор-дипломиран експерт-счетоводител. Проф. Вучева е бивш министър на финансите в първото служебно правителство на Ренета Инджова/1994-1995 г./.", "date": "2019.07.15", "title": "Проф. Христина Вучева: Демонополизацията на Касата ще доведе болници до фалит"}
{"url": "https://news.bg/politics/vmro-predlaga-zakonoproekt-za-chastichno-reshavane-na-demografskata-kriza.html", "text": "От ВМРО настояват за законова процедура с внесения Законопроект за изменение и допълнение на да бъде решено частично демографската криза в страната. Мотивите на законопроекта представи депутатът от ВМРО Юлиан Ангелов по време на Националния съвет за тристранно сътрудничество.Другите два законопроекта, които предстои да бъдат разгледани по време на днешното заседание на НСТС, са Законопроект за допълнение на  и Законопроект за изменение и допълнение на Закона за семейни помощи за деца.По думите на депутата от ВМРО България от години е в тежка демографска криза и тя няма да бъде решена със законопроекта, но частично може да бъде намалена. Чрез законопроекта нямало да има негативни последици за България, както и да се натовари финансово държавата. Подобен закон вече имало в Полша и Гърция.Ангелов посочи, че идеята на партията е да се облекчи възможността на българите зад граница да могат да пребивават, да учат и работят на територията на България, когато пожелаят. Другата амбицията на воеводите е , който да важи само за територията на Република България.От своя страна президентът на КНСБ Пламен Димитров заяви, че също би искал сънародниците ни зад граница да се върнат в България. Според синдикалната организация обаче законопроектът не би следвало да бъде подкрепен в сегашния му вид, защото не е необходимо да се правят изменения. Наличният закон работел добре въпреки опитите за постоянна промяна.От КНСБ искат да има задължителна процедура по регистрация на всеки гражданин, който да получи карта за български произход, за да може синдикатите да му помогнат преди някой да му е нарушил правата. КНСБ се опасява, че по този начин може да бъдат нарушаване трудови права.Според другата голяма синдикална организация, КТ \"Подкрепа\", законопроектът не е добре обоснован и има редица пропуски. В картата не е посочен адресът и къде ще работи съответният човек. Според синдикалната организация сънародниците ни няма да придобият нови права, а ще загубят съществуващи такива.Ако се опитваме да върнем сънародниците ни зад граница, то е добре да се съсредоточим върху нивата на заплащане и условията на труд. \"Дори и бежанците не искат да остават в България, а българските граждани не са по-глупави и по-големи мазохисти от тях\", аргументира се Ваня Григорова от КТ \"Подкрепа\".АИКБ подкрепят предложението на ВМРО и считат, че колкото по-облекчено се извърши процедурата, толкова по-добре. От Българската стопанска камара (БСК) също подкрепят въвеждането на картата, тъй като българските работодатели ще спечелят нови работници и демографската криза ще престанем да я наричаме демографска.КРИБ се въздържат от подкрепа на законопроекта, тъй като смятат, че е необходима оценка на въздействието, има противоречие в законодателството, откриват и неточности в законопроекта.От Съюза на стопанската инициатива (ССИ) подкрепят законопроекта, защото той щял да има позитивен ефект, както и да подпомогне включване на сънародниците ни в образователните услуги на страната ни. Министерството на труда и социалната политика счита, че така предложените изменения на са достатъчно обосновани, тъй като с последните изменения вече е въведен облекчен достъп до пазара на труда в страната. Освен това законопроектът не предлагал по-улеснен достъп, нито по-голяма защита на права на сънародниците ни.", "date": "2019.07.15", "title": "ВМРО предлага законопроект за частично решаване на демографската криза"}
{"url": "https://news.bg/crime/arestuvaha-55-godishen-dobrichliya-izdirvan-ot-10-godini.html", "text": "Полицаи от Варна и от Стара Загора са арестували 55-годишен мъж, обявен за общодържавно издирване преди десет години.Мъжът е от Добрич, задържан е след операция на служители от сектор \"Издирване\", проведена на 14 юли. Той е открит на адрес в Стара Загора.При претърсване на жилището му са открити и иззети наркотици и фалшиви документи за самоличност - фалшива лична карта, с която се е представял.Мъжът е обявен за общодържавно издирване през 2009 г. като извършител на 21 тежки криминални престъпления по чл. 201, чл. 206, чл. 209 и чл. 211 от Наказателния кодекс (измама в особено големи размери, обсебване и присвояване), извършени в различни области на страната.  Очаква се след изтичане на 24-часовия арест, той да бъде оставен с мярка \"постоянен арест\". Работата по случая продължава под надзора на прокуратурата.", "date": "2019.07.15", "title": "Арестуваха 55-годишен добричлия, издирван от 10 години"}
{"url": "https://news.bg/politics/volya-glasuva-protiv-sdelkata-za-f-16-v-plenarna-zala.html", "text": "\"Воля\" няма да подкрепи сделката за Ф-16. Това заявяват от партията в своя официална позиция по повод днешното решение на правителството да от САЩ. От ръководството на \"Воля\" са категорични, че няма да подкрепят в пленарна зала сделката, която трябва да бъде внесена за ратификация до края на седмицата.Депутатите от партия \"Воля\" ще гласуват против закупуването на изтребителите и в комисията по отбрана, насрочена за утре, и в комисията по бюджет и финанси, насрочена за сряда, посочва се в позицията.От партията напомнят, че именно зам.-председателят на Народното събрание и лидер на \"Воля\" Веселин , тъй като тя не била в интерес на българския народ.За нас това е най-големият грабеж в най-новата история на България след фалита на КТБ, категорични са от партията. Според тях модернизация на армията може да има, ако най-напред се модернизират здравеопазването и образованието, а пенсиите и доходите станат европейски. Марешки посочва, че това трябва да са основните приоритети.Припомняме,  за правителството да започне преговори със САЩ за закупуване на нови самолети F-16 блок 70 за Военновъздушните сили.Решението бе подкрепено от ГЕРБ, ДПС, ВМРО.Против бяха депутатите от БСП, НФСБ, \"Атака\" и \"Воля\". Волен Сидеров излезе от пленарната зала и не участва в гласуването. За гласуваха 130 депутати, против - 84.Спорен бе и изборът за тип изтребител. На 2 януари 2019 г. от \"Локхийд Мартин\" в изявление, разпратено и до медиите, увериха, че В последния работен ден преди Коледните празници  с доклад с препоръка за F-16.Самият доклад не бе категоричен и препоръчваше разговорите по офертите да продължат. Въпреки това той бе внесен в Министерски съвет, предстои да отиде и в Народното събрание. Комисията препоръчва и промяна на методиката за избор на изтребители.До 1 октомври в Министерството на отбраната  за общо четири типа бойни самолети. Преди това като пoтeнциaлни дocтaвчици бяха спрягани 7 cтpaни.В последната работна седмица от миналата година  страната ни за закупуването на нови бойни самолети. Това беше и една от основните теми, на които бе посветена визитата  у нас. Преди това обаче стана ясно, че .Държавният глава .През месец май 2019 г. след като българска делегация замина за САЩминистър Каракачанов обясни, че . По-късно той заяви, че  само рамката на споразумението.След това от военното министерство съобщиха, че  е одобрил сделката.Още по време на обсъждането на покупката на американските изтребители бившият служебен министър на отбраната Тодор Тагарев заяви, че ще ни трябват години докато овладеем тези машини.", "date": "2019.07.15", "title": "\"Воля\" гласува против сделката за Ф-16 в пленарна зала"}
{"url": "https://news.bg/regions/dvama-mladezhi-zaginaha-pri-katastrofa-v-starozagorsko.html", "text": "Двама младежи загинаха, а други трима са ранени при катастрофа в Старозагорско, съобщават от полицията.Тежкият пътен инцидент е станал около 19.00 часа вчера в района на село Плодовитово.25-годишният шофьор, предизвикал катастрофата, се движел с превишена скорост и изгубил управление над автомобила, който изхвърчал от пътя, ударил се в дърво и се преобърнал.На място загинало 18-годишно момче от Първомай. 19-годишен младеж от Чирпан бил откаран в болница в кома, но по-късно починал.Други двама пътници са получили наранявания. 16-годишно момиче е с множество фрактури по тялото и към момента е настанено за лечение в болница без опасност за живота. 19-годишен младеж също е откаран в УМБАЛ - Стара Загора със сътресение на мозъка. В болница е и шофьорът, който е с множество натъртвания по тялото, но без опасност за живота. Той е тестван за употреба на алкохол и наркотици, като пробите са отрицателни.По случая е образувано досъдебно производство.", "date": "2019.07.15", "title": "Двама младежи загинаха при катастрофа в Старозагорско"}
{"url": "https://news.bg/crime/lekar-osadi-prokuraturata-za-40-000-lv-po-sluchaya-bebe-vav-frizera.html", "text": "Девет години след като бе набеден за убийството на новородено, лекар окончателно осъди прокуратурата за 40 хил. лева обезщетение, пише \"24 часа\".Припомняме, на 3 декември 2010 г. тогавашният вътрешен министър Цветан  от разговорите на лекари от Горнооряховската болница, записани със СРС в парламента.От думите, прочетени от парламентарната трибуна, става ясно, че лекарите разговарят за родилка и новородено, живяло 24 часа. Тогава показно бяха арестувани и публично обвинени четирима лекари.Тогава .Три години след арестите на лекарите Стефан Лазаров, Катя Гецова, Михаил Милатович и Димитър Сотиров разследването бе прекратено заради липса на престъпление. Те бяха арестувани пред колегите си. . заради непремерени изказвания на определени прокурори, както и заради публичното огласяване на разговорите.Случаят е следният - през ноември 2010-а . По-късно .Разговорите помежду им са прихванати чрез СРС по друго досъдебно производство и впоследствие бяха публично прочетени на брифинг на прокуратурата.До обвинения срещу тях така и не се стигна, . Милатович заведе дело с иск за обезщетение, а в края на миналата година Софийският апелативен съд му присъди 40 хил. лева обезщетение.С решение от 3-и юли тази година Върховният касационен съд отказва касационно обжалване, с което ., така и професионалната му компетентност.Той описва, че дълго време дори появата му на обществени места предизвиквала шушукания и коментари. От свидетелски показания на негови колеги става ясно, че допреди инцидента лекарят бил един от най-търсените специалисти в областта.След изчитане на  вече никой не искал да ходи в болницата. Лекарите там били наричани \"убийци\".", "date": "2019.07.15", "title": "Лекар осъди прокуратурата за 40 000 лв. по случая \"бебе във фризера\""}
{"url": "https://news.bg/politics/voennoto-ministerstvo-sigurno-che-mozhem-da-kupim-novi-korabi.html", "text": "От Министерството на отбраната са оптимисти, че до края на годината ще бъде подписан договорът за един от проектите за модернизация на Българската армия - модернизация на корабите.В това увери заместник-министърът на отбраната Атанас Запрянов на брифинг в Министерския съвет. Извънредното заседание на кабинета бе посветено на одобряване на  бюджет на Република България за 2019 г. Законопроектът е изготвен във връзка с , които са от изключителна важност за националната сигурност и отбраната на страната, за прилагане на механизмите на колективната отбрана на НАТО и общата политика за сигурност и отбрана на ЕС.Проектът за корабите бил в много напреднала фаза, каза Запрянов. Той е оптимист за обновяването на военноморския ни флот. Бойните машините за пехотата били малко проблематични, тъй като се работило по спецификациите и изискванията на сухопътните войски. Заместник-министърът увери, че . \"\", посочи Запрянов и повтори, че всичко, което касае българската страна и модернизацията на инфраструктурата си остава наше задължение.Запрянов обясни, че по предложение на Министерството на отбраната на извънредно заседание на Министерския съвет правителството прие подписаните от военното ведомство четири договора за доставка на пакет за многоцелеви изтребител F-16 блок 70.С това кабинетът \"Борисов-3\" започна процедурата по ратификация на договорите. Предстои договорите да бъдат изпратени до Народното събрание, където да бъдат разгледани в комисия и след това да се гласуват в пленарната зала.От предходното заседание на МС досега не са настъпили никакви промени по съдържанието на договорите. Договорите са във вида, в който са били представени за актуализация от предходното заседание, увери Запрянов.На въпрос колко лева получава Министерството на отбраната допълнително, за да плати самолетите, . Предложението на МО е за ратификация на договора, а предложението за корекция в бюджетната част е на финансовото министерство.Днес на посещение в Министерство на отбраната на среща ще пристигне помощник секретарят по отбраната на САЩ. Ще бъде дискутирана темата за изтребителите F-16. В рамките на пакета всичко щяло да бъде изпълнено, както е по договор, увери зам.-военният министър, който водеше преговорите за добиване на изтребител, а самият той е свързочник по специалност от военното училище.Междувременно отстраненият председател на ПГ \"Обединени патриоти\" Волен Сидеров дойде преди заседанието на Министерския съвет и влезе през централния му вход. Той не коментира нищо пред медиите.Припомняме, на 22 април 2019 г. от три фирми - \"Люрсен\" от Германия, \"Фикантиери\" от Италия и МТГ \"Делфин\" от България.Предишният търг бе спечелен от, но те се отказаха. Интересното бе, че .В началото на юни военният  Каракачанов обяви, че първият нов кораб за , а вторият - до края на 2024 година.", "date": "2019.07.15", "title": "Военното министерство сигурно, че можем да купим нови кораби"}
{"url": "https://news.bg/bulgaria/2-8-inflatsiya-za-yuni.html", "text": "2,8% инфлация на годишна база през юни 2019 г., съобщават от Националния статистически институт. за юни 2019 г. спрямо май 2019 г. е 99.4%, т.е. месечната инфлация е минус 0.6%. Инфлацията от началото на годината (юни 2019 г. спрямо декември 2018 г.) е 1.2%, а годишната инфлация за юни 2019 г. спрямо юни 2018 г. е 2.8%. Средногодишната инфлация за периода юли 2018 - юни 2019 г. спрямо периода юли 2017 - юни 2018 г. е 3.3%.През юни 2019 г. спрямо предходния месец цените на стоките и услугите в потребителските групи са се променили, както следва: хранителни продукти и безалкохолни напитки - намаление с 1.8%; алкохолни напитки и тютюневи изделия - увеличение с 0.8%; облекло и обувки - намаление с 0.3%; жилища, вода, електроенергия, газ и други горива - цените остават на равнището от миналия месец; жилищно обзавеждане, домакински уреди и принадлежности и обичайно поддържане на дома - увеличение с 0.6%; здравеопазване - увеличение с 0.1%; транспорт - намаление с 0.7%; съобщения - намаление с 1.2%; развлечения и култура - намаление с 1.1%; образование - цените остават на равнището от миналия месец; ресторанти и хотели - увеличение с 1.5%; разнообразни стоки и услуги - намаление с 0.5%.През юни 2019 г. са се намалили цените на следните хранителни продукти: брашно - с 0.3%, месо от домашни птици - с 0.5%, прясна и охладена риба - с 0.5%, извара - с 0.7%, яйца - с 2.8%, млечни масла - с 0.9%, други пресни плодове (череши и ягоди) - с 22.5%, домати - с 24.5%, краставици - с 14.4%, зеле - с 25.3%, пипер - с 25.7%, зрял лук и чесън - съответно с 8.5 и 3.1%, кореноплодни зеленчуци (моркови и червено цвекло) - с 2.4%, зрял боб - с 0.5%, леща - с 0.8%, картофи - с 25.3%, шоколад и шоколадови изделия - с 1.3%, сладолед - с 3.6%, сол - с 0.6%, пресни зеленчукови подправки - с 5.1%, кафе - с 0.2%, минерална вода - с 2.6%, плодови сокове - с 0.1%, и други.През юни 2019 г. са се увеличили цените на следните хранителни продукти: ориз - с 0.3%, бял хляб - с 0.7%, хляб \"Добруджа\" - с 1.2%, месо от едър рогат добитък - с 0.8%, свинско месо - с 3.1%, малотрайни и трайни колбаси - съответно с 2.3 и 0.4%, мляно месо (кайма) - с 1.9%, пълномаслено и нискомаслено прясно мляко - съответно с 0.6 и 0.1%, кисели млека - с 0.3%, сирене - с 1.0%, маргарин - с 2.0%, олио - с 3.0%, ябълки - с 5.4%, цитрусови и южни плодове - със 7.0%, маслини - с 1.6%, гъби - с 3.0%, захар - с 1.2%, оцет - с 0.2%, газирани напитки - с 1.4%, ракии - с 0.7%, вина - с 0.2%, бира - с 2.7%, и други.През юни 2019 г. в групите на нехранителните стоки и услугите е регистрирано намаление на цените при: облекло - с 1.0%, газообразни и течни горива за битови нужди - съответно с 0.3 и 1.6%, въглища - с 1.1%, дърва - с 0.5%, хладилници - с 0.4%, перални и съдомиялни машини - с 0.1%, климатични инсталации - с 1.8%, дизелово гориво - с 1.7%, автомобилен бензин А95H - с 1.4%, автомобилен бензин А98Н - с 1.1%, газ пропан-бутан за ЛТС - с 2.9%, телевизори - с 1.4%, градинарство и цветарство - съответно с 0.4 и 2.6%, продукти за лична хигиена - с 2.2%, козметични продукти - с 0.4%, и други.През разглеждания месец в групите на нехранителните стоки и услугите е регистрирано увеличение на цените при: цигари - с 0.5%, обувки - с 0.9%, материали за ремонт и поддържане на жилище - с 0.6%, мебели - с 1.3%, бойлери - с 3.7%, препарати за почистване на съдове - с 1.0%, прахове за пране - с 2.0%, международни полети - с 8.4%, кина и театри - с 1.5%, услуги в ресторанти и подобни заведения - с 0.6%, услуги по краткосрочно настаняване - с 10.1%, и други.През юни 2019 г. цените на лекарствените продукти и на лекарските услуги са се увеличили съответно с 0.1 и 0.9%, а цените на стоматологичните услуги остават на равнището от предходния месец.", "date": "2019.07.15", "title": "2,8% инфлация за юни"}
{"url": "https://news.bg/regions/zapochva-izvozvaneto-na-serovagleroda-ot-zavoda-vav-vratsa.html", "text": "От днес започва  от територията на бившия завод \"Химко\" във Враца, съобщава БНР.Вече е изготвен план за транспортиране на опасното вещество. Той е съгласуван както с екоинспекцията, така и с пожарната и полицията, за да се гарантира пълната безопасност.Осигурени са пет цистерни и сертифицирани уреди, а специалистите, които ще участват в операцията, са преминали необходимото обучение.Серовъглеродът с общо количество 110 тона се съхранява над 20 години в два контейнера под вода. Опасното вещество е продукт на торовия завод \"Химко\", който от десетилетия не функционира.", "date": "2019.07.15", "title": "Започва извозването на серовъглерода от завода във Враца"}
{"url": "https://news.bg/politics/zadalzhavat-obshtinite-da-spazvat-edinen-standart-pri-zayavleniyata.html", "text": "Унифицират заявленията за 16-те най-масови общински услуги, за да се намали административната тежест.От утре всички общини са задължени да използват уеднаквените заявления за предоставяните услуги, след като по инициатива на вицепремиера Томислав Дончев беше прието Сред стандартизираните заявления са издаване на скици за недвижими имоти и разрешение за строеж, одобряване на подробен устройствен план, заверка на документи за гражданско състояние в чужбина, както и издаване на многоезично извлечение от акт за гражданско състояние.От Министерския съвет напомнят, че процесът на стандартизация на административните услуги е започнал през 2018 г. с уеднаквяване на услугите, предоставяни от областните администрации. По този начин се облекчават гражданите и бизнесът, намалява се административната тежест и се спестява време.Всички стандартизирани документи ще бъдат вписани в Регистъра на услугите към Административния регистър.", "date": "2019.07.15", "title": "Задължават общините да спазват единен стандарт при заявленията"}
{"url": "https://news.bg/comments/vechnite-malki-koalitsii.html", "text": "Демокрацията е много весело нещо. Вижте какво става: идват избори, явяват се всякакви партии и коалиции, някои печелят повече, други - по-малко. Който спечели най-много - управлява. Справедливо, а? Обаче ако не успее да спечели абсолютно мнозинство, трябва да го постигне, договаряйки се с някого, в повечето случаи все едно с кого - душата на избирателя е мазолеста, няма да обърне внимание (например, в момента най-тъмносините са в извънпарламентарна коалиция със зелените и на никого не му пука). Така се ражда тъй наречената \"патерица\" - малка партия, която осигурява мнозинство на голямата срещу съответното възнаграждение. При демокрациите се появяват партии - професионални патерици, които ги създават, само за да бъдат такива. А пък в развитите демокрации големите партии даже сами предварително си отглеждат бъдещите патерици, за да няма изненади.Когато обаче дали поради инат, дали поради алчност и егоизъм, или просто поради некадърност, малките партии не успеят да съберат силици даже и за патерици, тогава се наговарят от немай-къде, обединяват се и предлагат на големите новата си стока: патерица-коалиция. Така беше едно време с Реформаторския блок, който се разпадна, без да си е довършил мандата; така вървят днес нещата и с Обединените патриоти. Вярно, все още не знаем дали ще се разпаднат като реформаторите.Всъщност ще се разпаднат ли?Те на практика са се разпаднали и в момента приличат на оная баба, дето старецът ѝ умрял, обаче тя все още го туряла от време на време на прозорците, че да го мислят за жив и тя да му взима пенсията. Нищо не казвам за партиите поотделно, вероятно всяка от тях има бъдеще, но като цяло ги крепи единствено сладостта от присъствието във властта. Балансът в малката им коалиция-патерица отдавна е нарушен. Тръгнаха трима богатири: вицепремиер, военен министър и председател на парламентарна група. После се скараха, започнаха да искат един другиму оставките и в крайна сметка от тях на поста си остана само един (вероятно ще трябва да го наричаме Иля Муромец) - военният министър. От останалите двама - Добриня Никитич вече не е вицепремиер, а и Альоша Попович изхвърча като председател на ПГ миналата седмица. Какво още ги държи заедно? Ааа, сещам се - грижата за народа и дългът към отечеството!Най-драматично е положението на \"Атака\". Нейният натюрел е по-особен. Тя не може да бъде системна партия от \"статуквото\". Силна е тогава, когато е в опозиция, когато Волен Сидеров грее като народен трибун и с бойки крясъци удовлетворява гнева и омразата на вечно фрустрираните, вечно прецаканите от системата, вечно недооценените и ограбените. Затова партия като \"Атака\" е ненадеждна патерица, защото ще се прекърши по средата на пътя и онзи, който се подпира на нея, ще падне и ще си счупи главата. Но такава партия няма друг избор, защото ако не излезе навреме в опозиция, ако не се разкрещи срещу \"системата\" и \"статуквото\", ако не размаха юмруци, следващия път и за патерица няма да става. Подобна сметка си направиха и ДСБ, докато бяха на власт в състава на патерицата \"Реформаторски блок\", направиха интелигентен и смел ход да се дръпнат и дори да се обърнат, като повод им даде съдебната реформа, но не им стигна кураж да докарат нещата докрай и сега за пореден път са тръгнали на поход към парламента, този път под водачеството на бившия министър на Борисов, който не успя да осъществи същата тази реформа.Ако \"Атака\" не напусне Малката коалиция и управлението, ако не излезе на площадите, за да прави онова, което умее най-добре, то значи сме станали свидетели на титаничен сблъсък между инстинкти. Помня как в училище ни разказваха за някакъв експеримент, чиято цел била да установи кои инстинкти са най-силни. Взели един разгонен елен и го държали гладен две или три седмици. След това го извели в оградено място, където имало купа сено и кошута. Еленът, без да се замисля, се хвърлил на кошутата, пренебрегвайки изцяло храната. Така се доказало, че инстинктът за продължаване на рода е по-силен от инстинкта за самосъхранение; че потомството е по-важно от индивида (аз бих казал: блудството е по-силно от чревоугодието, но кой ме пита мен!). Както и да е, това с елена са пълни глупости, експериментът сигурно е бил проведен в някой съветски колхоз, но не можем да не се сетим за него, когато става дума за инстинктите на българските политически партии.Мисля, че Малката коалиция не е в опасност: по-добре врабче в ръката, отколкото орел в небето; по-добре във властта днес, отколкото поредна патерица утре, когато \"я камилата, я камиларя\" - ами ако утре се появи някоя по-модерна патерица, а? К\"о шъ праим тогаз? Не че бъдещи патерици не се инженерстват вече; виждал съм ги, слушал съм ги, ама добре, че не съм клюкар...Очевидно системата е порочна. Очевидно практиката с патериците е грозна, безпринципна и уронва нравите. Как да се спасим от тази краста на управленските коалиции? Има една идея, която е доста стара: служебно мнозинство. На партията, спечелила най-много гласове, се дават 50+1 депутати, а останалите се разпределят между другите партии според представянето им. Така спечелилата партия (независимо с колко) съставя правителство и му осигурява парламентарна подкрепа, тоест управлява сама по силата на това, че в крайна сметка е спечелила изборите. Така няма да ѝ се налага да води унизителни преговори, да се подмазва на практически загубилите партии и да влиза в безпринципни коалиции. Също така обаче ще носи и цялата отговорност за управлението и няма да може да се оправдава с никого. Наред с отговорното управление ще се формира и силна опозиция, в която вече всеки ще може да си се съюзява с всекиго на принципна или безпринципна основа. Няма да има депутати-номади, а парламентарното мнозинство ще се разпада само при конфликт вътре в управляващата партия. Тогава всеки амбициозен политик ще предпочете да прави кариера в някоя от големите партии, да я превзема отвътре, вместо да създава своя смехотворна партия-джудже или както е модерно да се казва: свой политически проект. Ама, ще кажете, тогава ще са безсмислени вотовете на недоверие и предсрочните избори! Че кое им е хубавото на предсрочните избори? Служебните правителства ли? Това, че държавата не функционира с месеци? Затова има мандати, които бездруго са достатъчно кратки - да си ги изкарват целите.Не бойте се за Обединените патриоти - еленът ще отиде при кошутата, а не при сеното, защото някои неща са по-силни от други. Патерицата ще дотропка до следващите редовни избори, пък там: каквото сабя покаже и честта, майко, юнашка! Абе, защо юнакът винаги занимава точно майка си със своите юнашки проблеми? Все едно. Освен това мисля, че Картаген трябва да бъде разрушен.", "date": "2019.07.15", "title": "Вечните малки коалиции"}
{"url": "https://news.bg/world/iran-pompeo-se-strahuva-che-zarif-mozhe-da-okazhe-vliyanie-varhu-mnenieto-v-sasht.html", "text": "Държавният секретар на САЩ Майк Помпео е обезпокоен, че посещението на министъра на външните работи на Иран Мохамед Джавад Зариф в Щатите може да окаже влияние върху американското обществено мнение.Този коментар направи представителят на иранското външно министерство Абас Мусави, предаде ТАСС.Помпео показа, че е обезпокоен, че по време на работната визита на Зариф може да бъде оказано въздействие върху общественото мнение в САЩ, коментира представителят на ведомството.В неделя държавният секретар коментира решението на Вашингтон да издаде американска виза на Зариф за участие в събитие в ООН. По думите на Помпео иранският дипломат може да се възползва от американската свобода по време на посещението и да разпространи вредна пропаганда.Междувременно президентът на Иран Хасан Рохани заяви, че Ислямската република е готова да преговаря със САЩ, ако Вашингтон отмени санкциите и се върне към ядрената сделка от 2015 г.", "date": "2019.07.15", "title": "Иран: Помпео се страхува, че Зариф може да окаже влияние върху мнението в САЩ"}
{"url": "https://news.bg/regions/pernik-ostava-bez-topla-voda-do-kraya-na-yuli.html", "text": "От днес до 29 юли Перник остава без топла вода, съобщава изпълнителният директор на топлофикационното дружество Любомир Спасов, цитиран от БГНЕС.Причината е ежегодната профилактика на съоръженията и топлопреносната мрежа.Спасов обясни, че от \"Топлофикация Перник\" са избрали средата на лятото с надеждата, че в града ще има по-малко хора\". Досега спирахме водата в началото на септември, но това създаваше голямо неудобство на хората. Затова решихме тази година да извършим профилактиката през юли\", обясни той. По негови думи спирането на топлата вода цели да осигури безаварийна работа през новия отоплителен сезон.Спасов увери, че перничани отново ще имат топла вода на 29 юли късно вечерта.", "date": "2019.07.15", "title": "Перник остава без топла вода до края на юли"}
{"url": "https://news.bg/health/modelat-na-ananiev-predizvika-momentalno-vaprosi-i-usloviya.html", "text": "Няма човек, който да не желае промени в здравеопазването. Това заяви зам.-председателят на 44-то народно събрание и депутат от ДПС Нигяр Джафер пред медиите при представяне на новия здравен модел на дискусия в НДК.ДПС 15 години настоява да има демонополизация на мощния монопол на НЗОК, изтъкна тя. Пред модела, представен от Кирил Ананиев имало много предизвикателства. Има условия, които трябва да бъдат изпълнени, за да се осъществи представеният модел от министъра, заяви Джафер. ДПС иска ясно дефиниран основен пакет и ясни медицински стандарти и правила за добра медицинска практика. Трябва да се изравни размерът на вноските, който внася държавата за всички групи - за пенсионери, за деца, изтъкна доктор Джафер.Трябва да има гаранционен фонд, за да се гарантира финансовата стабилност на фондовете, смята депутатът от ДПС.Червеният депутат Георги Михайлов обясни, че предложеният модел поставя много въпроси. Трябва да се знае колко струва здравната система. България се намира на първо място по болнични разходи за пациенти, каза той., посочи Михайлов и даде за пример Холандия, където броят на лечебните заведения бил по-малък. Дали трябва да се закриват болници е въпрос на национална здравна карта. Бившият здравен министър в кабинета \"Виденов\" и настоящ представител на застрахователите д-р Мими Виткова също вижда доста неясноти с представения от Кирил Ананиев модел. , каза Виткова. Демонополизацията не е нещо лошо, важно е как ще я направим, каза тя. Омбудсманът Мая Манолова обяви, че е приятел на каузата защита правата на пациентите и медицинските специалисти. Тя критикува .. Манолова се опасява, че ще се оскъпи системата на здравеопазването. Също така не става ясно как демонополизацията ще реши регионалните диспропорции, категорична е общественият защитник.", "date": "2019.07.15", "title": "Моделът на Ананиев предизвика моментално въпроси и условия"}
{"url": "https://news.bg/world/blizo-300-dushi-zadarzhani-vav-frantsiya.html", "text": "Полицията е арестувала 282 души във Франция, тъй като са буйствали по улиците на 14 юли след победата на Алжир над Нигерия за Купата на Африка в неделя вечерта, обяви правителството, цитирано от АФП.По улиците на Франция бяха организирани празненства, след като Алжир спечели Купата на Африка за първи път от 29 г.В столицата поддръжници на Алжир се събраха на \"Шанз-Елизе\", където по-рано в неделя се  по повод Деня на Бастилията, а след това пък имаше За няколко минути стотици коли и мотопеди се събраха около Триумфалната арка.Но по време на празненствата в Париж, Марсилия и Лион възникнаха и инциденти, включително издигане на барикади и подпалване на кошове за боклук.Министерството на вътрешните работи съобщи, че 282 души са арестувани, от тях 249 все още са в ареста.", "date": "2019.07.15", "title": "Близо 300 души задържани във Франция "}
{"url": "https://news.bg/regions/postoyanni-tokovi-udari-povrezhdat-bitova-tehnika-v-starozagorski-sela.html", "text": "Жителите на шест села в Старозагорско се оплакват от постоянно прекъсване на тока, съобщава bTV. Засегнатите населени места са Винарово, Стоян-Заимово, Могилово, Яздач, Ракитница и Яворово.На ден електрозахранването спира поне по 6 пъти, поради което битовата техника на хората изгаря.Кметският наместник на село Могилово Иванка Гешова посочи, че проблемът продължава от над два месеца.В село Винарово пък местните дори водят дневник по колко пъти на ден спира токът. Заради постоянното прекъсване е бил повреден и електронен кантар в земеделската кооперация в селото. Подмяната му ще струва близо 1740 лв.Вече е организирана подписка с искане проблемът да бъде отстранен незабавно. От енергийния доставчик за района EVN увериха, че това ще се случи до края на седмицата. Те обясниха, че проблемът се дължи на лошата метеорологична обстановка.Потърпевшите обаче са скептични към оправданията на доставчика.\"Търпението ни се изчерпва. Два месеца непрекъснато има прекъсвания. Тези прекъсвания в тъмната част на денонощието са много по-рядко , отколкото когато е хубаво времето и няма гръмотевични бури. Навсякъде има гръмотевични бури, обаче пък няма прекъсване по другите населени места\", посочва кметският наместник на Стоян-Заимово Георги Николаев.", "date": "2019.07.15", "title": "Постоянни токови удари повреждат битова техника в старозагорски села"}
{"url": "https://news.bg/regions/mazh-i-4-godishno-dete-zaginaha-pri-katastrofa-kray-pleven.html", "text": "Мъж и дете загинаха при катастрофа край Плевен, съобщават от Областната дирекция на МВР.Тежкият пътен инцидент е станал около 19.15 часа снощи в района на село Тотлебен и разклон за Славяново - Пордим.45-годишният шофьор е загубил контрол над автомобила на прав пътен участък. Колата е изхвърчала от пътя и се е забила в крайпътно дърво. Водачът и 4-годишно дете, което пътувало с него, са загинали на място. Наложила се е и намеса от противопожарните екипи за изваждане на телата от огънатите ламарини.Образувано е досъдебно производство. Работата по случая продължава.", "date": "2019.07.15", "title": "Мъж и 4-годишно дете загинаха при катастрофа край Плевен"}
{"url": "https://news.bg/economics/6-pati-za-7-g-sa-uvelicheni-sertifitsiranite-ploshti-za-biokulturi-u-nas.html", "text": "Национален план за развитие на биологичното производство до 2027 година подготвиха в земеделското министерство, съобщиха от Министерството на земеделието, храните и горите (МЗХГ)..Към 2018 г. площите в система на контрол са 162 332 ха, а към 2011 г. те са били 26 622 ха. От 2015 година насам, България заема едно от челните места по площи с лозя, отглеждани по методите на биологичното земеделие в ЕС, което прави възможно производството на биовино. Страната ни е сред лидерите в Европа по . Към 2011 г. броят им е 58 855, а през 2018 г. нараства четири пъти и достига до 265 069. В периода от 2016 г. до 2018 г. се отчита ръст и при засадените площи с роза и лавандула, съответно към 2018 г. те са 2255 ха и 7 021 ха., уверяват от МЗХГ. Това заедно с увеличеното производство на други разнообразни биологични етерични масла, като . Това определя страната като ключов производител с традиции в производството на суровини за био козметиката.. Създават се условия за устойчивост на малките и семейни биологични стопанства, чрез . Сред другите цели са включване на био продукти в схемите \"Училищен плод\" и \"Училищно мляко\". . Създават се възможности и за безплатни консултантски услуги и професионално обучение за биофермери по мерките по ПРСР в началото на новия програмен период, уточниха от МЗХГ.. Сред целите на плана са и включване на схеми и мерки за подпомагане на ферми, които не отговарят на критериите за подпомагане по мярка 11 \"\" по Програмата за развитие на селските райони (ПРСР).България разполага с подходящи почвени и климатични ресурси за развитие на биоземеделие, уверяват от МЗХГ. С 20 пъти повече е нараснал броят на биологичните оператори, като .Биоземеделието е приоритетен сектор за подпомагане по инвестиционните мерки по ПРСР. , основно за проекти за модернизация на биологичните земеделски стопанства, следвани от проекти на млади фермери, малки стопанства и проекти за преработка на био суровини.Съвместно с представители на контролиращи и консултантски организации, научни институти и университети, организации на биологичните производители и търговци са , информират от земеделското ведомство.", "date": "2019.07.15", "title": "6 пъти за 7 г. са увеличени сертифицираните площи за биокултури у нас"}
{"url": "https://news.bg/world/navigatsionnata-sistema-galileo-ne-raboti-ot-chetiri-dni-poradi-avariya.html", "text": "Системата за спътникова навигация \"Галилео\" (Galileo) на Европейския съюз не работи от четири дни заради технически инцидент, обявиха от Надзорния орган на \"Галилео\" (GSA), предаде Евронюз.Към тази сутрин 24 от 26-те спътника към системата все още \"не могат да се използват\".До момента регулаторната агенция на ЕС съобщава оскъдна информация за големия срив, който е възникнал в четвъртък.В събота агенцията обяви, че причината за техническия инцидент е установена, а вчера поясни, че аварията е \"свързана с наземната инфраструктура\" на системата. Експерти работят по възстановяването на навигационната система.Само услугата за търсене и спасяване (Search and Rescue - SAR) не е засегната и работи. и се очаква да заработи на пълни обороти през 2020 г. Тя има за цел да подобри навигационните услуги на Стария континент и да прекрати зависимостта от американската GPS, руската ГЛОНАСС и китайската Compass. Ще се използва от гражданите, бизнеса, правителствата и военните.", "date": "2019.07.15", "title": "Навигационната система „Галилео” не работи от четири дни поради авария"}
{"url": "https://news.bg/society/balgarkata-potarsila-mvnr-pri-uragana-na-halkidiki-ne-mi-pomognaha.html", "text": "По време на силната буря на 11 юли 2019 г. автомобил с български туристи се оказва на 10 минути разстояние от мястото, където бяха повечето жертви на внезапния ураган. В автомобила са три деца и трима възрастни.Вятърът е бил толкова силен, че всички коли, които са пътували, са спрели в един миг. Повечето от тях са били с изпочупени прозорци, някои - преобърнати и повредени. Вятърът е изкоренил дървета, обърнал електрически стълбове. В българския автомобил всички са били силно уплашени. Най-голямото дете, което е на 9 г. казало: \"Не знаех, че това е последният ден в живота ми\".В този момент майката е звъннала на българското консулство с молба да им съдействат с информация за пътя, обстановката, прогнозата, за да решат дали да продължават напред или да се опитат да се върнат.Когато им отговорил представителят на дипломатическата мисия заявил, че има много работа и не знае каква е прогнозата. Вместо да помогне с информация или поне да ги успокои, той изреждал административни процедури. По-късно от МВнР бе съобщено, че българка се е обадила да ги информира, че е в Ситония, вторият ръкав на Халкидики и ще изчакат в колата, защото помещението им е наводнено.Според разказа на тази жена, те са били в Неа Потидеа, където са загиналите чешки туристи с обърнатата каравана. Възможно е цитираният сигнал да е подаден от друга наша сънародничка, потърсила помощ от мисията ни в Гърция.Като по чудо групата туристи с трите деца са успели да се измъкнат и без поражения на колата, за да стигнат до хотела си. Там всички автомобили са били обърнати от урагана. Припомняме, при тази буря  и множество поражения по къщи, хотели и автомобили", "date": "2019.07.15", "title": "Българката, потърсила МВнР при урагана на Халкидики: Не ми помогнаха"}
{"url": "https://news.bg/regions/avtomobil-izgorya-na-parking-v-kazanlak.html", "text": "Кола изгоря на паркинг в Казанлък, съобщава БГНЕС.Автомобилът е бил паркиран в ж.к. \"Изток\" на ул. \"П. Ганин\".За пламналия пожар са сигнализирали граждани. Двигателят и таблото на колата са напълно изгорели.Предполага се, че става въпрос за умишлен палеж. Когато собственикът на джипа е видял автомобила си тази сутрин, е изпаднал в шок. Според него няма причина за палежа. Превозното средство е застраховано.", "date": "2019.07.15", "title": "Автомобил изгоря на паркинг в Казанлък"}
{"url": "https://news.bg/world/tramp-obmislya-dali-da-uvolni-ministara-na-targoviyata.html", "text": "Президентът на САЩ Доналд Тръмп обмисля дали да уволни търговския министър Уилбър Рос, след като министерството не успя да включи въпроса за гражданството на преброяването през 2020 г., информира NBC.Освен това Тръмп не е доволен от работата на Рос заради провала на търговските преговори с Китай, разкриха източници пред американската медия.Уилбър Рос е търговски министър още от самото начало на мандата на Тръмп. Слуховете за неговото отстраняване се появиха малко след Преди дни президентът ", "date": "2019.07.15", "title": "Тръмп обмисля дали да уволни министъра на търговията"}
{"url": "https://news.bg/politics/obsazhdat-aktualizatsiya-na-byudzheta-zaradi-f-16.html", "text": "Правителството ще разгледа актуализацията на бюджета заради . Това е за втора промяна на финансовата рамка за тази година. Първата беше заради намаляването на партийните субсидии. Този път кабинетът трябва да осигури допълнителен ресурс за закупуването на военната техника, като по-късно през месеца ще бъде поет още дълг от вътрешния пазар. Очакваната сума на новите задължения е 200 млн. лева, съобщи БНР.Актуализацията на бюджета заради сделката за Ф-16, обяви министерството на финансите. Но министърът на финансите Владислав Горанов каза, че на това не би трябвало да се гледа като на сериозно разхлабване на финансовата дисциплина.Министърът на отбраната Красимир Каракачанов вече подписа договорите за новите самолети Ф-16 блок. Стойността е милиард и 256 милиона долара. Парламентът има решение за отпускане на само милиард и 800 милиона лева.В края на юни беше емитиран вътрешен дълг от 300 милиона лева. Изявлението за плащане накуп на исканата от САЩ сума отвори Българските власти обясниха, че когато придобием история в отношенията с Агенцията за въоръжение на САЩ, ще може да се договарят и по-гъвкави схеми за в бъдеще. Исканата цялостна сума даде повод и за съмнения, че това може да доведе до проблеми с финансирането на другите два проекта.В последните дни премиерът е уверил, че и те няма да бъдат пренебрегнати. Актуализацията на бюджета и ратификацията на договора за изтребителите трябва да бъдат одобрени и от парламента.", "date": "2019.07.15", "title": "Обсъждат актуализация на бюджета заради Ф-16"}
{"url": "https://news.bg/world/es-otkri-svoe-diplomatichesko-predstavitelstvo-v-kuveyt.html", "text": "Европейският съюз (ЕС) откри свое дипломатическо представителство в Кувейт, предаде АФП.На церемонията присъстваха върховният представител по въпросите на външната политика и сигурността Федерика Могерини и кувейтският външен министър шейх Сабах ал Халед ал Сабах.Мисията на ЕС в Кувейт е сигнал за засилване на интереса на ЕК в региона в момент на напрежение в Близкия изток.Кувейт е третата страна от Персийския залив, в която има открито дипломатическо представителство на Европейския съюз, след тези в Рияд през 2004 г. и Абу Даби през 2013 г.", "date": "2019.07.15", "title": "ЕС откри свое дипломатическо представителство в Кувейт"}
{"url": "https://news.bg/weather/valezhite-spirat.html", "text": "Валежите в повечето райони ще спрат и над Западна България облачността ще се разкъса. На места главно в югоизточните райони все още ще има превалявания от дъжд. Утре облачността ще е променлива. На места главно в следобедните часове ще има превалявания от дъжд, възможно е и да прегърми. Ще продължи да духа предимно умерен северозападен вятър. Максималните температури ще са между 22° и 27°.Това съобщават от НИМХ.Над планините облачността ще е по-често значителна. На места главно в следобедните часове ще има превалявания от дъжд. Ще духа умерен северозападен, по най-високите върхове - западен вятър. Максимална температура на 1200 метра - около 16°, на 2000 метра - около 9°.Над Черноморието ще преобладава слънчево време, с временни увеличения на облачността. На места след обяд, главно в северните райони, краткотрайно ще превали. До обяд вятърът ще е умерен от северозапад, а след пладне ще надделява бризът откъм морето. По-топло с максимални температури между 24° и 27°, около и малко по-високи от температурата на морската вода. Вълнението на морето ще е 2 бала.", "date": "2019.07.15", "title": "Валежите спират"}
{"url": "https://news.bg/world/ot-nato-tryabva-da-sa-shtastlivi-ukrepvame-sigurnostta-sas-s-400-obyavi-erdogan.html", "text": "Президентът на Турция Реджеп Ердоган заяви, че НАТО \"трябва да бъде щастлив\", че страна членка укрепва сигурността си, дори и със зенитно-ракетен комплекс С-400 от Русия, информират руски медии и \"Ройтерс\".Той също призова американския си колега Доналд Тръмп да не налага санкции на страната му и САЩ да продадат на Турция изтребители Ф-35.От петък РусияАко Турция ще стане по-силна в сферата на сигурността си, кой също ще стане по-силен? Това ще подсили самия Алианс, смята Ердоган и нарече споразумението за С-400 най-важното в историята на Турция.Вашингтон обаче поддържа друга позиция. САЩ възнамеряват да наложат санкции на Анкара заради покупката, тъй като вярват, че е заплаха за изтребителите Ф-35. Тази седмица се Според турския лидер САЩ и Турция трябва да намерят \"средно положение\" в спора.Със закупуването на С-400 ние не се подготвяме за война. Ние се опитваме да гарантираме мира и националната си сигурност, увери турският лидер.В неделя вечерта \"Вашингтон пост\" публикува интервю с държавния секретар Майк Помпео, който предупреди, че законът изисква налагане на санкции и той е уверен, че президентът Тръмп ще спази законодателството.Но турският лидер изтъкна, че Анкара все още иска да закупи система за противоракетна отбрана \"Пейтриът\" от Вашингтон и двете страни трябва да увеличат търговията и да работят върху \"всеобхватно военно сътрудничество\".С-400 \"Триумф\" е най-новата руска противовъздушна ракетна система с голям обсег. Предназначена е за унищожаване на авиация, крилати и балистични ракети, включително със среден обсег на поразяване, а също така могат да се използват и срещу наземни цели. Обхватът им на действие достига 400 км, способни са да унищожат цели на височина до 30 км.Турция се превърна в третата (след Беларус и Китай) страна, където Москва доставя С-400. Скоро ", "date": "2019.07.15", "title": "От НАТО трябва да са щастливи, укрепваме сигурността със С-400, обяви Ердоган"}
{"url": "https://news.bg/world/parva-vizita-na-frenski-prezident-v-sarbiya-ot-18-g.html", "text": "Президентът на Франция Еманюел Макрон е на държавно посещение в Сърбия днес и утре, съобщават сръбски медии.Сръбският лидер Александър Вучич заяви, че той ще обсъди с Макрон икономическото и политическото сътрудничество, пътя на балканската страна към ЕС и ситуацията с Косово. Вучич подчерта, че ще подпишат 20 споразумения по време на гостуването.Това е първо посещение на френски президент в Сърбия от 18 г. За последно балканската страна беше посетена от Жак Ширак, който беше на еднодневна визита.\"Президентът на Франция пристига в Сърбия на двудневна визита, той няма да посещава други държави в региона и това е голяма чест за Сърбия\", убеден е Вучич.", "date": "2019.07.15", "title": "Първа визита на френски президент в Сърбия от 18 г. "}
{"url": "https://news.bg/world/netanyahu-se-zakani-da-smazhe-hizbula.html", "text": "Премиерът на Израел предупреди лидера на \"Хизбула\", че еврейската държава ще нанесе \"съкрушителен\" ответен удар на групировката при атака, информира АФП.В петък , които могат да достигнат до Тел Авив. Насрала обяви, че Иран може да бомбардира Израел при война със САЩ.През уикенда чухме самохвалството на Насрала относно плановете им за атака, коментира Бенямин Нетаняху в началото на заседанието на кабинета. Нека бъда ясен, ако \"Хизбула\" се осмели да направи грешката да атакува Израел, ние ще нанесем съкрушителен военен удар на Ливан, предупреди израелският лидер.Миналата седмица Нетаняху заяви, че Иран заплашва Израел с унищожение и предупреди, че ", "date": "2019.07.15", "title": "Нетаняху се закани да смаже „Хизбула”"}
{"url": "https://news.bg/world/targovskata-voyna-udari-kitay-nay-slab-ikonomicheski-rast-ot-27-g.html", "text": "Икономическият растеж на Китай се забави до 6,2 на сто през второто тримесечие на тази година в сравнение със същия период през 2018 г. Това е най-слабото представяне на икономиката на Китай от най-малко 27 г., информира \"Ройтерс\".Търсенето в Китай и чужбина е засегнато от търговския натиск на САЩ. Но по-силното от очакваното представяне през юни на фабричната продукция и продажбите на дребно носят някакви признаци на стабилизация.Търговските партньори на азиатския гигант и финансовите пазари отблизо следят състоянието на китайската икономика, тъй като търговската война със САЩ се удължи и оскъпи, което увеличава притесненията, че може да възникне глобална рецесия.Изнесените днес данни показват спад на икономиката на Китай от 6,4 на сто през първото тримесечие на фона на очакванията Пекин да обяви още мерки за засилване на потреблението, инвестициите и възстановяване на бизнес доверието.Ръстът през април-юни е в съответствие с очакванията на анализаторите и е най-слабият от първото тримесечие на 1992 г.Пекин предимно клони към фискални стимули, за да подпомогне икономическия растеж през тази година, като обяви данъчни съкращения в размер на близо 2 трилиона юана (395 милиарда долара) и други мерки за засилване на строителството на инфраструктура.Индустриалният сектор отчита 6,3% ръст спрямо преди година, показват данните на Националното статистическо бюро. През май беше отчетен 17-годишен спад. Новите данни показват по-голям растеж от прогнозите за 5,2 на сто.Продажбите на дребно са се увеличили с 9,8 на сто през юни, като очакванията бяха за 8,3 на сто. Продажбите на автомобили са нараснали със 17,2 на сто същия месец.", "date": "2019.07.15", "title": "Търговската война удари Китай - най-слаб икономически ръст от 27 г."}
{"url": "https://news.bg/world/737-max-na-boing-mozhe-da-ostane-prizemen-do-2020-g.html", "text": "Новият самолет 737 Max на \"Боинг\" може да остане приземен до началото на 2020 г., пише вестник \"Уолстрийт джърнъл\", цитиран от \"Блумбърг\".През юни се появи информация, че производителят на самолети е уверил клиентите си, че разрешава софтуерния проблем и самолетът ще се върне в небето в края на 2019 г.Сега обаче се очаква експлоатирането на самолета да започне от януари 2020 г. \"според последния сценарий\", пише вестникът, позовавайки се на източници от Федералната авиационна администрация и лидери на синдикатите на пилотите.Ситуацията е \"променлива\" и няма точен график, пише вестникът.В неделя от авиопревозвача American Airlines обявиха, че няма да използват самолета до 2 ноември. Така за пети път компанията прави промяна.Авиационните регулатори приземиха новия модел самолет след две катастрофи, при които загинаха 346 души.Припомняме, самолет 737 Max на Етиопските авиолинии . Всички 157 души на борда загинаха. Това беше втората катастрофа с новия самолет 737 Max за по-малко от пет месеца, което принуди .Първата катастрофа с, когато самолет на Lion Air катастрофира в Яванско море. Загинаха всички 189 души на борда.В момента са приземени 387 самолета 737 Max.", "date": "2019.07.15", "title": "737 Max на “Боинг” може да остане приземен до 2020 г. "}
{"url": "https://news.bg/world/sasht-ogranichiha-dvizhenieto-na-iranskiya-vanshen-ministar-v-nyu-jork.html", "text": "Държавният секретар на САЩ Майк Помпео обяви, че е гарантирал виза на иранския външен министър, за да посети Ню Йорк. Той поясни, че е направил това предимно, за да изпълни ангажиментите на САЩ към ООН, но е ограничил движението на Мохамед Зариф.В интервю за \"Вашингтон пост\" Помпео поясни, че Зариф и водената от него делегация получиха разрешение да се придвижват само в района, където са централата на ООН, иранската мисия и резиденцията на иранския посланик в световната организация.Групата пристигна в Ню Йорк в неделя сутринта.\"В Техеран на скитат американски дипломати, така че ние не виждаме причина защо иранските дипломати да се движат свободно в Ню Йорк\", подчерта държавният секретар на САЩ и поясни, че Вашингтон спазва ангажиментите си към ООН с осигуряването на достъп на иранската делегация до световната организация.Зариф е в Ню Йорк за участие на среща на Икономическия и социален съвет на ООН. На форума ще бъдат обсъдени теми като конфликтите, глада, равенството на половете и климатичните промени.Иранският външен министър получи виза от американското посолство в Берн, Швейцария, ден преди да пристигне в САЩ.Администрацията на Доналд Тръмп обмисля санкции срещу Зариф, въпреки че иранският топ дипломат твърди, че няма активи извън Ислямската република.", "date": "2019.07.15", "title": "САЩ ограничиха движението на иранския външен министър в Ню Йорк"}
{"url": "https://news.bg/world/turtsiya-belezhi-3-g-ot-opita-za-prevrat.html", "text": "Турция  срещу турския лидер Реджеп Ердоган.Опитът на военни да свалят правителството беше извършен на 15 юли вечерта и ранните часове на 16 юли 2016 г.Анкара обвинява живеещия в САЩ Фетхуллах Гюлен и ръководена от него терористична организация (FETO) за организирането на пуча, при който загинаха 251 души, а близо 2200 пострадаха. Турция също обвинява FETO вдългогодишна кампания за сваляне на държавния ред чрез проникване в турските институции, предимно в армията, полицията и съдебната система.Дни след опита за преврат турското правителство наложи извънредно положение за две години, което беше отменено на 19 юли 2018 г. През този период бяха уволнени и задържани десетки хиляди държавни служители и обикновени турски граждани, което повдигна въпроси дали опитът за преврат не е инсценировка с цел затягане на контрола на Ердоган над структурите в държавата. 15 юли е национален празник в Турция. Обявен е за Деня на демокрацията и националното единство. За днес са планирани редица официални събития. ", "date": "2019.07.15", "title": "Турция бележи 3 г. от опита за преврат"}
{"url": "https://news.bg/politics/traykov-iska-mashinno-glasuvane-a-ne-mazanitsi-i-galimatsii-s-izbornite-protokoli.html", "text": "Казусът с машините за гласуване показва абсурдната неадекватност на законодателите. Това заяви бившият министър на икономиката Трайчо Трайков пред bTV по отношение на Според него управляващите предварително са знаели, че не могат да приложат закона, но въпреки това са го гласували, а сега си търсят аргументи за отмяната му.Трайков определи като \"дразнещо\" твърдението, че 1 глас с машина струва 59 лева. Това е, когато машините се използват от 1% от гласувалите, но когато се използват от голям процент, цената става драстично по-ниска, обясни той.Според него машинното гласуване има предимства, особено за ситуация като българската, където по думи на Трайков се получавали \"мазаници и галимации\" с протоколите.Относно ситуацията с Трайков заяви, че българската енергийна борса не е достатъчно дълбока - количествата не са големи и играчите са малко. Когато имаме не 300 равностойни играчи, а трима, и то и тримата държавни, не е трудно, ако някой леко примижа с едното око, да се окаже, че бизнесът у нас плаща най-скъпата електроенергия в Европа, обясни бившият икономически министър.Той напомни, че подобен проблем е имало и през декември миналата година, когато реакцията се е състояла в дежурното решение - проверка на няколкостотин битови. По негови думи сега надеждата на бизнеса е, че държавните институции ще реагират по по-малко смехотворен начин от тогава.Очевидно е, че проблем в борсата има, заяви Трайков, съгласявайки се с бизнеса, че изглежда има манипулация на пазара.Той обясни, че организираните пазари са най-стриктно регулираните стопански субекти по света. Това по негови думи било изключително важно, но у нас в това отношение имало голям дефицит.Относно енергийната борса той заяви, че трябва да се търси обединение със съседни пазари, защото това ще гарантира дълбочина на пазара и прозрачност.По отношение на спекулациите, че автомобилният гигант \"за новия си завод, Трайков изрази мнение, че вероятно решението действително няма да бъде в полза на страната ни.Това, което преобърна решението, е свързано с плодовете на дългогодишни неудачни политики, обясни бившият икономически министър, давайки пример с възможностите на , както и \"упоритото\" нежелание на правителството на разработи транспортния коридор Север-Юг.Трайков заяви, че състоянието на общата среда в една страна не може да е маловажен фактор при вземането на подобно инвестиционно решение, но корупцията удряла най-силно малкия бизнес. По негови думи компании от размера на \"Фолксваген\" не биха имали проблем с подобни проблеми, тъй като подписват с правителството дългогодишни ангажименти и получават преференциално третиране по всякакви въпроси.Според Трайков решаващи за избора на инвеститора са както условията, така и цената. Той напомни, че още когато е участвал в правителството, е поставил въпроса, че ЕС трябва да помисли за стимули за компании, които избират да останат в границите на Съюза, а не извън него.Той обаче не се съмнява, че подобна инвестиция може да се случи в Турция въпреки политиката на Ердоган, тъй като компании от такъв мащаб могат да договорят дългосрочни ангажименти с всяко правителство.", "date": "2019.07.15", "title": "Трайков иска машинно гласуване, а не \"мазаници и галимации\" с изборните протоколи"}
{"url": "https://news.bg/politics/v-ep-se-pazaryat-kato-na-bitak-vazmuten-dzhambazki.html", "text": "Безпринципна политическа сделка между двулични хора. Така евродепутатът от ВМРО Ангел Джамбазки коментира пред Нова телевизия издигането на . Той заяви, че е скептичен към избирането й на поста.По негови думи българските политици много били критикувани за безпринципност, но сега такава се виждала и в Европа. \"Меркел предаде водещия си кандидат Манфред Вебер и го замени за някаква сделка, в която няма политическа логика и чистоплътност. Тези хора се пазарят като на битака\", отсече Джамбазки.Той допълни, че при срещите си с отделните групи в Европарламента По отношение на  в българския парламент Джамбазки посочи, че ако някой иска да я напусне, има начини това да стане.", "date": "2019.07.15", "title": "В ЕП се пазарят като на битак, възмутен Джамбазки"}
{"url": "https://news.bg/politics/hasan-azis-dogan-ima-pravo-da-finansira-dps.html", "text": "Право на почетния председател на ДПС Ахмед Доган е да финансира партията. Това заяви зам.-председателят на ДПС и кмет на Кърджали Хасан Азис пред bTV. Според него Доган ще се възползва от това свое право.Той напомни, че позицията на ДПС по отношение на финансирането е била категорична и ясна. Партиите трябва да се финансират от държавата, посочи Азис.Той изрази мнение, че политическите партии са пренасочили финансирането си извън държавата, защото нямат партийно строителство и не се занимават ежедневно с тази дейност.Ние предложихме друга крайност, подкрепихме управляващото мнозинство, след като то отиде на този вариант, подчерта зам.-председателят на ДПС относно  по предложение на ГЕРБ.Азис заяви, че има желаещи да финансират ДПС и политиката на партията.По отношение на спора дали е скъпо, той риторично запита дали може да се определи цената на демокрацията. Говорим за това вотът на гражданите да бъде гарантиран, посочи Азис.По негови думи на последните избори ДПС е имала най-голям процент гласували с машини. Това било резултат на партийна работа.Азис призна, че би се кандидатирал отново за кмет на Кърджали. Той обаче щял да се съобрази с решението на централното ръководство на партията.", "date": "2019.07.15", "title": "Хасан Азис: Доган има право да финансира ДПС"}
{"url": "https://news.bg/world/tramp-s-rasistka-ataka-sreshtu-kongresmeni-varvete-si-po-darzhavite.html", "text": "Президентът на САЩ Доналд Тръмп с расистка атака срещу конгресмени, пише \"Гардиън\".Американският лидер призова някои конгресмени от Демократическата партия да се връщат в държавите си по произход. Интересно е да видя \"прогресивни\" конгресменки от демократите, които по произход идват от държави, чиито правителства са пълна катастрофа, по лошо, най-корумпираните и най-неспособните в света (ако те изобщо имат функциониращо правителство), сега гръмогласно и злобно казват на народа на САЩ, най-великата и най-силната държава на планетата, как да се управлява нашето правителство. Защо не се приберете и да оправите тотално разбитите и гъмжащите от престъпления места, от които идвате. Връщайте се и ни покажете как се прави, атакува американският лидер.Тези места много силно се нуждаят от вашата помощ, не можете да тръгнете достатъчно бързо. Сигурен съм, че Нанси Пелоси ще бъде много щастлива бързо да ви издейства безплатно пътуване, написа още Тръмп в \"Туитър\".\"Гардиън\" пише, че Тръмп използва расистки език, за да атакува \"взвода\". Държавният глава не спомена конкретни имена, но членовете на \"взвода\" са Александрия Окасио-Кортес от Ню Йорк, Аяна Пресли от Масачузетс, Рашида Тлаиб от Мичиган и Илхан Омар от Минесота.Само Омар, която е от Сомалия, не е родена в САЩ. Пресли е афроамериканка. Тлаиб е дъщеря на пакистански имигранти, а Окасио-Кортес е от пуерториканско семейство.Тлаиб отвърна, че Тръмп трябва да бъде свален от власт чрез импийчмънт. Окасио-Кортес отговори, че \"страната, от която идвам, и страната, където съм се заклела във всичко, е САЩ\".Омар нарече Тръмп \"най-лошия, най-корумпирания и най-неспособния президент\" в историята на САЩ. Пресли пък коментира, че това изглежда е расизъм.Бърни Сандърс е сред други американски политици, които определиха коментара на Тръмп като расистка атака.Президентът на САЩ отвърна с ново съобщение в \"Туитър\", че е \"тъжно да се гледа как демократите се застъпват за хора, които говорят лошо за страната ни\".", "date": "2019.07.15", "title": "Тръмп с расистка атака срещу конгресмени: Вървете си по държавите"}
{"url": "https://news.bg/regions/plovdiv-napat-da-ostane-bez-gradski-transport.html", "text": "Фирмите, които обслужват линиите на градския транспорт в Пловдив, са пред фалит, съобщава Нова телевизия. Те работят на загуба и нямат пари за гориво.По тази причина предстои превозвачите да се срещнат с областния управител, за да поискат помощ от държавата. В противен случай до дни градът ще остане без автобуси.Един от собствениците на транспортна фирма - Веселин Дошков, прогнозира, че хроничното недофинансиране на превозите от общината ще доведе до финансов колапс. Задължение на общината е да направи баланс между реалните разходи на превозвачите и социалните услуги, които предоставяме, посочи той и обясни, че в момента разходите са с около 50 стотинки по-високи от приходите.По данни на местните превозвачи дълговете към доставчиците на гориво надхвърлят 2 млн. лева. Отпуснатите от общината 7 млн. лв. за обществения градски транспорт не са били достатъчни, тъй като за последните обществени поръчки превозвачите са закупили чисто нови автобуси.Превозвачите посочиха и че много от шофьорите напускат заради тежката работа и ниските заплати.Припомняме, това не е първият подобен случай, в който община може да остане без градски транспорт. През 2015 г.  заради 164 000 лева дълг към фирмата превозвач.", "date": "2019.07.15", "title": "Пловдив напът да остане без градски транспорт"}
{"url": "https://news.bg/world/navodneniya-v-zapadna-gartsiya.html", "text": "Западна Гърция засегната от наводнения, информира \"Ройтерс\".Властите евакуираха десетки гърци от наводнени домове в Западна Гърция.Само преди няколко дни . Повече от 100 души пострадаха. Такива силни бури са необичайни в Гърция, където летата обикновено са горещи и сухи.Наводненията от последната буря нанесоха щети върху пътищата до градовете Нафпактос и Патра, което доведе до затваряне на основна пътна артерия за няколко часа.Няма информация за пострадали или изчезнали хора.\"Много домове и магазини са наводнени до град Нафпактос...има щети по домовете, магазините и автомобилите\", съобщи представител на пожарните власти пред осведомителната агенция.", "date": "2019.07.15", "title": "Наводнения в Западна Гърция"}
{"url": "https://news.bg/press/prez-2100-godina-samo-4-miliona-balgari-yulski-martvak-panikyosa-letovnitsite.html", "text": "До 4 милиона ще се стопят българите до 2100 г., а населението ще застарява все повече, показват прогнозите на \"Евростат\".Отрицателната тенденция е отчетена и тази година. Към 1 януари 2019 г. европейската статистическа агенция е преброила точно 7 млн. души в България, след като през 2018 г. та са намалели с 50 хиляди.Проблемът се задълбочава от това, че страната ни е с най-нисък естествен прираст в целия Европейски съюз - за миналата година той е бил минус 6,6 промила.Мъртвото вълнение ни изненада и започна още през средата на юли. Опасното явление паникьоса летовниците по Черноморието. Обикновено то се появява около Илинден (20 юли или 2 август по стар стил) и в началото на август. Заради климатичните промени обаче мъртвакът може да хване във всеки един момент. Миналата година например връхлетя още в началото на лятото - през юни, обясниха спасители пред \"Труд\".Мъртвото вълнение този сезон действа по нов \"график\" - в следобедните часове. Поради тази причина през последните 10 дни флаговете по вишките на плажа в Бургас са като на светофар. Сутринта започва със зелено знаме за спокойно море, около обед става жълто и от 14 до 17 часа, когато излиза вятър, сигнализацията вече е червена - за опасно море и мъртво вълнение, което се появява почти всеки ден за по няколко часа, разказаха спасители пред вестника.Kрадците са насочили усилията си по къмпингите по Добруджанското Черноморие. Това показват наблюденията на ОД на МВР - Добрич този сезон. В началото на юли неизвестни задигнаха каравана с румънска регистрация, паркирана в къмпинг \"Крапец\".Местните твърдят, че румънски туристи пристигат с кемпери и каравани, позиционират ги на къмпинга и ги оставят тук с месеци. Ходят си през седмицата на работа в Румънско, а през уикендите идват на море.След кражбата на караваната, на следващия ден пък беше разбит и обран автомобил \"Тойота\", отново паркиран в къмпинга в Крапец. Регистрирани са и няколко разбити и обрани автомобила около местността Дълбока.Норвежки турист бе окраден в Балчик, собственик на магазин в Албена пък залови крадла на местопрестъплението - в момент, когато жената опитала да свие няколко бански костюма.Ужасяващи подробности около смъртта на най-колоритната личност сред поморийския ъндърграунд - Пламен Стаматов-Перо, потресоха морския град. 47-годишният бивш автоджамбазин бе открит мъртъв в дебрите на Странджа планина, след като повече от седмица бе в неизвестност. Той е открит в гората край село Вълчаново, община Средец, с липсваща глава, пише Флагман бг.\"Тялото бе непокътнато, беше облечен в тениска и с анцуг, нямаше вид на човек, който е тръгнал на лов, а по-скоро на такъв, който е тръгнал за гората изневиделица - без никакво снаряжение, или екипировка\", каза очевидец.Депутатът от ГЕРБ и председател на Комисията по култура в парламента Вежди Рашидов коментира в \"Денят започва с Георги Любенов\", че очаква в някакъв момент Бойко Борисов да се оттегли от лидерската позиция в партията. Според Рашидов, Борисов може да постъпи както Ахмед Доган, който стана почетен председател на ДПС.\"Чувам го напоследък хвърля едни хубави изречения - път на младостта, явно той е разумен човек, ще намери границата, за да може като Доган в един момент - да има влиянието, но да може по един елегантен начин да подготвя кадри\", обяви Рашидов пред Националната телевизия. На въпрос дали допуска, че Борисов ще се оттегли може би след третия мандат, депутатът от ГЕРБ обяви: \"Аз мисля, че е достатъчно умен и разбира, че има смяна на поколенията\".Растежът на българския износ леко се ускорява през май - от отчетените 6.3% месец по-рано до 7.3% на годишна база. Приносът е основно на продажбите на стоки в трети страни, които се увеличават с 13%, докато темпът на експорта към ЕС се забавя. Продажбите на горива са най-силния двигател на растежа на износа към държави извън съюза през май. И макар че все още няма подробна разбивка на данните за търговията с други страни членки, данните към април показват, че и тук най-големият принос е на горивата.Като цяло стойността на продажбите на българския експорт на стоки достига 23.3 млрд. лв. към края на май, а вносът е малко над 25.7 млрд. лв. Темпът на растеж на експорта се ускорява тази година, като един фактор за това е по-ниската база от слабата 2018 г. Същевременно вносът също продължава да се повишава, но със значително по-бавен темп.Омбудсманът Мая Манолова все още не е решила окончателно дали ще се кандидатира за кмет на София. Заяви обаче, че е на път да го направи, защото властта продължава да се подиграва с хората. Конкретният повод за думите й са поредните промени в Изборния кодекс, с които управляващите искат да премахнат машинното гласуване. Пренебрежението по повод това, за което се боря, е вбесяващо, коментира Манолова пред БиТиВи тази сутрин. Ако ядосат гражданите, ако продължават да се подиграват с тях, ще се кандидатирам, добави омбудсманът.Манолова е едно от имената, които БСП обмисля като вариант за кандидат-кмет на София.", "date": "2019.07.15", "title": "През 2100 година - само 4 милиона българи, Юлски мъртвак паникьоса летовниците"}
{"url": "https://news.bg/int-politics/dzherami-hant-ako-pregovorite-po-brekzit-se-provalyat-novi-izbori.html", "text": "Британският външен министър Джеръми Хънт, който участва в изборната надпревара за лидер на Консервативната партия и министър-председателя на Обединеното кралство, заяви, че  за сключване на ново споразумение за оттеглянето на Великобритания от Европейския съюз ще доведе до предсрочни парламентарни избори.\"Моля те да гласуваш с главата си, а не само със сърцето си. Грешен подход към преговорите и ние ще получим избори, а не Брекзит\", се казва в негово обръщение, публикувано в неделя от в. \"Дейли Телеграф\".Според Хънт, най-бързият начин за прилагане на Брекзит е да се предложи на парламента \"сделка, която той ще приеме\".Основният претендент на Джеръми Хънт за поста на лидер на Консервативната партия и британски премиер - Борис Джонсън, е  и напускане на ЕС без сделка.", "date": "2019.07.15", "title": "Джеръми Хънт: Ако преговорите по Брекзит се провалят - нови избори"}
{"url": "https://news.bg/int-politics/9-mesetsa-zatvor-za-angliyski-natsionalist.html", "text": "Бившият лидер на Английската лига за отбрана Томи Робинсън е осъден на девет месеца затвор, съобщи \"Скай нюз\". Той е бил признат за виновен за неуважение към съда, след като е заснел обвиняеми в сексуална експлоатация на млади момичета. Той е излъчил видеозаписите в нарушение на забраната, наложена през 2018 година.Миналата година Робинсън беше осъден на 13 месеца затвор след като се опита да отрази съдебен процес срещу група обвинени в сексуално насилие британски граждани от пакистански произход. Той беше арестуван, при опит да заснеме обвиняемите на входа на съда.След масови протести от страна на негови поддръжници и след като прекара 3 месеца в затвора, активиста беше освободен.Томи Робинсън също така беше участник в британския клон на ПЕГИДА, беше лидер на \"Лигата за защита на Англия\" и политически съветник на лидера на UKIP (Британската независима партия). От 2017 г. до 2018 г. Робинсън беше репортер за канадския новинарски сайт \"Rebel Меdia\".В края на февруари социалните мрежи блокираха профилите на Томи Робинсън. В безпрецедентна стъпка те ограничиха неговата виртуална активност, която проповядвала езика на омразата и расизма.", "date": "2019.07.15", "title": "9 месеца затвор за английски националист"}
{"url": "https://news.bg/disasters/kortezhat-na-zelenski-katastrofira.html", "text": "Кортежът на президента на Украйна Владимир Зеленски претърпя инцидент в района на Запорожие. Това съобщи сайтът \"Strana.UA\".Произшествието е станало с участието на три коли и автобуси, които превозвали деца. Според вестника два автомобила на Volkswagen Touareg от кортежа на Зеленски са изпреварили конвой с автобуси, в резултат на което един от тях паднал в канавка.Автомобилът на украинския лидер сред колите не бил.В резултат на инцидента няма жертви.", "date": "2019.07.15", "title": "Кортежът на Зеленски катастрофира"}
{"url": "https://news.bg/world/boris-dzhonsan-shte-iska-targovska-sdelka-sas-sasht.html", "text": "Кандидатът за следващия премиер на Обединеното кралство Борис Джонсън заяви, че ще се опита да се срещне с президента на САЩ Доналд Тръмп и да преговаря за търговско споразумение между САЩ и Великобритания в рамките на първия месец от неговия мандат.Според източник, близък до кампанията на Джонсън, бившият външен министър на Обединеното кралство смята, че подобно търговско споразумение на високо равнище  с глобалните партньори.Съобщава се, че Джонсън ще пътува до Вашингтон веднага след като поеме ръководството на торите, за да осигури някакъв вид споразумение с Белия дом преди настоящия краен срок за Брекзит, който ще се състои на 31 октомври.По-рано лидерът на ръководството на консервативната партия заяви, че ще бъде \"много здрав със САЩ\", добавяйки, че възнамерява да има \"\".", "date": "2019.07.15", "title": "Борис Джонсън ще иска търговска сделка със САЩ"}
{"url": "https://news.bg/world/arestuvat-polititsi-v-moskva.html", "text": "Полицията в Москва задържа политици, които излязоха на протест, защото не бяха допуснати до участие на местните избори в руската столица, предаде АП.Протестът беше обявен като среща между опозиционни лидери и техни избиратели, след като подписи, събрани за няколко кандидати, не бяха признати от избирателната комисия на Москва.Близо хиляда души се бяха събрали в центъра на столицата. Те издигнаха искания опозиционни кандидати да бъдат включени в изборите за градския парламент на Москва през септември.", "date": "2019.07.15", "title": "Арестуват политици в Москва"}
{"url": "https://news.bg/world/haftar-se-gotvi-za-ataka-na-tripoli.html", "text": "Войските, верни на пенсионирания генерал Халифа Хафтар, се готвят да срещу Триполи, за да завземат либийската столица от силите на международно признатото правителство на националното споразумение (GNA).Отделът за военна информация на силите на Хафтар съобщи във Фейсбук в събота: \"Очаква се генерал Хафтар да изнесе реч, в която да обяви старта на последните операции за освобождаване на Триполи\".Отделът за военна информация потвърди, че военновъздушните сили на силите Хафтар са извършвали интензивни нападения в град Гарян.Бригаден генерал Салех Булика, оперативен офицер от 73-ата пехотна бригада на либийските въоръжени сили, каза пред руската информационна агенция \"Спутник \", че се готвят да влязат в площад \"Ал Карама мъченици\" в центъра на Триполи.От 4 април Триполи е свидетел на въоръжени битки след започването на военна операция за контрол на столицата на фона на широко международно осъждане и нарастващите опасения, че надеждите за От 2011 г. Либия е разкъсвана от политически борби след свалянето на либийския ръководител Муамар Кадафи.", "date": "2019.07.15", "title": "Хафтар се готви за атака на Триполи"}
{"url": "https://news.bg/health/zdravniyat-model-na-ananiev-bil-za-bogati-natsii.html", "text": "НЗОК да се конкурира с частни здравни фондове за здравната вноска на осигурените лица. Това е една от идеите в  на министър Кирил Ананиев, който ще бъде представен днес.Въпреки че тази вноска ще остане в размер на 8% от доходите, при частния фонд ще има и потребителска такса, чийто размер все още е неизвестен. Освен това, за да получи лиценз, частният здравен фонд ще трябва да набере над 1 млн. осигурени лица.Според председателя на Центъра за защита правата в здравеопазването Стойчо Кацаров пациентите няма да плащат повече с предвидените промени. Възможността ни като граждани да избираме къде да внасяме парите си, е в наш интерес, защото, ако не ни харесват условията на един фонд, можем да изберем другия, заяви той пред bTV.От своя страна здравният икономист от Експертен клуб за икономика и политика (ЕКИП) Аркади Шарков обясни, че новият модел цели да създаде конкурентна среда, тъй като конкуренцията сваля цените и повишава качеството. Все още обаче не било ясно как ще бъде постигната тази конкуренция по думите му.Вицепрезидентът на КНСБ д-р Иван Кокалов се позова на доклада на ЕК, според който българинът доплаща най-много от европейците за здравеопазване.\"Този модел, който ни се предлага, е за богати нации. Българският народ не е от тези\", категоричен бе той.", "date": "2019.07.15", "title": "Здравният модел на Ананиев бил за богати нации"}
{"url": "https://news.bg/world/indiya-v-posledniya-moment-otmeni-misiyata-si-do-lunata.html", "text": "Индия в последния момент отмени мисията си до Луната, пише \"Гардиън\".Мисията за изпращане на кораб на неизследвания Южен полюс на небесното тяло беше отменена по-малко от час преди старта й заради технически проблем. Корабът трябваше да бъде изстрелян с ракета в 02,51 часа местно време от космодрума \"Шрихарикота\".56,24 минути преди изстрелването отброяването беше спряно и медийното отразяване от контролната зала бе прекъснато. Малко след това Индийската организация за космически изследвания потвърди, че мисията е отложена за деня.По-късно ще бъде обявена алтернативна дата. Има 10-минутен прозорец, който може да бъде използван във вторник.Chandrayaan-2 е първият опит на Индия да стъпи на Луната, което е постигано до момента само от Русия, САЩ и Китай. Целта на мисията е събиране на информация за минералния и химичен състав на Южния полюс на Луната, а също така и издирване на вода.Корабът е с маса четири тона. Той е оборудван с орбитален апарат, луноход и роувър. Проектиран е да анализира повърхността на Луната в продължение на две седмици.Мисията е организирана на фона на подновения интерес на държавите към проучването на Луната. , а през април израелският кораб Beresheet, първата частно финансирана мисия до Луната, се Chandrayaan-1 е първата лунна мисия на Индия през 2008 г., която помогна да се потвърди наличието на вода на Луната, но корабът не кацна на лунната повърхност.Освен Chandrayaan-2, Индия разработва план за изпращане на хора в космоса до 2022 г.", "date": "2019.07.15", "title": "Индия в последния момент отмени мисията си до Луната"}
{"url": "https://news.bg/energy/shefat-na-knsb-iska-publichno-opovestyavane-na-imenata-na-targovtsite-na-tok.html", "text": "Смятам, че има манипулации на пазара на промишлен ток. Това заяви пред Нова телевизия президентът на КНСБ Пламен Димитров по повод  за бизнеса.Припомняме, преди дни Асоциацията на индустриалния капитал в България обяви, че се подготвят нови По думи на Димитров индустрията е права, защото от началото на годината няколко пъти е имало ненормални цени по сегмента \"Ден напред\". Според него обаче обяснението било не в производителите, а в търговците. Имената на въпросните търговци трябва да бъдат казани на взимащите решения и ако те не предприемат мерки, въпросните имена трябва да се съобщят публично, категоричен бе Димитров.Президентът на КНСБ коментира и предложенията на Конфедерацията за които ще бъдат обсъдени в петък.Той посочи, че КНСБ предлага въвеждане на необлагаем минимум.От доходите на всички работещи българи да се приспада минималната работна заплата и останалото да се облага с 10%. За целта трябват 1-1,5 млрд. лева, които обаче ще останат у българите и ще бъдат вкарани в потреблението\", обясни Димитров, изтъквайки, че такъв необлагаем минимум има в 16 държави от ЕС.Според КНСБ трябва да бъде увеличен и налогът върху дивидентите и да има данъчни стимули за млади семейства. Димитров посочи, че неравенствата в България са най-дълбоки в целия Евросъюз, като разликата между най-бедните и най-богатите работещи е 7.7 пъти.Тази несправедливост се отразява и на спестяванията - 2/3 от българите нямат и един лев в банка, подчерта той.", "date": "2019.07.15", "title": "Шефът на КНСБ иска публично оповестяване на имената на търговците на ток"}
{"url": "https://news.bg/bulgaria/ananiev-predlaga-model-za-demonopolizatsiya-na-nzok.html", "text": "Кога ще реформирате системата? Този въпрос оправяли към здравния министър Кирил Ананиев пациенти и медици, както той сподели по време на дискусия за новия здравен модел.Нито една здравна система не е съвършена, подчерта той. Интересите на пациентите са над всичко, коментира министърът. Здравето е комплексна система, заяви Ананиев.Той предлага пациентът да избира кой да управлява здравните му вноски, къде да се лекува. Той иска модел, който да е финансово устойчив.Министерството на здравеопазването е проучило моделите във Франция, Испания, Холандия и Израел. Здравноосигурените лица трябва да имат достъп до Спешна помощ, до планова медицинска помощ, да могат да избират в кои лечебни заведения ще се лекуват.Ананиев предлага лицата сами да определят дали вноските им да са в НЗОК или в друг фонд. Тези, които за определен срок не изберат друг фонд, остават в Касата. Веднъж годишно лицата ще могат да сменят фонда си.Отстъпките за лекарствата ще се договарят от фондовете. Запазва се задължителната вноска от 8%.Около 500 000 души е минималният брой лица, които трябва да внасят вноски във фонда, за да работи. Записването във фондовете ще е напълно доброволно, обясни още Кирил Ананиев. Той очаква подобряване качеството на диагностиката и лечението. Това, което предлагам не е крайно решение, изтъкна министърът. Той е готов да чуе всички предложения, за да се предложи най-добрият модел.Време е да дадем отговори, не да задаваме въпроси, подчерта Ананиев.Въпросът вече се отлага с години, това заяви и вицепремиерът Мариана Николова. Тя настоя за конструктивен дебат.", "date": "2019.07.15", "title": "Ананиев предлага модел за демонополизация на НЗОК"}
{"url": "https://news.bg/politics/pravitelstvoto-aktualizira-byudzheta-zaradi-sdelkata-za-f-16.html", "text": "Правителството актуализира Закона за държавния бюджет за 2019 г. заради от САЩ.Припомняме, бяха за придобиването на осем бойни самолета, въоръжение и свързаните с него системи за експлоатация и поддръжка, които предстои да бъдат ратифицирани от Народното събрание.От Министерския съвет посочват, че се предвижда определената цена да се депозира в кратък срок след подписването на договорите по сметка на федералното правителство.Условията на програмата на САЩ за чуждестранни продажби за военни цели позволяват, след като сумите за изпълнение на договорите за Ф-16 бъдат преведени, част от тях да се депозират и инвестират чрез банкови и инвестиционни сметки във Федералната резервна банка на Ню Йорк за осигуряване на доходност от тези средства в полза на България.Очаква се прехвърлянето на средствата да стане до 6 месеца. За целта трябва да се сключи споразумение между Министерството на отбраната, Агенцията на САЩ за сътрудничество в областта на отбраната и сигурността и Федералната резервна банка на Ню Йорк, като в него Българската народна банка може да участва като агент на държавата.Агенцията на САЩ за сътрудничество в областта на отбраната и сигурността ще определи размерът на средствата, които могат да се прехвърлят по този начин.Този финансов модел обаче изисква осигуряването на допълнителни разходи над одобрените от Народното събрание със Закона за държавния бюджет на Република България за 2019 г. По тази причина с изготвения законопроект се предлага размерът на разходите по бюджета на Министерството на отбраната да се увеличи с 2,1 млрд. лева.Не се предвижда промяна на ограничението за нов държавен дълг.Със законопроекта се предлага и намаление на разходи по държавния бюджет. Предвижда се планираните 271 млн. лв. за проекти за модернизация на Българската армия да не се разходват през тази година.В законопроекта се предвижда и  с 1,829 млрд. лв. до 2,228 млрд. лева.От Министерския съвет посочват, че договорите за закупуването на изтребителите, подписани на 11 юли, са предложени за ратификация. След като законът за ратификация на договорите влезе в сила, Министерството на външните работи ще уведоми САЩ за изпълнение на националните процедури за това.", "date": "2019.07.15", "title": "Правителството актуализира бюджета заради сделката за Ф-16"}
{"url": "https://news.bg/crime/margarita-popova-glavniyat-prokuror-da-e-adekvaten-za-pravovata-darzhava-v-es.html", "text": "Новият главен прокурор трябва адекватно да участва в много сериозни разговори за състоянието на правовата държава в ЕС. Много е важно кой ще застане на този пост.Това заяви пред Нова телевизия бившият правосъден министър Маргарита Попова. Тя бе вицепрезидент на държавния глава Росен Плевнелиев. Припомняме, днес във Висшия съдебен съвет се открива процедурата за избор на нов главен прокурор. Мандатът на настоящия обвинител номер едно Сотир Цацаров изтича на 10 януари 2020 година.\"Изборът на главен прокурор е мандатна дейност. Това няма да е нито за първи, нито за последен път. Разбира се, обществото се вълнува, защото става въпрос за справедливостта у нас\", каза Попова.Наследникът на настоящия държавен обвинител №1 Цацаров ще се избира по старите правила. По думите й .Припомняме, президентът  с шефовете в съдебната система, за да консултира критериите и правомощията на главния прокурор.Румен Радев се срещна с главния прокурор , с председателя на ВКС  с председателя на ВАС  и с представляващия ВСС .След тези срещи примиерът Бойко Борисов определи консултациите като намеса в съдебната власт, но представителите на съдебната власт не приеха подобна оценка. В отговор на упрека на премиера, президентът отговори: \"Не каня  законност\".Припомняме също, че на  в дома на премиера Бойко Борисов, на който дисциплинарно уволненият по-късно градски  заявява на Борисов: \"Не ми се подсмихвай, ти си го избра\".При встъпването си в длъжност новият правосъден  обясни, че първият му приоритет ще бъде изработването на механизъм за предсрочно прекратяване на мандатите на председателите на , Върховния административен съд /ВАС/ и Главния прокурор /ГП/, след като различни организации  Основното искане беше за осигуряване на възможност главният прокурор да бъде разследван и да напуска преждевременно поста си, но към него добавиха и шефовете на върховните съдилища.", "date": "2019.07.15", "title": "Маргарита Попова: Главният прокурор да е адекватен за правовата държава в ЕС"}
{"url": "https://news.bg/regions/v-pernik-kupuvat-elektrobusi-za-gradskiya-transport.html", "text": "Община Перник ще купува електробуси за обществения транспорт, съобщава БНР.Екологичните возила ще обслужват автобусни линии извън проекта за интегриран градски транспорт. За тази цел общината ще кандидатства с проект по Оперативна програма \"Околна среда 2014-2020\".В Общински съвет вече е внесена докладна от кмета Вяра Церовска. Предстои съветниците да дадат зелена светлина на проектното предложение до края на седмицата.По думи на Церовска с новите електробуси перничани ще пътуват по-комфортно, качеството на атмосферния въздух ще се подобри, шумовите замервания и вибрации ще намалеят, а също ще се постигне значително спестяване на енергия в градския транспорт.6 млн. лева е максималното финансиране, на което може да се надява общината.Припомняме, през годините Община Перник имаше сериозни проблеми с градския транспорт. През 2015 г.  заради 164 000 лева дълг към фирмата превозвач. В края на 2014 г. . Тогава запорите й бяха в размер на 6 279 900 лв. и се наложи Министерство на финансите да се намеси със спешна помощ в размер на .", "date": "2019.07.15", "title": "В Перник купуват електробуси за градския транспорт"}
{"url": "https://news.bg/world/koleda-prez-yuli-za-ep-obeshtaniyata-na-ursula-fon-der-layen.html", "text": "Коледа през юли за Европейския парламент, пише \"Политико\".Изправена пред решаващото гласуване в европарламента във вторник, германският военен министър Урсула фон дер Лайен, номинирана от евролидерите за председател на Европейската комисия, отговори на исканията на либералите и социалистите в законодателния орган със сладки обещания.Сред обещанията е европарламентът да получи право на законодателна инициатива, за което законодателният орган отдавна настоява. Освен това Лайен е съгласна да се свиква \"Конференция за бъдещето на Европа\" - форум, който ще даде възможност на гражданите да изразяват вижданията си.В писмения си отговор на исканията след проведените срещи с политическите групи през миналата седмица Фон дер Лайен повтори ангажимента си да \"подобри\" така наречения процес \"водещ кандидат\" (Spitzenkandidat), който реално беше убит, след като Европейският съвет взе решение да номинира за председател на Европейската комисия военния министър на Германия.Фон дер Лайен също рискува много относно искането на либералите техният кандидат за председател на Европейската комисия, Маргрете Вестагер, да заема равна позиция с кандидата на социалистите, Франс Тимерманс, който в момента е заместник-председател на Европейската комисия. Фон дер Лайен заяви пред социалистите, че Тимерманс ще запази поста си, което вбеси либералите.\"В ръководния екип на Комисията влизат председателят и двамата заместник-председатели. Единият от двамата, първият заместник-председател ще заменя председателя при отсъствието му\", пише германският министър. Тя не посочва кой ще е първият заместник на председателя на Европейската комисия.В писмата си номинацията на консерваторите не отговаря на притесненията относно твърдения за лошо управление на германското военно министерство по време на мандата й.Фон дер Лайен пише още, че е имала много натоварен уикенд, тъй като е подготвяла подробни политически насоки за мандата на следващата Комисия, които обхващат политиките, по които Европейският съюз ще работи. Тя допълва, че ще предостави копие на депутатите във вторник сутринта.Писмото до социалистите е подобно като това до либералите. Но включва някои точки, които отговорят на конкретни искания на лявоцентристите. Например, Фон дер Лайен отбелязва, че се ангажира ЕС да започне преговори с Албания и Северна Македония за еврочленство, въпреки че Франция и Холандия са против на този етап. Също обещава на социалистите да се опита да сложи край на дългогодишния политически спор в Общността за миграцията и правилата за предоставяне на убежище.Гласуването на номинацията й в Европейския парламент е планирано за 18,00 часа местно време във вторник.Припомняме, след . Те номинираха за шеф на ЕК германския военен министър Урсула фон дер Лайен. За председател на Европейския съвет е номиниран белгийският премиер Шарл Мишел, за шеф на Европейската централна банка - Кристин Лагард, а за шеф на ЕС за външната политика е номиниран испанският външен министър Жозеп Борел.Италианският евродепутат социалист , след като ", "date": "2019.07.15", "title": "Коледа през юли за ЕП - обещанията на Урсула фон дер Лайен  "}
{"url": "https://news.bg/regions/zapochva-dezinfektsiya-sled-umartvyavaneto-na-praseta-v-burgasko.html", "text": "Започна дезинфекция след умъртвяването на прасетата в Бургаско, съобщава БГНЕС.Тя се извършва в созополското село Зидарово, където в събота бяха Припомняме, в Зидарово беше потвърдено  Стигна се  между собствениците на прасета и инспектори на БАБХ.Обеззаразяването в 3-километровата рестриктивна зона около населеното място се извършва от служители на Агенцията по безопасност на храните и ще приключи до три дни. Дезинфекциращата течност, която се разпръсква от противопожарен автомобил, убива всякакви вируси и бактерии, които могат да причинят заболяване по животните.Директорът на Бургаската териториална дирекция на Агенцията по храните д-р Георги Митев увери, че няма опасност за хората и домашните животни, нито за растенията. Той обясни, че ще се пръскат всички площи, улици и дворове, както и пътищата към селото.Днес приключи вземането на кръвни проби от всички прасета в десеткилометровата санитарна зона около Зидарово. В нея попадат още седем села от Община Бургас и Община Созопол.Очаква се резултатите от кръвните проби да станат ясни утре.", "date": "2019.07.15", "title": "Започва дезинфекция след умъртвяването на прасета в Бургаско"}
{"url": "https://news.bg/health/lekarite-ne-iskat-te-da-se-dogovaryat-sas-zastrahovatelite.html", "text": "Според председателя на Българския лекарския съюз д-р Иван Маджаров пакетът медицински дейности, който сега се покрива с 8% здравна вноска, е твърде обемен, но при една здравна реформа с демонополизация на Здравната каса трябва да се гарантират рамкови цени в основния пакет. Това е едно от нещата, които той не е чул при  от Министерство на здравеопазването днес.Според Маджаров не можем и да си позволим да оставим лекарите и лечебни заведения да преговарят самостоятелно с мощни структури като застрахователите.Основна критика към модела, който се предлага, от страна на БЛС обаче е насочена към идеята здравните фондове да преговарят с лечебни заведения, което означава, че пациентът се лишава от правото си на избор на лекар и болница - фундамент, който е залегнал до този момент в системата ни. Това, което е представено, че пациентът избира фонд, но не и лекар. Това е едно от нещата, което ще трябва да се изясни, бе категоричен Иван Маджаров.\"Демонополизацията на НЗОК ще доведе със сигурност до повишаване на разходите в здравеопазването\", каза и Андрей Дамянов, представител на пациентите в Надзорния съвет на НЗОК. \"Държим да се заложи, че медицинските стандарти и алгоритмите за диагностика ще са в основата на лечението на пациентите\", допълни той.", "date": "2019.07.15", "title": "Лекарите не искат те да се договарят със застрахователите"}
{"url": "https://news.bg/world/mashtabna-stachka-sprya-stotitsi-vlakove-v-ispaniya.html", "text": "Мащабна стачка в железопътния транспорт спря над 320 влака в Испания, съобщава \"Спутник\". Това е близо 70% от всички влакови композиции в страната.Протестът е организиран от синдикатите с искане за по-добра работна среда, по-високи възнаграждения и по-кратък работен ден.Стачката започна в полунощ местно време и ще приключи в 23.00 часа тази нощ. Според предварителните договорки с Министерството на транспорта 72% от високоскоростните влакове, движещи се на дълги разстояния, и 65% от влаковете на средни разстояния трябва да останат в движение. По отношение на товарните композиции те трябва да са поне 25% от обичайното.", "date": "2019.07.15", "title": "Мащабна стачка спря стотици влакове в Испания"}
{"url": "https://news.bg/comments/turtsiya-pristana-na-rusiya-bez-da-se-razvede-sas-zapada.html", "text": "Беше преди три години. В нощта на 15-16 юли 2016 г. беше направен опит за държавен преврат, ръководен от фракция на турските въоръжени сили, който според пучистите имаше за цел \"възстановяване на демокрацията\". Пучът, който ще бъде отбелязан днес в Турция, завърши с неуспех и с официален рекорд от над 290 смъртни случая.Турските власти обвиниха ислямския проповедник Фетхуллах Гюлен, базиран в Съединените щати, за насърчаване на неуспешния преврат, което той отрича. Повече от 150 000 държавни служители бяха уволнени по време на извънредното положение, наложено в резултат на неуспешния преврат - чистки, предназначени според Анкара за да \"се прочистят\" институциите, включително армията и поддръжниците на Гюлен.В допълнение към този лов на вещици, Анкара се дистанцира от западния лагер, особено след като европейците остро разкритикуваха визията на Ердоган, чийто режим става все по-автократичен. Със Съединените щати отношенията са се охладили значително, тъй като турските власти смятат, че дори американската администрация да не участва в този опит, тя трябва поне да е наясно с подготовката за преврата. Да не говорим, че Вашингтон категорично отказва да екстрадира Фетхуллах Гюлен, коментира ливанското издание L'Orient-Le Jour.В същото време отношенията между Русия и Турция са се затоплили драстично. И двете страни обаче бяха на ръба на колапса през ноември 2015 г., когато турски бойци свалиха руски бомбардировач над сирийско-турската граница, след което постепенно нормализираха отношенията си. Руският президент Владимир Путин беше един от първите чуждестранни лидери, които позвъниха на турския си колега след неуспешния пуч, за да му пожелаят \"бързо завръщане към стабилността\".Някои наблюдатели смятат също, че сближаването между двамата лидери се поддържа от еднаквата политическа визия и авторитарен характер, които и двамата споделят. Путин никога не е критикувал чистките и масовите арести, предприети от турския режим след неуспешния преврат. По време на визитата си в Истанбул през октомври 2016 г. той заяви, че на дневен ред е \"възстановяване на икономическото и търговско сътрудничество\" между двете страни с подписването на мащабния проект за тръбопровода \"Турски поток\".На 10 март 2017 г. Ердоган и Путин се поздравяват, че напълно са нормализирали отношенията си. \"Ние виждаме Турция като наш най-важен партньор\", каза Путин след среща с турския президент в Москва. Двамата лидери подписват план за сътрудничество до 2020 г., за да стимулират търговията. През септември същата година двете страни подписват договор за закупуване на системи за въздушна отбрана С-400, въпреки загрижеността на партньорите на Анкара в НАТО. Началото на доставката на тази система миналата седмица бележи връх в затоплянето на отношенията между Русия и Турция, което дразни в по-голяма степен САЩ.Няколко американски конгресмени, както републиканци, така и демократи, призоваха за отмяна на доставките на изтребители F-35 в Анкара и призоваха за санкции срещу турски служители, участващи в сделката с Русия. \"Това, че член на НАТО избира да се съюзи с Русия и Владимир Путин за сметка на Атлантическия съюз и по-тясното сътрудничество със САЩ е трудно за разбиране\", се казва в съвместно изявление на Елиът Енгел и Майкъл Макфол, най-високопоставените представители на демократите и републиканците в комисията по външни работи към Камарата на представителите.Друга пряка последица от този дипломатически завой беше промяната на позицията на Анкара в сирийския конфликт. Анкара подкрепяше сирийското сунитско въстание срещу режима на Башар Асад, особено \"Мюсюлмански братя\" и други ислямистки групи, като част от турската политика за възобновяване на \"арабската пролет\" , и всичко това заради идеологически съображения, свързани с неоосманизма, подкрепяни от управляващата Партия на справедливостта и развитието (ПСР) на Ердоган. От 2016 г. доктрината за \"стратегическа дълбочина\", разработена от Ахмет Давутоглу (бивш министър-председател и бивш външен министър на Турция), постепенно започна да изчезва и настъпва връщане към националистическите и секуритарни кемалистки догми. В приоритет за Ердоган се превръща единството на турската национална държава, което минава през защитата на нейната териториална цялост и границата, особено срещу кюрдите. Вследствие на държавния преврат и други промени в сирийския конфликт, включително затоплянето на отношенията с Москва, Анкара най-напред изостави бунтовниците от Алепо, позволявайки на сирийския режим и неговите съюзници да постигнат първата си голяма победа през декември 2016 г.В същото време турските войски преминаха северната сирийска граница като част от операцията \"Щитът на Ефрат\" през август 2016 г., само няколко дни след неуспешния преврат, за да изгонят джихадистите от Ислямска държава и най-вече кюрдските бойци от \"Сили за защита на народа\" (YPG), подкрепяни от американците, но считани за терористи от Анкара. Следва друга турска офанзива на сирийска почва през 2018 г. Операцията \"Маслинова клонка\" в региона на Африн беше насочена срещу кюрдските бойци и мечтата им за автономна Рожава на южната граница на Турция. Тази операция беше предприета с дискретното съгласие на Русия, която оттегли войските си от въпросната област.Турция остава дълбоко засегната от западната (американска и европейска) подкрепа за кюрдските милиции в борбата им срещу ИС, разглеждайки YPG като сирийския партньор на ПКК, черната овца на Анкара. В същото време европейците не са доволни от хлабавия подход на турските власти към преминаването на джихадисти и сирийски бежанци в Европа. Въпросът с американския пастор Андрю Брънсън, задържан под домашен арест в Турция и обвинен в \"терористични\" дейности и шпионаж, в условията на силно търговско напрежение по въпроса за повишаване на митата, без да се забравя политиката на произраелската администрация на Тръмп с преместването на американското посолство в Йерусалим... накрая хвърли още повече Ердоган в ръцете на руснаците.По всички тези обтегнати въпроси Турция на Ердоган изглежда е по-заинтересована да демонстрира желанието си за автономия от западните си партньори, без обаче окончателно да скъса връзките с тях. В крайна сметка Анкара се счита за незаменима регионална сила за американците и европейците. В резултат на това турците, когато могат, упражняват някакъв вид изнудване, за да извлекат колкото се може повече дивиденти от конфликтните досиета, без непременно да разглеждат Запада като враг. Освен това, турците също така допускат свобода в отношенията си с други регионални сили, дори когато не угодят на американците, особено когато става дума за Саудитска Арабия и Израел, главните съюзници на САЩ в региона. По този начин Анкара е много близка до Катар и е начело на борбата за палестинската кауза.От друга страна Турция знае, че историческият враг, който стои на прага й, не може да се промени за една нощ, за да стане съюзник. Многобройните различия, които Анкара може да има със своите западни партньори, не изглеждат достатъчно основателни за големия катаклизъм на оттеглянето на Турция от НАТО и последващото сближаване с Москва. Сега се очаква САЩ да реагират на първите доставки на руски ракети С-400 към Анкара.Твърди американски санкции биха могли още повече да вкарат турския им партньор в ръцете на руснаците. Или напротив, по-символичните санкции ще дадат основание за политиката на Ердоган, който досега е играл на съперничество между двете суперсили, за да се позиционира на регионалната шахматна дъска. Остава да видим дали голямото отклонение, което турският президент иска да направи и което предполага намиране на баланс между отношенията с Русия от една страна и Съединените щати и европейците от друга, може да продължи дълго или залогът на турският президент ще се провали.", "date": "2019.07.15", "title": "Турция пристана на Русия, без да се разведе със Запада "}
{"url": "https://news.bg/disasters/chetirima-zaginali-sled-katastrofa-mezhdu-kola-i-vlak-na-zhp-prelez-vav-frantsiya.html", "text": "Шофьорка и три деца в колата ѝ са загинали, след като колата им се блъсна във влак на жп прелез в Североизточна Франция, съобщиха местните власти, цитирани от \"Ройтерс\".Инцидентът е станал около 9:54 часа местно време (10:54 часа българско) в източния департамент Марн, като влакът е пътувал между градовете Реймс и Еперне.Четирима души, пътували във влака, са ранени. По време на инцидента бариерата е била спусната. Шофиралата колата жена е била детегледачка на децата. ", "date": "2019.07.15", "title": "Четирима загинали след катастрофа между кола и влак на жп прелез във Франция"}
{"url": "https://news.bg/int-politics/ispanskite-sotsialisti-obyaviha-za-provaleni-pregovorite-s-kraynata-levitsa.html", "text": "Лидерът на испанските социалисти и изпълняващ длъжността премиер Педро Санчес обяви за провалени преговорите за сформиране на правителство с крайнолявата партия \"Подемос\", съобщава Ел Паис.Това означава, че встъпването му в длъжност като премиер на Испания, планирано за 23 юли, остава под въпрос.До окончателния разрив между двете партии се е стигнало, след като Санчес е отказал предложението на лидера на \"Подемос\" Пабло Иглесиас за сформиране на коалиционно правителство.Координаторът на обединената левица Алберто Гарсон разкритикува Санчес, че е разчитал на \"безусловна подкрепа\" от страна на останалите групи и се опитва да обвини тях за невъзможността за сформиране на кабинет.\"Три месеца се върти в кръг, очаквайки като по чудо да се появи необходимото за целта мнозинство\", отсече Гарсон.", "date": "2019.07.15", "title": "Испанските социалисти обявиха за провалени преговорите с крайната левица"}
{"url": "https://news.bg/politics/bsp-varna-svali-doverieto-si-ot-borislav-gutsanov.html", "text": "Социалистите във Варна свалиха доверието си от градския председател на партията Борислав Гуцанов. Това стана на заседание на Изпълнителното бюро. Информацията бе съобщена от лидера на партията Корнелия Нинова след изнесено заседание на ръководството в морската столица.Мотивите за сваленото доверие са слабото представяне на последните  избори, противоречия в организацията и кухи структури. Сред тях е и липса на обществено доверие. Временно на поста на Гуцанов ще застане Христо Боев. В началото на септември ще се проведе градска конференция, която да избере нов местен лидер.Припомняме, Борислав  пред малолетните си деца през 2010 г. по операция \"Медузите\". По-късно  по тази операция и за  бяха платени 40 000 евро. В морската столица левите са обсъждали чистотата на въздуха, отражението му върху здравето на жителите и гостите на Варна. Говорили са и за  като са споменали, че заради канализацията при по-обилен дъжд, Варна се превръща в езеро. В Приморско, Младост, Владиславово боклукът не се извозва.\" Варна е град с големи, но неоползотворени възможности за икономиката. Пред нас стои въпросът за изграждане на индустриална зона. . Оттук ще стартираме една национална кампания - подписки за допитване до жителите по местни проблеми\", каза Нинова.Целта на подписките по важни за хората в общината въпроси е хората да си кажат мнението, да се изготвят решенията и тези решения да залегнат в платформата на левицата за изборите.Относно дискутирания днес в София нов здравен модел, Нинова се обяви за запазване на статута на НЗОК. Тя беше категорична, че предложенията на левицата са в противовес с модела, лансиран от правителството.Лидерът на БСП припомни, че алтернативният модел съдържа няколко основни неща - , изграждане на здравния модел на регионален принцип, където се обединяват спешна помощ, доболнична и болнично лечение.", "date": "2019.07.15", "title": "БСП-Варна свали доверието си от Борислав Гуцанов"}
{"url": "https://news.bg/regions/opasni-himikali-v-bivshe-predpriyatie-kray-sevlievo.html", "text": "Кметът на севлиевското село Сенник Цветан Цонев е сигнализирал за складирани химикали в бивше промишлено предприятие. Според него на мястото се извършва незаконна дейност, а материали се доставят през нощта.Кметът на селото в района на Севлиево обясни пред Би Ти Ви, че не знае какво е съдържанието на опасните отпадъци. По думите му вечер се виждали хора с фенерчета.Регионалната инспекция по околната среда и водите е направила проверка. Не са установени нарушения. Издали са предписание да се заключва входната врата на предприятието.Станислав Станчев от РИОСВ - Велико Търново заяви, че за всички отпадъци имало документи в инспекцията.Според експертите отпадъците не били опасни и за жителите, но може да са опасни за околната среда. На жителите от селото е обещано материалите да бъдат премахнати.В петък регионалната инспекция щяла да направи втора проверка.", "date": "2019.07.15", "title": "Опасни химикали в бивше предприятие край Севлиево"}
{"url": "https://news.bg/int-politics/tramp-ozhestochava-atakata-si-sreshtu-chetirite-tsvetnokozhi-demokratki-ot-kongresa-na-sasht.html", "text": "Американският президент Доналд Тръмп ожесточи атаката си срещу четири членки на Конгреса на САЩ от Демократическата партия, обвинявайки ги в \"омраза към страната ни\".\"Ако не сте доволни, ако се оплаквате през цялото време, можете да си тръгнете\", заяви той пред журналисти в двора на Белия дом.В неделя Тръмп призова жените, които са цветнокожи, \"да се върнат\" в страните си на произход. Той беше масово обвинен в расизъм и ксенофобия, което той отрече.\"Това са хора, които според мен мразят нашата страна\", убеден е Тръмп.\"Ако мразиш страната ни, ако не си щастлив тук, можеш да напуснеш. Можеш да си тръгнеш веднага. Не знам на кого ще липсват\", коментира той, като получи аплодисменти от част от аудиторията.Запитан от репортер дали е разтревожен, че негови публикации в \"Туитър\" са били видени от някои хора като расистки, Тръмп отсече, че не е притеснен.\"Не се тревожа, защото много хора са съгласни с мен\", добави той.Тръмп възбуди страстите в поредица от публикации в Туитър в неделя, в които той заяви, че жените \"идват от страни, чиито правителства са пълна и тотална катастрофа\".Той не назова открито жените, но от контекста ставаше съвсем ясно кого има предвид.И четирите жени - родените в САЩ Александрия Окасио-Кортес, Рашида Тлаиб и Аяна Пресли, както и Илхан Омар, която е сомалийка и е дошла в САЩ като бежанка на 12-годишна възраст - нарекоха президента расист и бяха подкрепени от членове на Демократическата партия.Окасио-Кортес е родена в квартал Бронкс в Ню Йорк, на около 19 км от болницата в Куинс, където се е родил Тръмп.Въпреки критиките, Тръмп предприе още една атака в \"Туитър\" днес, призовавайки самите жени да се извинят.", "date": "2019.07.15", "title": "Тръмп ожесточава атаката си срещу четирите цветнокожи демократки от Конгреса на САЩ"}
{"url": "https://news.bg/int-politics/iran-vse-oshte-ne-bil-narushil-znachitelno-yadrenoto-sporazumenie-ubeden-es.html", "text": "Неотдавнашните нарушения от страна на Иран на ядреното споразумение от 2015 г. не са значителни и могат да бъдат обърнати. Това коментира ръководителката на външната политика на Европейския съюз Федерика Могерини, цитирана от световните осведомителни агенции.\"Каним Иран да отмени предприетите стъпки и да се върне към пълно спазване\" на споразумението, заяви Могерини., използван за производство на гориво за атомни електроцентрали, но също и потенциално за атомни бомби. С това Техеран отговори на санкциите, наложени от САЩ, след като те едностранно се оттеглиха от споразумението през миналата година.Нарушенията идват на фона на засиленото напрежение между Иран и САЩ. Налице е напрежение и с Великобритания, след като британски морски пехотинци  по-рано този месец, който превозваше петрол за Сирия в нарушение на санкциите. Иран отрича това.Съгласно ядреното споразумение Иран трябва да ограничи ядрените си дейности в замяна на облекчаване на икономическите санкции, които удрят тежко икономиката му.\"Технически всички стъпки, които бяха предприети, и за които съжаляваме, че бяха предприети, са обратими\", изтъкна Могерини след среща на външните министри на страните членки на ЕС.Тя заяви, че нито една от страните, подписали споразумението, не смятала, че нарушенията са значителни, като по този начин те няма да задействат неговия механизъм за оспорване, който би могъл да доведе до допълнителни санкции.Срещата в Брюксел беше съсредоточена върху намаляване на напрежението с Иран и гарантиране, че ядреното споразумение остава в сила.По-рано днес британският външен министър Джереми Хънт заяви, че има \"малък прозорец\" за спасяването на споразумението.\"Иран все още е далеч от разработването на ядрено оръжие\", отбеляза той.В съвместно изявление преди срещата Великобритания, Франция и Германия потвърдиха подкрепата си за споразумението.", "date": "2019.07.15", "title": "Иран все още не бил нарушил значително ядреното споразумение, убеден ЕС"}
{"url": "https://news.bg/bulgaria/godina-sled-remonta-na-remonta-ima-nuzhda-ot-treti-remont-na-largoto-v-sofiya.html", "text": "Рушат се паветата на Ларгото в центъра на София. Три години след ремонта на площада, паветата могат да бъдат извадени без усилия, а преминаването по тях е опасно за хората, става ясно от репортаж на Би Ти Ви.Само преди година беше правен ремонт на ремонта, а сега идва нуждата от трети ремонт. Обяснението на поредното нелицеприято положение от този род е едно - влагането на некачествени материали, за да се краде от отпуснатите пари по обществена поръчка.От общината признаха, че дефекти има, но процедурата по отстраняването им била сложна.Зам.-кметът на София Тодор Чобанов обясни, че проблемите се констатирали на Министерството на културата, а то от своя страна сигнализирало изпълнителите.От фирмите изпълнители посочиха, че сигнали до тях не са постъпвали и допълниха, че ако все пак има дефекти, те щели да бъдат отстранени. Гаранцията на обекта е 10 години.", "date": "2019.07.15", "title": "Година след ремонта на ремонта има нужда от трети ремонт на Ларгото в София"}
