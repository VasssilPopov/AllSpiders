{"url": "https://news.bg/int-politics/parlamentite-na-shotlandiya-i-uels-glasuvaha-protiv-sdelkata-za-brekzit.html", "text": "Парламентите на Шотландия и Уелс официално се обявиха против споразумението за Брекзит, постигнато при преговорите между Лондон и ЕС, предаде \"Ройтерс\". За първи път двата парламента предприемат подобна стъпка едновременно.Макар че тези гласувания нямат задължителна сила, позицията на Шотландия и Уелс ще засили противоречията по Брекзит, които без друго са изострени.По-рано стана ясно, че премиерът Тереза Мей допуска парламентът да гласува , ако депутатите отново отхвърлят постигнатата сделка между Лондон и Брюксел. Окончателното гласуване по нея ще бъде . Припомняме, на 15 януари парламентът гласува против споразумението за Брекзит.Междувременно лидерът на лейбъристите Джереми Корбин обяви, че партията му е за провеждане на втори референдум по Брекзит.", "date": "2019.03.05", "title": "Парламентите на Шотландия и Уелс гласуваха против сделката за Брекзит"}
{"url": "https://news.bg/politics/ne-sme-bili-podgotveni-za-vizitata-na-medvedev-spored-rumen-petkov.html", "text": "\"Не бяхме подготвени за визитата на руския премиер Дмитрий Медведев.\" Това заяви пред bTV председателят на АБВ Румен Петков. По думите му не сме убедили руския премиер за енергийните проекти, след като е станало ясно, че има очаквания от негова страна да се заяви по-ясна и категорична позиция от страна на ЕК за газопреносната мрежа.\"Днес стана ясно и че \"Газпром\" няма да участва в проекта за хъб \"Балкан\", тъй като всичките ни ресурси са дългосрочно договорени\", обясни Петков.Петков заяви, че трябва да има задължителната диверсификация, но с гаранция, че купува най-евтиния газ.\"Важно е да видим и провалите в енергетиката - пропуснахме да построим \"Северен поток\", построи го Турция, в резултат на което загубихме милиарди от преносни такси, загубихме и \"Южен поток\", коментира Петков.Според Георги Ганев от \"Демократична България\" след визитата на руския премиер у нас неяснотите преобладават.По думите му архиприоритетът е да се диферсифицира доставката от различни източници и тогава може да има хъб. Според него само така България ще купува и на по-ниска цена.По време на срещите между Медведев и българския премиер стана ясно и че проектът \"Белене\" има бъдеще и е възможно да се реализира с руска помощ.Ганев и Петков изразиха различни позиции по отношение на проекта за електроцентралата.Според представителя на \"Демократична България\" трябва да се направи нова оценка на въздействието. Петков пък е на мнение, че по-добре е да се замислим за изграждане на АЕЦ \"Белене\" с държавни пари.Според него стрес тестовете след \"Фукушима\" са били положителни и България трябва да отстоява интереса си пред ЕК.", "date": "2019.03.05", "title": "Не сме били подготвени за визитата на Медведев според Румен Петков"}
{"url": "https://news.bg/health/nzok-obeshta-bez-ogranicheniya-v-dostapa-do-inovativni-lekarstva.html", "text": "За първи път сме на крачка да стигнем до един правилен път - без да имаме преразход, пациентът да не се ощетява. Това заяви пред bTV управителят на Националната здравна осигурителна каса д-р Дечо Дечев по отношение на новите регулации, свързани с бюджета на Касата.Д-р Дечев посочи, че за първи път се определя механизъм, гарантиращ финансовата стабилност на НЗОК. Той увери, че няма да има ограничения в достъпа до иновативни лекарства и ще се намали бюрократичната тежест на пациента за достъп.Бюджетът на НЗОК е лимитиран и се формира от обема постъпления, които всеки гражданин плаща, обясни д-р Дечев и допълни, че той включва няколко пера - болнична помощ, извънболнична помощ и лекарства. По негови думи те също имат ограничени стойности, затова трябва да се определи такава политика, че параметрите да се запазят в бюджета. Според управителя на НЗОК, за да се разшири достъпът до лечение, са необходими промени в политиката.Срещу това дадено право стои задължението всички да даваме по 8% от доходите си, обясни той и посочи, че за да се реализират тези права, трябва или да внасяме по-висока вноска, или да се приемат мерки, чрез които в Касата да постъпват повече средства.Д-р Дечев заяви, че ще се улесни издаването на протоколи за изписване на безплатни лекарства, като се премахне политиката чрез умишлено създавани препятствия пред пациента да се забавя достъпа до лекарства, за да се забави плащането на медикаменти.Според д-р Дечев той е бил несправедливо обвинен в обида към работещите в частните болници.Това, което казах е, че не може от обществения ресурс за здраве да се формира печалба, която да отиват в други сектори, а не в болниците, от която идва тази печалба\", обясни той.", "date": "2019.03.05", "title": "НЗОК обеща: Без ограничения в достъпа до иновативни лекарства"}
{"url": "https://news.bg/int-politics/amerikanski-razuznavatelen-samolet-rc-135v-rivet-joint-na-ruskata-granitsa.html", "text": "Руските наблюдателни станции са известили за забелязан самолет на американските ВВС край западните граници на Русия, съобщи РИА Новости.Радиоразузнавателният самолет RC-135V Rivet Joint с бордов номер 64-14845 е излетял от авиобаза Милденхол във Великобритания и е тръгнал към Финландския залив.В 16:00 часа московско време (15:00 часа българско - б.р.) кръжейки в небето над Естония, самолетът разузнал западните граници Ленинградска и Псковска област. Разузнавателният самолет Boeing няколко пъти облитал указания район, пише руската информационна агенция.Височината на полета била 9,4 км над земята, скоростта на RC-135V — 534,3 километра в час.Напоследък се увеличава активността на трансграничните полети на разузнавателни самолети до руските граници. Особено се забелязва активността на американските летателни апарати, уверяват от руската медия.Според професор от катедрата по сравнителна политология РУДН Юрий Почта, повишеният интерес към събиране на разузнавателни данни за Русия е очевиден. По думите на експерта на Центръра за военнополитическа журналистика Борис Рожин, подобна практика е стандарт за САЩ и ще се запази и в бъдеще.Стратегическият курс на Пентагона определя Москва като един от главните противници, затова с всяка година американското военно ведомство отделя за подобни полети все повече средства, подчерта анализаторът.През 2018 г. подразделенията на радиотехнически войски на руските Военнокосмически сили разкриха и ескортираха над 980 000 летателни апарата. От тях над 1000 бяха разузнавателни самолети. Дежурните сили са се вдигали в готовност номер едно над четири хиляди пъти.", "date": "2019.03.05", "title": "Американски разузнавателен самолет RC-135V Rivet Joint на руската граница?"}
{"url": "https://news.bg/world/v-london-otkriha-tri-samodelni-bombi.html", "text": "Британското звено за борба с тероризма започна разследване след откриването на малки самоделни експлозивни устройства на летище \"Хийтроу\", летище Лондон сити и на гара \"Ватерло\" в Лондон, обявиха от британската полиция, цитирана от \"Ройтерс\".В съобщението на лондонската полиция се пояснява, че три подозрителни пакета са доставени в сгради в британската столица. Пакетите са били с размер A4. По предварителна информация тези самоделни устройства е можело да предизвикат малък пожар при отварянето им.Пакетите са получени от 09,55 до 12,10 часа местно време.Няма пострадали хора. Транспортът не е засегнат. От полицията съобщават, че към момента няма арестувани.", "date": "2019.03.05", "title": "В Лондон откриха три самоделни бомби"}
{"url": "https://news.bg/regions/prenasochvat-dvizhenieto-po-am-trakiya-zaradi-pozhar.html", "text": "Пренасочват движението по АМ \"Тракия\" заради пожар, предаде Нова телевизия.Пламъците, възникнали в района между Пазарджик и Ихтиман, са излезли на шосето.Към момента повече от 15 пожарникари и 4 пожарни се опитват да овладеят огъня.", "date": "2019.03.05", "title": "Пренасочват движението по АМ \"Тракия\" заради пожар"}
{"url": "https://news.bg/world/sled-dalag-remont-frantsiya-izprati-samoletonosacha-si-sharl-dyo-gol-na-misii.html", "text": "Единственият ядрен самолетоносач на Франция \"Шарл дьо Гол\" отплава на дълга мисия след основен ремонт. Самолетоносачът ще участва в последните операции срещу ДАЕШ (\"Ислямска държава\") и няколко многонационални учения, информират медии.Самолетоносачът на Франция се насочи към източната част на Средиземно море от френското пристанище Тулон. Той е придружаван от няколко бойни кораба и ядрена подводница.Това е първото дислоциране на кораба след 18-месечен ремонт и пет морски изпитания. Френският военен министър Флоранс Парли лично изпрати екипажа на мисията.Министърът похвали самолетоносача като \"инструмент за сътрудничество, който позволява на Франция да блести по света\". Според Парли дислоцирането на самолетоносача е ценен принос в борбата срещу ДАЕШ.Не е ясно каква точно ще е мисията на самолетоносача срещу групировката.След приключване на операцията в Средиземно море \"Шарл дьо Гол\" ще се насочи към Индийския океан и Азиатско-тихоокеанския регион. Самолетоносачът ще участва в учения с индийските сили. Очаква се да се върне във Франция през юли.", "date": "2019.03.05", "title": "След дълъг ремонт Франция изпрати самолетоносача си „Шарл дьо Гол” на мисии"}
{"url": "https://news.bg/society/vadim-nov-talon-na-avtomobila-pri-lipsa-na-ekootsenka.html", "text": "Много от шофьорите у нас трябва да сменят талоните на автомобилите си, ако искат да платят по-нисък данък за тях, предаде БНТ. Причината е, че отстъпка от налога се прави на база екологичната оценка на колата. Тя обаче често не е вписана в талона.От полицията уверяват, че липсата на екологична оценка в талона не подлежи на санкции, а от екооценката в талоните зависи само размерът на данъка и подмяна се налага само ако съответната община го изисква.От Съюза на българските автомобилисти посочват, че за да подменят шофьорите талоните на автомобилите си, ще трябва най-напред да докажат екологичната норма. За целта ще им се наложи да отидат във фирмата вносител на съответния автомобил. След като си извадят удостоверение, указващо екологичната норма на колата, трябва да отидат в КАТ за регистрация и да сменят регистрационните талони.Според Института за пътна безопасност има и по-лесен начин - още при покупката цялата информация за автомобилите е налична в документите, с които те са внасяни в България. По този начин може да се получи отстъпка в данъка и без смяна на талона.Смяната на талона струва 20 лева. Заплаща се и ваденето на удостоверение от вносителя на колата. Шофьорите сами трябва да преценят дали ще им излезе по-изгодно да плащат данък без отстъпка, да вадят нови документи или пък да опитат в общината с документа от покупката на колата.", "date": "2019.03.05", "title": "Вадим нов талон на автомобила при липса на екооценка"}
{"url": "https://news.bg/crime/hvanaha-v-krachka-banda-vzlomadzhii-ot-sofiya.html", "text": "Престъпна група, действала на територията на цялата страна, е задържана след кражба от жилище в пернишкото село Дивотино, предаде БНР.Полицията е наблюдавала тримата софиянци по време на обира и ги е заловила, след като те напуснали жилището.В автомобила на взломаджиите били намерени инструменти за разбиване на врати и откраднатите от жилището ценности.Мъжете проникнали в къщата в нощта на 3 срещу 4 март чрез отключване с шперц на входната врата. Били взломени две метални каси, където се съхранявали ценностите. На брифинг директорът на ОД на МВР-Перник старши комисар Димитър Попов съобщи, че става въпрос за накити с тегло около 300 грама.Районният прокурор Аделина Алексиева посочи, че срещу тримата крадци са събрани достатъчно доказателства. Задържаните са криминално проявени. Единият от тях в момента изтърпявал условна присъда.Утре съдът ще гледа мярката им за неотклонение, като ще бъде поискана най-тежката мярка - \"задържане под стража\".", "date": "2019.03.05", "title": "Хванаха в крачка банда взломаджии от София"}
{"url": "https://news.bg/int-politics/gen-skaparoti-iska-poveche-amerikanski-voyski-v-evropa.html", "text": "Европейското командване (EUCOM, ЮКОМ) на Въоръжените сили на САЩ препоръчва  войски, разположени в региона, съобщи ТАСС.Това обяви във вторник по време на слушането в комитета по делата на въоръжените сили в Сената (Горната камара на Конгреса) на САЩ главнокомандващия Обединените въоръжени сили (ОВСЕ) на НАТО в Европа ген. Къртис Скапароти.\"Отчитайки модернизиращото се и все повече агресивно военно присъствие на Русия EUCOM препоръчва да се увеличи числеността на нашите постоянно разгърнати и ротационни сили, за да усилят нашите възпиращи способности\", заяви той.\"EUCOM също препоръчва допълнителни инвестиции с цел разширение на европейската  и възможности за бързо развръщане на силите на САЩ в Европа\", допълни генералът.", "date": "2019.03.05", "title": "Ген. Скапароти иска повече американски войски в Европа"}
{"url": "https://news.bg/crime/5-g-zatvor-za-advokat-iztochil-nad-144-000-leva-ot-obshtina-rakitovo.html", "text": "Пет години затвор за адвокат Лука Бельов определи Пазарджишкият окръжен съд. Причината - присвояване на над 144 000 лева от Община Ракитово.Две годишна ефективна присъда получи и бившият заместник-кмет на община Ракитово Момчил Арнаудов, съобщи БНР.Съдът призна за виновен адвокат Лука Бельов, че в периода от декември 2009-а до април 2010-а година е присвоил 144 500 лева. Тогава Общината е осъдила свой длъжник, а решението е било предадено за изпълнение на частен съдебен изпълнител.Вместо да посочи сметката на Общината в исковата си молба, Лука Бельов е посочил личната си сметка и така е станал титуляр на сумата.В този период заместник-кметът Момчил Арнаудов е изпълнявал временно длъжността кмет. Той не се е задействал, за да защити интересите на Общината.Арнаудов е сключил неизгоден договор за юридически услуги с адвокат Бельов. Срокът на договора бил 48 месеца. По този договор допълнително са източени други 76 хиляди лева от сметката на Общината.Момчил Арнаудов сега е заместник-председател на Общинския съвет в Ракитово. Той е с основно образование.Присъдите подлежат на обжалване.", "date": "2019.03.05", "title": "5 г. затвор за адвокат, източил над 144 000 лева от Община Ракитово"}
{"url": "https://news.bg/economics/do-2021-g-stroyat-am-hemus-mezhdu-belokopitovo-i-buhovtsi.html", "text": "Строителството на автомагистрала \"Хемус\" между пътен възел Белокопитово и Буховци ще завърши през 2021 г. В момента се работи по трасе с дължина от 1.5 км. Участъкът е трасиран, отстранен е хумусният пласт, разчиства се строителната площадка, изпълнени са изкопни и взривни работи.Това каза в Търговище министърът на регионалното развитие и благоустройството Петя Аврамова. Тя участва в дискусията \"Европа в нашия дом\".Очаква се изграждането на останалите около 15 км да започне до края на тази година, съобщи министър Аврамова.Общата дължина на трасето от село Буховци до пътен възел \"Белокопитово\" от приоритетната за правителството магистрала е 16,32 км.Стойността на проектирането и строителството е 119,8 млн. лв. без ДДС. Автомагистралната отсечка ще бъде с по две ленти за движение в посока, две ленти за спиране, средна разделителна ивица, водещи ивици и банкети.Предвидено е изграждането на пътен възел \"Буховци\" при пресичането на АМ \"Хемус\" с пътя Буховци - Макариополско, както и пътни връзки с п.в. \"Белокопитово\" и с пътя Търговище - Варна. В рамките на проекта ще бъдат изградени също 7 виадукта, 10 селскостопански подлеза и мост над река Пакоша.Аврамова обясни, че се водят общо 29 дела от собственици срещу решението за отчуждаване на земи. Всички първи заседания са насрочени през първата половина на 2019 г.С трима от собствениците на имоти текат споразумения за обезщетяване със земеделска земя.В момента агенцията подготвя обществената поръчка за избор на оценител, който да изготви доклада за стойностната равносметка между имотите - частна собственост, засегнати от трасето на АМ \"Хемус\", и предложените за обезщетение от Държавния поземлен фонд.Така за строителство ще бъдат освободени 51 имота в землищата на селата Макариополско, Черенча, Градище и Буховци.През 2018 г. в подобряване на пътната инфраструктура в област Търговище са инвестирани около 26 млн. лв.През 2019 г. АПИ ще разполага с малко над 200 млн. лв. приходи от винетни такси и над 200 млн. лв. приходи от толсистемата за камиони, която ще заработи от 16 август 2019 г. През 2020 се очаква пълният приход от тол такси, който ще бъде около 1 млрд. лв.На територията на област Търговище са сключени 15 договора по програмата \"Региони в растеж\" 2014-2020 за близо 33 млн. лв., които ще подобрят живота на хората. 12 от тях са проекти на общини на стойност над 28 млн. лв. Над 4 млн. лв. се инвестират по общо три проекта на министерствата на образованието и науката и на здравеопазването, с които се модернизират седем учебни заведения и се обновява здравната инфраструктура.В Търговище Аврамова обяви, че административната област е една от шестте нови територии, които отговарят на условието в техните граници ВиК услугите да се предоставят от един ВиК оператор. Очаква се така да може да получава безвъзмездна финансова помощ от фондовете на Европейския съюз.", "date": "2019.03.05", "title": "До 2021 г. строят АМ \"Хемус\" между Белокопитово и Буховци"}
{"url": "https://news.bg/int-politics/ek-othvarlya-iskaneto-na-medvedev-za-garantsii-po-turski-potok.html", "text": "Не е в правомощията на Европейската комисия да дава лицензи и разрешения. Това заяви днес пред радио \"Свободна Европа\" високопоставен представител на ЕК във връзка с поисканите от руския премиер  от Брюксел за продължението на газопровода \"Турски поток\" през България.\"Ролята на Комисията е да прилага договорите, в този случай - да гарантира, че законодателството на вътрешния газов пазар се прилага стриктно от страните членки, независимо от вноса и енергийната инфраструктура\", коментира представителят на ЕК.По време на двудневното си посещение в България Медведев заяви, че \"за по-нататъшни стъпки по отношение на \"Турски поток\" ще можем да говорим само след категорична гаранция от ЕК, че този проект може да се случи\".За подобни гаранции се обявиха БСП и \"Атака\", която е част от управляващата коалиция.\"От срещата между г-н Медведев и г-н Борисов стана ясно, че руската страна няма да се ангажира с проекта \"Турски поток\" през България, докато не получи гаранции от ЕК\", посочи лидерката на БСП Корнелия Нинова.\"Затова  към правителството на България - поискало ли е такива гаранции, ако да - получило ли ги е, ако не - защо не ги е поискало и какви стъпки ще предприеме оттук нататък, за да може да стартира целият процес\", добави тя.По думите й иначе би изглеждало, че правителството на България е само на етап добри пожелания, пиар преди европейските избори и нищо конкретно като договорено споразумение между двете страни.Лидерът на \"Атака\" Волен Сидеров заяви, че не бива да се позволява външен натиск да \"се намеси и да спре \"Турски поток\". \"Вярвам, че днес имаме премиер, който води по-балансирана политика от предишни такива, ще удържи националния интерес и ще даде уверенията за това \"Турски поток\" да бъде гарантиран\", каза още СидеровПрез 2014 г. проектът за газопровод \"Южен поток\" беше спрян след възражения от страна на ЕК, защото не отговаряше на правилата на европейския енергиен пазар.", "date": "2019.03.05", "title": "ЕК отхвърля искането на Медведев за гаранции по „Турски поток“"}
{"url": "https://news.bg/economics/folksvagen-stroi-zavod-v-balgariya-v-sarbiya-sa-na-drugo-mnenie.html", "text": "Къде ще построи Фолксваген новата си фабрика, която трябва да заработи през 2022 година? Една публикация на ДВ, в която беше цитиран Митко Василев, управител на Германо-българската търговско-промишлена камара, предизвика много дискусии и публикации - особено в Сърбия, една от страните, които се борят за голямата инвестиция. В отговор на неколкратните запитвания до централата на концерна, ДВ получи единствено официалното съобщение за медиите и кратката информация, че решение още не е взето.От България до Турция - предимства и недостатъци\"Плановете на Фолксваген за фабрика в Югоизточна Европа наелектризираха не само медиите в потенциалните инвестиционни дестинации на Балканите\", пише днес австрийският \"Ди Пресе\". Според вестника, решението на Управителния съвет на Фолксваген може да се очаква през май. Авторът на статията Томас Розер анализира предимствата и недостатъците на държавите, очакващи голямата инвестиция. Според него най-напред прави впечатление фактът, че за Унгария изобщо не става дума - не само поради ръста на заплатите в тази страна, но и заради недостига на работна ръка. По-нататък в \"Ди Пресе\" четем:\"Срещу изграждането на фабрика на Фолксваген в Турция говори обстоятелството, че отношенията между ЕС и Анкара са обтегнати. Проблемите на Румъния пък са липсата на автомагистрали, повишеното равнище на заплатите и прегрелият пазар на работна сила в някои региони. (...) Леко фаворизираната България разполага с едва ли не перфектна площадка за новата фабрика на Фолксваген - това е закритият още през 2008 година металургичен комбинат Кремиковци в близост до софийското летище. За инвестицията се бори и процъфтяващият Пловдив. Като член на ЕС България печели точки и по линия на стабилността и на много тесните търговски връзки с Германия. Докато Сърбия и аутсайдерът Северна Македония са привлекателни както поради ниските равнища на заплатите, така и заради някои силни финансови предимства: като кандидати за членство в ЕС те все още не са длъжни в пълен обем да спазват строгите ограничения за държавните субсидии. Едва ли някаква роля ще изиграе обаче Споразумението за свободна търговия на Сърбия с Русия: и в момента то не важи за автомобилите на Фиат, които се сглобяват в Крагуевац\", пише \"Ди Пресе\".\"Сърбия пред земетресение\"На 3 март сръбският вестник \"Новости\" публикува статия под заглавие \"Фолксваген прави фабрика в Шумадия\". Още в началото авторът прогнозира, че Сърбия се намира пред истинско земетресение, защото според негови източници германският концерн бил избрал тъкмо Сърбия измежду конкуриращите се държави, сред които е и България. Вестникът твърди още, че предимствата на Сърбия са свързани с добрия икономически климат в страната, както и с приятелските отношения на сръбското държавно ръководство с \"колегите от Германия\". Цитиран е сръбският премиер Александър Вучич, според когото евентуалната инвестиция на Фолксваген изцяло \"ще промени кръвната картина на нашата икономика\".Друг сръбски вестник, булевардният \"Курир\", също пише, че инвестицията на Фолксваген ще се приземи в Сърбия - най-вече заради по-евтиното производство, качествената работна ръка, държавните субсидии и възможностите, които предлагат споразуменията за безмитна търговия с Русия и Турция. \"Няма нито една страна с добра икономика без автомобилна индустрия. С износа на 300 000 автомобила годишно нашата икономика ще придобие съвсем различен образ. (...) Ние сме по-конкурентоспособни както по отношение на работната сила и на качеството, така и по отношение на електроенергията например, чиито цени са по-ниски, отколкото в страните от ЕС\", четем в публикацията на сръбския \"Курир\".", "date": "2019.03.05", "title": "Фолксваген строи завод в България? В Сърбия са на друго мнение…"}
{"url": "https://news.bg/world/otriha-bombi-na-dve-letishta-i-gara-v-london.html", "text": "Британската полиция намери три пакета с взривни устройства на две летища - \"Хийтроу\" и аерогарата в лондонското Сити, както и на гара \"Ватерло\" в британската столица.Антитерористичният отдел е започнал разследване, предаде Би Би Си.Бомбите са били поставени в пощенски пликове. Според полицията е възможно случаите да са свързани.Съобщава се, че взривните устройства са обезвредени, никой не е пострадал.Първите съобщения за подозрителните пакети се появиха тази сутрин. Първият от тях е намерен на летище \"Хийтроу\", \"Компас център\". В рамките на следващите три часа бяха открити и другите два.\"Тези пакети - бели пощенски пликове, в които са сложени жълти пликове, се оказаха самоделни взривни устройства. Те могат да се възпламеняват\" - съобщават от антитерористичния отдел на полицията.Едната пратка е пламнала, когато служител на реда се е опитал да я отвори.На два от трите пакета, изпратени на \"Хийтроу\" гара \"Ватерло\", са били залепени ирландски марки. Ирландската полиция се е включила в разследването. Пликовете са надписани ръчно, което може да облекчи работата на експертите.\"Компас център\", който е към административната част на \"Хийтроу\", остава затворен. Част от територията на гара \"Ватерло\" е отцепена. Временно бяха евакуирани хората, намиращи се в част от сградите на летището в лондонското Сити.Инцидентите не са повлияли на разписанията на самолетите и влаковете.Министърът на транспорта Крис Грейлинг призова гражданите към бдителност.", "date": "2019.03.05", "title": "Отриха бомби на две летища и гара в Лондон"}
{"url": "https://news.bg/world/the-insider-saobshti-za-chetvarti-uchastnik-v-pokushenieto-sreshtu-skripal.html", "text": "Вече има четвърти заподозрян по случая Скрипал, който също е служител на руското ГРУ, съобщи изданието The Insider.Засега не се съобщават подробности.Припомняме, досега бяха разкрити трима участници в покушението срещу бившия руски шпионин Сергей Скрипал и дъщеря му Юлия, извършено на 4 март 2018 г. в британския град Солсбъри. Двамата бяха отровени с нервнопаралитичното вещество \"новичок\".Първо като  на престъплението бяха уличени Александър Петров и Руслан Боширов - служители на руското военни разузнаване.През февруари разследващата група Bellingcat разкри трети участник в отровителството - Денис Вячеславович Сергеев, с псевдоним \"Сергей Федотов\", високопоставен офицер от ГРУ.По данни на британските служби, той е виновен и за отравянето на По-рано беше съобщено, че освен тримата известни досега участници в покушението, британските власти  за които се предполага, че са имали второстепенна роля. Според Daily Mail, те са влезли в Кралството като туристи през март миналата година и вероятно са се завърнали в Русия.Първоначално Кремъл упорито отричаше, че атаката в Солсбъри е осъществена от руснаци и дори обвиняваше Запада, че е организирал нападението. След разкриването на двамата руснаци, Москва направи . След  за участието на руските спецслужби в отравянето, Путин излезе с изявление, в което ", "date": "2019.03.05", "title": "The Insider съобщи за четвърти участник в покушението срещу Скрипал"}
{"url": "https://news.bg/regions/v-haskovskoto-selo-stamboliyski-protestirat-za-asfalt.html", "text": "Жители на хасковското село Стамболийски излязоха на протест, информира bTV.Те недоволстват, че населеното място е пропуснато при разпределението на парите и тази година не получава нищо за инфраструктура.По думите им селото не попада в списъка за асфалтиране на улици, а то е с над 1000 жители и близо 7 км улици.От 36 села в общината 14 не получават пари за асфалт в бюджета за тази година. Кметът на селото Славчо Райков отбеляза, че иска да разбере на какви критерии са разпределени тези средства.Хасковският кмет Добри Беливанов също е останал изненадан от разпределението на парите за асфалтиране по селата.Решението било на Общинския съвет, предложението на бюджетната комисия, а той като кмет не възразил.По думите на председателят на Общинския съвет обаче, Хасково разполага с достатъчно остатък в бюджета, за да финансира асфалтирането във всички села.Той поясни, че пропуснатите села в списъка, могат да бъдат добавени още на следващия Общински съвет.", "date": "2019.03.05", "title": "В хасковското село Стамболийски протестират за асфалт"}
{"url": "https://news.bg/world/pentagonat-preporacha-da-ne-se-dostavya-f-35-na-turtsiya-ako-zakupi-s-400-ot-moskva.html", "text": "Пентагонът е препоръчал САЩ да не доставят многоцеливи изтребители Ф-35 на Турция, ако Анкара закупи от Москва зенитно-ракетен комплекс С-400, информира ТАСС.Главнокомандващият на Обединените въоръжени сили на НАТО в Европа генерал Къртис Скапароти заяви по време на изслушване в Комисията по отбрана към Сената на САЩ, че Европейското военно командване на САЩ (EUCOM) е препоръчало да не се предават на Турция американски изтребители пето поколение Ф-35, ако Анкара закупи от Москва зенитно-ракетен комплекс С-400.По думите му най-добре е да не се приключва сделката с Турция, тъй като не могат да се извършват бойни полети в условия, при които съюзник използва руски системи, особено системи за противовъздушна отбрана.През ноември 2016 г. стана известно за преговорите между Турция и Руската федерация относно закупуването на С-400. Фактът за сключването на договора е потвърден от руската страна на 12 септември 2017 г., в същото време Ердоган заяви, че вече е направен аванс по договора. Турция ще стане първата държава от НАТО,, броят на доставените комплекси не е официално определен.Американският помощник държавен секретар по европейските и евроазиатските въпроси Уес Мичъл предупреди, че придобиването на С-400 от Турция ще доведе до прилагане на санкции срещу Анкара и качествена промяна в двустранните отношения. Освен това Съединените щати могат да откажат да доставят на Турция .", "date": "2019.03.05", "title": "Пентагонът препоръча да не се доставя Ф-35 на Турция, ако закупи С-400 от Москва"}
{"url": "https://news.bg/regions/fandakova-zamitala-problema-s-gradskiya-transport-pod-kilima.html", "text": "В последните дни кметът Йорданка Фандъкова обърна внимание на проблемите в Столичния градски транспорт, но не виждам никакъв резултат от тази нейна извънредна активност. Това заяви председателят на БСП - София и на групата на социалистите в СОС Калоян Паргов по повод срещата на кмета с представителите на синдикатите и днешния й отговор на В общите приказки на кмета личи опит за замазване на проблемите, смята той и допълва, че ако намеренията й да реши въпроса са били сериозни, е щяла да обещае конкретен срок.Това симулиране на дейност от страна на управляващите в Столичната община с цел бавене и поредно замитане на проблема под килима за никого не е полезно, недоволства Паргов.Той посочи, че ще поиска от заместник-кмета по финанси и транспорт Дончо Барбалов информация от всички депа в Столичните транспортни дружества за неизпълнените курсове от графика поради липса на шофьори. Искам да знам дали е вярно, че шофьори от градския транспорт са наказвани с глоби заради самоотлъчка, ако откажат да се явят на работа в определения им по график почивен ден, обясни председателят на БСП - София.Паргов пита и как ще бъдат защитени правата на протестиращите шофьори, които не са членове на двата синдиката.Той се надява, че на следващото заседание, насрочено за 13 март, ще бъдат поставени ясни срокове за работата по решаване на проблемите - подобряване на санитарно-битовите условия на крайните спирки, оптимизация на разписанията и достатъчно време за почивка на шофьорите между отделните курсове, подобряване на работата в сервизите, както и месечни и седмични графици за работа и почивка, които осигуряват задължителните по Кодекса на труда почивки.Паргов посочи, че все още очаква да получи поисканата информация за положените от шофьорите часове извънреден труд през първите два месеца от годината.Припомняме, напрежението в сектора ескалира през последните седмици, след като до Главна инспекция по труда и омбудсмана заради редовната практика шофьори и ватмани от столичния градски транспорт да полагат извънреден труд в нарушение на Кодекса на труда.От БСП не закъсняха и също на транспортните дружества в СофияДни по-късно столични заради лошите условия на труд и извънредното работно време.От своя страна четирите дружества на Съюза на транспортните синдикати в България (СТСБ) в столичния градски транспорт обвиниха за създалото се напрежение Паргов пък изрази мнение, че увеличението на заплатите на работещите в градския транспорт с 10% няма как да компенсира недоволството им от ", "date": "2019.03.05", "title": "Фандъкова замитала проблема с градския транспорт под килима"}
{"url": "https://news.bg/world/partiyata-na-orban-iska-da-ostane-v-enp.html", "text": "Унгарската управляваща партия ФИДЕС на премиера Виктор Орбан иска да остане в дясноцентристката Европейска народна партия (ЕНП) въпреки растящия натиск в най-голямата партия в Европейския парламент да изключи партньорите си от Будапеща, информира \"Ройтерс\".Орбан отдавна е в сблъсък с Брюксел заради твърдата си политика срещу имиграцията и по други проблеми. Враждата ескалира преди изборите за Европейски парламент през май.В понеделник Европейската народна партия е получила 12 предложения от партии от 9 страни членки на ЕС. На 20 март Европейската народна партия ще разисква за замразяване или изключване на ФИДЕС от партията.\"В Европейската народна партия се води дебат, който е съсредоточен върху въпроса за имиграцията\", се казва в съобщение на ФИДЕС.\"Готови сме за дебат и да представим позицията си. ФИДЕС не иска да напуска Европейската народна партия, нашата цел е антиимиграционните сили в Европейската народна партия да укрепват\", допълват от партията.ФИДЕС счита, че защитата на християнските ценности в Европа и спирането на миграцията са по-важни от партийната дисциплина в редиците на Европейската народна партия.ЕНП има 217 депутати в 750-местния Европейски парламент. 12 от тях идват от ФИДЕС.Социологически проучвания показват, че ЕНП се очаква да остане най-голямата парламентарна група в ЕП след изборите през май, но с отслабени позиции. Очакванията са крайнодесните и популистки партии да се представят добре.Проучване на Zavecz Research от февруари показва, че 32% от унгарците подкрепят ФИДЕС, няма промяна спрямо януари. Крайнодясната \"Йоббик\" получава 10%, социалистите са подкрепяни от 7 на сто.Междувременно Манфред Вебер, основният кандидат на консерваторите на предстоящите евроизбори, коментира пред вестник, че Орбан трябва да прекрати анти-ЕС риториката, ако иска партията му да остане в ЕНП, информира \"Ройтерс\".В интервю за \"Билд\" германският консерватор заяви, че той иска да направи последен опит да убеди Орбан.\"Виктор Орбан трябва незабавно и завинаги да прекрати анти-Брюксел кампаниите на правителството\", призова Вебер и добави, че унгарският премиер трябва да се извини на другите партии в ЕНП и да гарантира съществуването на Централноевропейския университет в Будапеща.", "date": "2019.03.05", "title": "Партията на Орбан иска да остане в ЕНП"}
{"url": "https://news.bg/int-politics/lukashenko-rusiya-ni-machka-zatova-tryabva-da-se-dogovaryame-s-es.html", "text": "Процесът на евразийската интеграция се връща назад, ако вече не се е върнал, заяви в Минск президентът на Беларус Александър Лукашенко, цитиран от радио \"Свободна Европа\".По думите му, липсващата конкретна работа по преодоляване на разногласията в Русия се подменя с някакъв \"цифров дневен ред\".Изявлението беше направено на съвещание по въпросите на участието в интеграционни структури и сътрудничеството с европейски организации.Лукашенко коментира, че напоследък Беларус гради отношения с ЕС, което предизвиква у Русия алергия и дори истерия. Той уточнява, че именно действията на Русия тласнали Минск към разширяване на сътрудничеството със Запада.\"Не допускат продукцията ни на пазара си, наричат ни използвачи, избутват ни, мачкат ни по всякакъв начин. Какво да правим - да се скрием в миша дупка и да не излизаме? Ако ни затварят вратите - една, друга, трета - ние търсим четвърта.\" - посочва Лукашенко.Той допълва, че Беларус не се е \"извърнала\" от Русия към Запада, а по силата на географското си положение е принудена \"постоянно да върти глава\". Същевременно Лукашенко уточнява, че ако страната му имаше \"нормални\" икономически отношения с Русия, нямаше да има необходимост от договаряне с ЕС.Президентът на Беларус определи като най-непосредствени задачи подписването на приоритетите за партньорство с ЕС и споразумения с общността за реадмисия и опростяване на визовите процедури.Въпреки това Лукашенко твърди, че страната му не се отказала от идеята за \"съюзна държава\" с Русия, но основният й принцип трябва да бъде осигуряването на \"равни условия за гражданите и стопанските субекти\" на двете страни.Припомняме, в края на миналата година се появиха съобщения за натиск от страна на Москва за \"по-дълбока интеграция\" на двете страни, която наблюдателите нарекоха \"пълзяща анексия\" и \"поглъщане\" на Беларус от Русия. През последните месеци Лукашенко имаше няколко срещи с руския президент Владимир Путин, на които е решено да се създадат работни групи за обсъждане на \"интеграцията\". Москва вече оказва натиск за въвеждане на обща валута. Президентът на Беларус обаче обяви, че тя трябва да следва модела на еврото и че .На 5 декември 2018 г. Лукашенко се срещна с руския президент Владимир Путин в Москва, в опит да реши спорните въпроси. Несъгласията са свързани с повишаването от страна на Москва на данъка върху добива на полезни изкопаеми, цената на руския нефт за Беларус, както и на руския газ. Тогава не беше постигнато съгласие.В края на декември отново имаше среща между двамата, около която все още има много неизвестни. В някои руски медии се появиха публикации, че Лукашенко се е огънал пред руския натиск и е приел \"сливане\" на Беларус с Русия, което би било фактическо анексиране на Беларус при отказ от суверенитет от страна на Минск.Официално Кремъл не отрече варианта за \"сливане\", като беше заявено, че двете страни \"вървят една към друга\".Очакваше се на 31 декември Лукашенко да излезе с официално изявление, от което да стане ясно дали е отстъпил пред ултиматума на Москва. Такова изявление обаче не последва.В предходните месеци президентът на Беларус нееднократно алармираше за аспирациите на Русия да лиши Беларус от суверенитет.На 14 декември той заяви, че \"Беларус е готова към поетапна интеграция с Русия\", но е безполезно Москва да използва натиск.\"Да ни шантажират и да се опитват да ни огънат, притискайки с коляно гърдите ни, е безполезно. Ние трябва да вървим към интеграция в името на единението на нашите народи. Не мога да приема задкулисни машинации, всичко трябва да е честно и открито\" - посочи Лукашенко.Днешното изявление даде повод за предположения, че усилията му да преодолее енергийната зависимост от Русия вероятно са опит да предотврати поглъщането на Беларус от Русия.", "date": "2019.03.05", "title": "Лукашенко: Русия ни мачка, затова трябва да се договаряме с ЕС"}
{"url": "https://news.bg/world/zarif-ne-bil-informiran-za-vizitata-na-asad-v-teheran-i-reshil-da-podade-ostavka.html", "text": "Министърът на външните работи на Иран Мохамед Джавад Зариф е подал оставка, тъй като не е бил информиран за посещението на сирийския лидер Башар Асад в Техеран, съобщават местни медии.Асад посети Местната медия ISNA съобщава информацията, като се позовава на говорителя на външното министерство Бахрам Гасеми.Зариф обяви решението си да подаде оставка в профила си в Instagram миналата седмица, но на следващия ден президентът \"Министерството на външните работи нямаше информация на никакво ниво (за тази визита) и тази липса на информация беше поддържана до края на посещението\", казал Касеми, цитиран от ISNA.Мохамед Зариф е министър на външните работи от 2013 г. Той е един от архитектите на многостранното ядрено споразумение от 2015 г., което се възприема като голям дипломатически пробив преди ", "date": "2019.03.05", "title": "Зариф не бил информиран за визитата на Асад в Техеран и решил да подаде оставка"}
{"url": "https://news.bg/regions/pensioner-se-prostrelya-smartonosno-vav-vidinsko.html", "text": "88-годишен мъж се простреля смъртоносно с газов пистолет, съобщиха от Областната дирекция на МВР във Видин.Инцидентът е станал около 17.13 часа на 2 март. Възрастният мъж от село Дреновец издъхнал в линейката на път за болницата. Оръжието, с което се прострелял, било с премахната муфа.Трупът е откаран за аутопсия във видинската болница. По случая е образувано досъдебно производство.", "date": "2019.03.05", "title": "Пенсионер се простреля смъртоносно във Видинско"}
{"url": "https://news.bg/education/zrelostnitsite-veche-mogat-da-podavat-zayavleniya-za-dzi-2019.html", "text": "От днес зрелостниците в страната вече могат да подивяват заявления за явяване на държавен зрелостен изпит (ДЗИ), информират от Министерството на образованието и науката (МОН) в прессъобщение.Кампанията по подаването на задължителните за допускане до матура заявления продължава до 18 март, понеделник.През тази година матурата по български език и литература (БЕЛ) ще се проведе на 21 май, вторник, а втората задължителна матура по избираем предмет - на 23 май, четвъртък.В документите зрелостниците трябва да посочат предмета, по който ще положат втория задължителен зрелостен изпит.И тази година завършващите средно и специално образование у нас могат да избират за втора матура между 13 учебни дисциплини.Това са предметите математика, география и икономика, биология и здравно образование, история и цивилизация, физика и астрономия, химия и опазване на околната среда, философски цикъл, английски език, немски език, френски език, руски език, италиански и испански език.От просветното министерство припомнят и че бъдещите абитуриенти могат да държат и трета матура по желание, която ще се проведе в периода от 28 до 31 май.Броят на допуснатите до матурите ще бъде ясен до 17 май.Резултатите ще бъдат оповестени до 13 юни 2019 година.", "date": "2019.03.05", "title": "Зрелостниците вече могат да подават заявления за ДЗИ 2019"}
{"url": "https://news.bg/int-politics/pakistan-pogna-ekstremistite-obvineni-za-napadenieto-v-kashmir.html", "text": "Пакистан арестувал 44 заподозрени в операция срещу екстремистката група, обвинявана за , коментира вътрешният министър на страната, цитиран от ДПА.Арестите включват лидери на екстремистите от \"Джаиш е Мохамад\", допълва вътрешният министър Шехрир Африди.Братът и друг близък роднина на лидера на групировката, Маулана Масуд Ажар са сред 44-те бойци, които са арестувани, обяснява Африди пред репортери в столицата Исламабад.След атентата в средата на февруари, Индия съобщи, че нападателят-самоубиец и от въпросната екстремистка групировка, за която твърди, че действа от Пакистан.По-рано днес, пакистанските ВМС съобщиха, че са осуетили опити на индийска подводница да нахлуе в пакистански води, дни след като военните самолети на двете ядрени сили се .", "date": "2019.03.05", "title": "Пакистан погна екстремистите, обвинени за нападението в Кашмир"}
{"url": "https://news.bg/politics/hamid-hamid-chestiti-na-gerb-mezhdunarodniya-den-na-palachinkata.html", "text": "\"Днес е международният ден на палачинките. Честит празник, колеги от ГЕРБ, да сте живи и здрави!\".Така депутатът от ДПС Хамид Хамид се обърна към колегите си от ГЕРБ по време на обсъждането на ветото на президента Румен Радев върху текстовете на Законопроекта за изменение и допълнение на Изборния кодекс.Иначе от ДПС ще подкрепят предложенията и ще гласуват за повторното приемане на законопроекта за промяна на ИК.По думите на зам.-председателя на парламентарната правна комисия прекалено много се изговорило за преференциите.Хамид Хамид негодува, че едва в последните дни се повдигнал дебатът как да се спасят гласовете на българските граждани в Англия и на останалите хора, които живеят зад граница.", "date": "2019.03.05", "title": "Хамид Хамид честити на ГЕРБ международния ден на палачинката"}
{"url": "https://news.bg/world/shvedskata-akademiya-shte-prisadi-nobela-za-literatura-za-2018-i-2019-g.html", "text": "Шведската академия ще възобнови присъждането на Нобеловата награда за литература и ще съобщи лауреатите за 2018 г. и 2019 г., обявиха от Нобеловата фондация, цитирани от ДПА.Решението е взето по време на среща на борда на фондацията.Нобеловите награди обикновено се съобщават всеки октомври.През май 2018 г. от фондацията и Шведската академия, която избира нобеловите лауреати за литература, се съгласиха да отложат наградата за годината след избухването на сексуален скандал, който обхвана академията. Също нарушаване на правилата за избягване на конфликт на интереси доведе до дълбоки разногласия между членовете.От миналата година академията се опитва да се прегрупира.Членовете на академията се избират до живот. Един резултат от възникналата през 2018 г. криза е промяна в правилника от 1786 г., която позволява на членове да напускат.Сред членовете, които напуснаха, е Сара Даниус, която през 2015 г. се превърна в първата жена, избрана за постоянен секретар. През януари поетесата Катарина Фростенсон също напусна организацията. Нейният съпруг, французинът Жан-Клод Арно, беше осъден по две обвинения в изнасилване през декември 2018 г. Той обжалва присъдата.Фростенсон, член от 1992 г., отрича твърдения, че е подала информация на нобелови лауреати за литература за съпруга си.През ноември академията съобщи, че още петима членове ще се присъединят към 5-членния Нобелов комитет, за да помогнат при избирането на лауреатите.Фондацията отбелязва в съобщение, че промените са \"важни\" и вярват, че ще помогнат за възстановяването на доверието, но поясняват, че ще отнеме време.Най-вероятно двамата нобелови лауреати за литература ще бъдат съобщени едновременно.", "date": "2019.03.05", "title": "Шведската академия ще присъди Нобела за литература за 2018 и 2019 г. "}
{"url": "https://news.bg/regions/zhiteli-na-plovdiv-pravyat-podpiska-za-novi-trotoari-okolo-blokovete-si.html", "text": "Жителите на бул. \"Шести септември\" в Пловдив правят подписка с искане за облагородяване на междублоковото пространство, информира БНР.На няколко входа са поставени текстове с исканията на гражданите, адресирани до пловдивския кмет Иван Тотев и кмета на района Георги Стаменов.Хората искат подобряване на инфраструктурата пред домовете им.По думите им пред блоковете им е струпана техника и строителни материали, от които се вдига много прах, а между улиците \"Весела\" и \"Ламартин\" липсват тротоари и пътна настилка.В подписката е посочено, че в близост се намират две детски градини и училище, а сериозното запрашаване засяга над 1000 души.", "date": "2019.03.05", "title": "Жители на Пловдив правят подписка за нови тротоари около блоковете си "}
{"url": "https://news.bg/regions/vtori-den-gasyat-pozhar-na-smetishte-kray-plovdiv.html", "text": "Пожар избухна на сметището в пловдивското село Първенец, предаде \"Фокус\".По информация на директора на РДПБЗН - Пловдив комисар Георги Мангараков от сутринта горят строителни отпадъци.На мястото са пристигнали два противопожарни екипа, които се опитват да овладеят пламъците. Пожарът обаче е избухнал на трудно достъпно място. Две цистерни на Общинското предприятие \"Чистота\" също съдействат при гасенето.Комисар Мангараков обясни, че става въпрос за голям кратер, тъй като самото сметище е като тераса и до него се стига много трудно. Той изрази опасенията си, че пожарникарите могат да попаднат в тресавище, ако рискуват да влязат вътре. Сметището е охраняемо, подчерта той.Още снощи противопожарните екипи са опитали да засипят огъня с помощта на булдозер.За четвърти път пламъци обхващат въпросното сметище, след като пожари горяха и през 2008, 2009 и 2011 г.", "date": "2019.03.05", "title": "Втори ден гасят пожар на сметище край Пловдив"}
{"url": "https://news.bg/regions/otkriha-bomba-pri-remont-na-bul-vasil-levski-vav-varna.html", "text": "Бомба е открита при строителство в старата част на варненския бул. \"Васил Левски\" в района на пазар \"Левски\", съобщи bTV.Полицията e отцепила обекта, а трафикът се пренасочва по обходен маршрут.Очаква се пристигането на специализирана техника и сапьори.", "date": "2019.03.05", "title": "Откриха бомба при ремонт на бул. \"Васил Левски\" във Варна"}
{"url": "https://news.bg/int-politics/frenskite-mitnitsi-prichiniha-zadrastvaniya-v-kale-pri-proverki-predi-brekzit.html", "text": "Френските митници причиниха задръствания в Кале, след като служители започнаха по-строги проверки на камионите, насочени към тунела под Ламанша и пристанището, съобщава БиБиСи.Действието е насочено към подобряване на заплащането и броя на персонала преди Брекзит на 29 март. Дюнкерк, на френското крайбрежие, също е засегнат. \"Брекзит е катализатор за по-дълбок гняв\", коментира служител от профсъюз.Колони от камиони чакат на магистрала А16 в близост до Кале, пристанището, както и до изхода на тунела под Ламанша, има и големи опашки на граничните контролно-пропускателни пунктове.За втори ден колоните от камиони са с километри, но обикновеният трафик все още не е затруднен.Фериботният оператор DFDS коментира, че пълните гранични проверки са спрени в Кале, но времето за изчакване е повече от три часа, докато трафикът се пренасочва през града.Докато времето за изчакване в Дюнкерк е само около час, там всеки камион все още се проверява, допълва операторът.Шофьорите недоволстват, а служители в Кале заявяват, че създават зони за престой, за да се справят с тежестта на трафика. Докато камионите спряха, има съобщения, че мигранти са се опитвали да се качат на превозните средства, за да преминат през Ламанша.Представители на профсъюза заявяват, че тяхната дейност \"показва, какво ще се случи с Брекзит\", когато Великобритания напусне Европейския съюз. Възможността за Брекзит без сделка доведе до опасения от сериозни пречки от двете страни на Ламанша.Френското правителство обяви планове за увеличаване на броя на митническите служители в отговор на Брекзит. 300-те души, разположени в тунела под Ламанша, ще бъдат увеличени до 365, докато 64-те в пристанището на Кале ще се двойно повече.Представители на синдикатите твърдят, че искат по-голям брой хора, заради Брекзит, както и по-добро заплащане на нощен труд и средства за работа в рискови условия.\"Ако Обединеното кралство стане трета страна, проверките ще станат по-сериозни. Това е първата, пълна демонстрация на това, което ще се случи\", коментира официалният представител на синдиката CGT Филип Боленжер.Ръководителят на френските митници Родолф Гинц заяви, че е учуден. Той настоява, че Франция ще бъде готова за 29 март, с цел да защити френската територия, вместо да контролира това, което напуска Франция, както и да поддържа потока и сигурността на трафика.Британското правителство също се стреми да успокои страховете, като обещава, че камионите, влизащи във Великобритания, ще могат да продължат пътя си директно от фериботи и влаковете от тунела под Ламанша, като попълнят предварително гранична декларация.През януари властите на Обединеното кралство организираха учение, включващо 89 камиона в едно излязло от употреба летище в Кент, като част от плановете си за извънредни ситуации.", "date": "2019.03.05", "title": "Френските митници причиниха задръствания в Кале при проверки преди Брекзит"}
{"url": "https://news.bg/crime/uslovna-prisada-za-mazh-prichinil-telesna-povreda-na-politsai.html", "text": "Условна присъда за мъж, причинил телесна повреда на полицаи докато го водят в районното. Мъжът е осъден на пет месеца затвор, отложени с 3-годишен изпитателен срок, съобщиха от прокуратурата.Споразумението на Софийския районен съд с М. Делчев е с характер на влязла в сила присъда и не подлежи на обжалване или протест, пишат от държавното обвинение.Мъжът се разбуйствал срещу персонала на пицария \"Джунглата\" в столичния квартал \"Надежда\". Той е причинил телесна повреда на полицай, отзовал се на подаден сигнал.В информацията от прокуратурата се посочват две дати за инцидента - 26 февруари и 26 май 2018 година.Пристигналите полицаи проверили пицарията и задържали Делчев за срок от 24 часа. По време на транспортирането на Делчев към полицейското управление, около 00:05 часа на 26 май 05 2018г., в района на кръстовището на бул. \"Никола Жеков\" и ул. \"Христо Силянов\", той започнал да буйства. Делчев удрял и обиждал полицаите. Единият от тях е с увреждания по ръцете, краката и шията.Служителите на реда поискали съдействие от свои колеги, с помощта на които успели да поставят белезници на Делчев и да го отведат до сградата на 02 РУ-СДВР.", "date": "2019.03.05", "title": "Условна присъда за мъж, причинил телесна повреда на полицаи"}
{"url": "https://news.bg/politics/pravnata-komisiya-othvarli-vetoto-varhu-izborniya-kodeks.html", "text": "Депутатите от Комисията по правни въпроси отхвърлиха ветото на президента Румен Радев върху текстовете в законопроекта за изменение и допълнение на Изборния кодекс.Народните представители гласуваха с 14 гласа \"за\", 0 \"против\" и 0 \"въздържали\".Припомняме,  беше приет от Народното събрание на 14 февруари 2019 г.В аргументите си председателят на ресорната парламентарна комисия Данаил Кирилов заяви, че в последните две седмици се получило пренасищане в общественото пространство с едни или други аргументи по темата за Изборния кодекс.Действително в тази материя са важни детайлите и добросъвестното отношение към тях, защото политическият дебат и политизирането на факти и обстоятелства, може да доведе до изкривяване на обществените възприятия, предупреди Кирилов.Той призовава да се четат публичните документи, които са достатъчно подробни.Въпреки, че нямаше представители на ЦИК в правна комисия, според Кирилов те са ревниви и в случаите, когато са идвали, са го правили, защото са имали консенсус и по-широка подкрепа за едно или друго решение.Кирилов би приел , ако се коментираха облекченията за самостоятелно явяване на евроизборите. От ГЕРБ не подкрепят в цялост ветото на държавния глава.\"Исканията на ЦИК са налице\", увери шефът на ресорната комисия, който коментира машинното гласуване. и проблемите с доверието. Проблемите с доверието си го правим ние, но добросъвестно трябва да следваме истината в дебата.По думите му няма нищо противоконституционно в преференциите. Реално той призова Мая Манолова да даде за преценка текстовете на Конституционния съд, както се заканва.В мотивите си проф. Емилия Друмева, от екипа на държавния глава посочи, че президентът Румен Радев е наложил вето върху текстовете в Изборния кодекс, като е изразил несъгласието си с отделните разпоредби на закона.Тя настоя колкото и да се е изговорило по темата за преференциите, да се отчете полезният ефект, който се проявява в личностния избор на избирателя да повлияе върху подреждането на кандидатите в листата.Според проф. Друмева на ЦИК се вменяват огромни по тежест и обем задачи, но това е до голяма степен бланкетно. Тя защити мотивите за налагане на вето, които отбелязват, че липсват критерии.Проф. Друмева завърши с това, че съдебната и правосъдната система имат потенциал да наложат и да направят своите задължителни указания да се спазват, а не да се отстъпва прагматично \"само и само да има лесно и постижимо решение\".Георги Чолаков от Върховния административен съд (ВАС) се противопостави на мотивите на проф. Друмева и заяви, че не подкрепя ветото на държавния глава.От своя страна проф. Михаил Константинов, който е и бивш зам.-председател на ЦИК, коментира, че трябва да се промени законопроектът за изменение и допълнение на Изборния кодекс. По думите му е безумно цяла Европа да се отказва от машинното гласуване, а ние да се хвърляме с главата надолу.\"Ще има сериозни проблеми и само с 3 000 машини\", предупреди проф. Константинов, допълвайки, че другият проблем е в доверието на хората. Той е сигурен, че в някои секции може да се провали гласуването.Данаил Кирилов също заяви, че широкото прилагане на машинното гласуване ще доведе до технически проблеми в изборния процес.", "date": "2019.03.05", "title": "Правната комисия отхвърли ветото върху Изборния кодекс"}
{"url": "https://news.bg/world/tramp-pogna-poludelite-demokrati.html", "text": "Президентът на САЩ Доналд Тръмп използва \"Туитър\", за да излее гнева си върху Демократическата партия и някои представители на партията, които инициираха ново разследване срещу американския лидер.Президентът нарече председателя на Комисията по правни въпроси към Камарата на представителите Джери Надлър и Хилари Клинтън \"луди\" и подчерта, че тези политици нищо не са направили за САЩ.Сега те осъзнаха, че единственият сговор с Русия е направен от измамницата Хилари Клинтън, демократите, Надлър, Шиф и демократите, водещи комисиите, които полудяха. 81 писма са изпратени до невинни хора, за да ги тормозят. Те нищо не направиха за нашата страна, написа американският лидер.Според него разследването на демократите е \"голям, тлъст разпит\" с надежда да се открият доказателства за престъпление.Най-голямата измама в историята на страната ни. Демократите възпрепятстват правосъдието...Факт е, че реалното престъпление е това, което демократите правят...Президентски тормоз, продължи Тръмп и накрая написа, че рейтингът на одобрение на Републиканската партия е достигнал 93%.Вчера конгресна комисия Междувременно американски медии съобщават, че адвокатът на Майкъл Коен, бившият адвокат на Тръмп, е повдигнал вероятността пред адвокати на държавния глава Коен да бъде помилван, след като федерални агенти нахлуха в офиси на Майкъл Коен през април 2018 г.", "date": "2019.03.05", "title": "Тръмп погна \"полуделите\" демократи"}
{"url": "https://news.bg/crime/liberiyska-firma-e-noviyat-sobstvenik-na-libiyskiya-tanker-badr.html", "text": "Новият собственик на либийския танкер \"Бадр\"/\"Бдин\", задържан на бургаското пристанище, е либерийска фирма. Танкерът престоя почти две години на пристанището, информира БНР.От Изпълнителната агенция \"Морска администрация\" заявиха, че ще изискат официални документи за смяната на собствеността на танкера, заради който Либия обвини България в пиратство.Уведомителното писмо за смяната на собствеността е получено днес в държавните институции. Изпращачът е фирма \"Булгаргеомин\". В него се посочва, че собствеността на танкера \"Бдин\", който преди българската фирма да го придобие носеше името \"Бадр\", сега вече е прехвърлен на либерийското дружество \"Морган и Ко\".Към момента няма яснота дали корабът е продаден, или е само прехвърлен на друга фирма.От фирмата-оператор на танкера, \"Корморан шипинг\", заявиха, че за момента флагът не е сменен. В момента танкерът е с панамски флаг.Танкерът \"Бадр\" бе задържан на бургаското пристанище близо две години заради съдебни спорове за собствеността между две търговски дружества - българско и либийско.В края на миналата година под контрола на Гранична полиция и Морска администрация бяха сменени флагът и екипажът на танкера. Тогава индийските моряци и либийският капитан бяха заменени с украински екипаж.Припомняме, на 7 януари стана ясно, че , които плават под наш флаг. Това предупреждение бе в отговор на замяната на либийския флаг на танкера \"Бадр\" с панамски и предаването на управлението на кораба на украински екипаж. Действието е извършено от частен съдебен изпълнител. То е продиктувано от , Панама също е въвлечена в спора.Действията са извършени с помощта на Българската морска администрация и граничната полиция. Междувременно Панама алармира, че документите, свързващи кораба с панамската страна, са фалшиви. Това е причината ..Едното досъдебно производство е на Окръжна прокуратура в Бургас срещу . Той бе обвинен, че е превишил правата си.Припомняме, съдебният изпълнител  в България.Има и друго, което засяга европейска заповед за разследване относно договор за морска ипотека. Разследва се дали договорът е фалшив.По информация на журналиста . Тогава танкерът е задържан на пристанище Бургас по искане на българска частна фирма, която твърди, че има стари вземания от Либия.", "date": "2019.03.05", "title": "Либерийска фирма е новият собственик на либийския танкер БАДР"}
{"url": "https://news.bg/crime/vks-potvardi-prisadata-ot-6-godini-zatvor-za-yanko-vatashki-ludiya.html", "text": "Върховния касационен съд потвърди решението на АСНС Янко Ваташки, по прякор Лудия, да изтърпи 6 години \"лишаване от свобода\" за изнудване, при опасен рецидив. Подсъдимият е признат за виновен в това, че в съучастие с Марин Човалинов са изнудвали друго лице, от което са получили 2000 лв. с цел набавяне на имотна облага.Деянието е било придружено с причиняване на лека телесна повреда на пострадалия.Първоначалната присъда на Ваташки е  и \"глоба\" в размер на 6 000 лв. След което тя е обжалвана пред АСНС.През 2017 г, присъдата е изменена, като подсъдимият е признат за невинен и оправдан по обвинението да е целял да набави за себе си имотна облага и наложеното му наказание е намалено на 6 години \"лишаване от свобода\", както и глобата - на 5 000 лв.В окончателното решение пише, че въззивният съд не е допуснал нарушаване на правото на защита на подсъдимия Ваташки поради неуважаване на доказателствени искания на защитата.Върховните съдии са категорични, че решаващият съд е обсъдил подробно както обвинителните, така и оправдателните доказателства, като е взел предвид всеки един от тях.Оплакването за тенденциозност на делото, основана на личността на подсъдимия, не се приема за основателно от съдиите.Съставът на ВКС смята, че не е налице несправедливост при вече издадените наказание, поради което няма основание за изменението им.", "date": "2019.03.05", "title": "ВКС потвърди присъдата от 6 години затвор за Янко Ваташки - Лудия   "}
{"url": "https://news.bg/world/hilyadi-studenti-vastanaha-sreshtu-buteflika-v-alzhir.html", "text": "Хиляди алжирски студенти организираха марш, за да протестират срещу решимостта на президента Абделазиз Бутефлика да търси пети пореден мандат като държавен глава, информира АФП.След масови демонстрации дългогодишният лидер обеща, че ако спечели на изборите през април, ще организира \"национална конференция\" за избиране на дата за нови избори, на които няма да участва. Но обещанието му, направено в писмо, което беше прочетено по държавната телевизия в неделя вечерта, е отхвърлено гневно от алжирците като обида.Бутефлика управлява страната през последните две десетилетия.Алжир е разклатен от 22 февруари, когато започна организирането на големи демонстрации с искане оставката на 82-годишния лидер. Протестиращите се мобилизират с призиви в социалните мрежи.Днес хиляди студенти организираха демонстрация в столицата. Много от тях развяваха знамето на държавата. В центъра на столицата е разположена полиция, където протестите са забранени от 2001 г. Подобни демонстрации има и в други големи градове.В Алжир половината население е на под 30-годишна възраст и много млади хора не могат да си намерят работа.", "date": "2019.03.05", "title": "Хиляди студенти въстанаха срещу Бутефлика в Алжир"}
{"url": "https://news.bg/regions/tir-se-zabi-v-kanavka-na-patya-ruse-razgrad.html", "text": "ТИР се заби в канавка на пътя Русе - Разград, предаде БГНЕС.Катастрофата е станала днес следобед малко след отбивката за село Щръклево в района на Държавното земеделско стопанство.Няма данни за пострадали.", "date": "2019.03.05", "title": "ТИР се заби в канавка на пътя Русе - Разград"}
{"url": "https://news.bg/society/medvedev-predal-pozdravi-ot-patriarh-kiril-na-patriarh-neofit.html", "text": "Негово Светейшество Българският патриарх Неофит прие премиера на Русия Дмитрий Медведев в Синодалната палата, съобщиха от Светия синод.Руският премиер предаде поздрави на българския патриарх Неофит и на членовете на Светия Синод от името на Руския патриарх Кирил. Медведев благодари на Светейшия патриарх за оказаната възможност да бъде посланик на благопожеланията.По време на приема бяха изтъкнати традиционно добрите взаимоотношения между Българската патриаршия и Руската православна църква. Двете делегации обсъдиха въпроси от църковния живот на България и на Русия. Приемът завърши с благопожелания за бъдещи успехи и добри плодове в трудовете.В срещата участваха Техни Високопреосвещенства Старозагорски митрополит Киприан, Врачански митрополит Григорий, Видински митрополит Даниил, Негово Преосвещенство Мелнишки епископ Герасим - главен секретар на Светия Синод и архимандрит Васиан, председател на храм-подворие \"Св. Николай Мирликийски\".", "date": "2019.03.05", "title": "Медведев предал поздрави от патриарх Кирил на патриарх Неофит"}
{"url": "https://news.bg/crime/ostaviha-v-aresta-varnenetsa-prebil-14-godishnata-si-dashterya.html", "text": "Оставиха в ареста варненеца, пребил 14-годишната си дъщеря.Днес състав на Варненския районен съд уважи искането на Районната прокуратура и взе мярка за неотклонение \"Задържане под стража\" спрямо 45-годишния Христо Х.Срещу варненеца е повдигнато обвинение, че е упражнил домашно насилие над родната си дъщеря, която в момента е в болница с телесни повреди от побоя.Припомняме, случаят е от 1 март. заради изчезнали пари от дома им. Мъжът обвинил момичето в кражба и го пребил.Христо Х. е баща на три деца. Голямата му дъщеря и пострадалото 14-годишно момиче живеят при него, а синът му - при майка си. Заради упражнено домашно насилие над по-малката дъщеря и сина му през 2018 г. съдът му е забранил да доближава двете си деца. Въпреки това 14-годишното момиче решило да заживее при бащата си и се пренесло при него.Обвиняемият има и ограничителна заповед да не доближава бившата си съпруга. Той е осъждан два пъти - за закана с убийство и за нарушаване на ограничителната заповед.Решението на Варненския районен съд подлежи на обжалване пред Окръжния съд в града.", "date": "2019.03.05", "title": "Оставиха в ареста варненеца, пребил 14-годишната си дъщеря"}
{"url": "https://news.bg/crime/87-godishen-zastrelya-s-pushka-svoy-sased.html", "text": "87-годишен застреля с пушка свой съсед, съобщиха от Областната дирекция на МВР в Плевен.Мъжът е задържан за 72 часа.По първоначална информация около 15.30 часа на 2 март в село Ставерци възрастният мъж стрелял към 64-годишната жертва и я убил на място.Местопроизшествието е посетено от полицейски служители и е извършен оглед.Оръжието е иззето и предстоят експертизи.Работата по случая продължава. Образувано е досъдебно производство.", "date": "2019.03.05", "title": "87-годишен застреля с пушка свой съсед"}
{"url": "https://news.bg/world/senatat-shte-othvarli-izvanrednoto-polozhenie-na-tramp.html", "text": "Обявеното от президента на САЩ Доналд Тръмп извънредно положение на границата с Мексико ще бъде отхвърлено от Сената на държавата, съобщават АП и други медии.Повечето високопоставени републиканци в горната камара на Конгреса признават, че ще блокират мярката на американския лидер.В Сената има достатъчно гласове за прокарване на резолюция, която не одобрява обявеното от Тръмп положение, заяви лидерът на мнозинството в Сената Мич Макконъл и добави, че след това президентът на САЩ ще наложи вето.Контролираната от демократите Камара на представителите вече гласува, за да отхвърли решението на американския лидер. Подобно развитие в контролирания от републиканците Сенат ще изпрати силен сигнал, че Тръмп губи контрола над Републиканската партия.Ако американският лидер наложи вето на резолюцията, той за първи път ще използва мярката, откакто управлява страната. Ветото може да бъде преодоляно в двете камари на Конгреса, но само с 2/3 мнозинство, което е малко вероятно.По-рано републиканският сенатор Ранд Пол заяви, че ще отхвърли наложеното от Тръмп извънредно положение. Няколко други републиканци също обявиха, че ще гласуват против американския лидер. Като се предположи, че 47 сенатори от Демократическата партия и техните независими съюзници ще гласуват против държавния глава, вероятно ще се събере мнозинство от най-малко 51 гласа в 100-местния Сенат.Гласуването се очаква през следващата седмица.С обявеното положение Тръмп отключва 3,6 милиарда долара финансиране от бюджета на Пентагона за военно строителство, които ще използва за стената по границата с Мексико.", "date": "2019.03.05", "title": "Сенатът ще отхвърли извънредното положение на Тръмп"}
{"url": "https://news.bg/regions/36-ot-zelenite-teritorii-v-sofiya-popadat-v-chastni-imoti.html", "text": "36% от зелените площи в София се намират в частни имоти. Това установява изследване в направление \"Околна среда\" на инициативата \"Визия за София\", което разглежда и оценява възможностите за реализиране на \"зелените клинове\" на столицата, които да свързват различните зелени територии в града с планините около него.\"Зелените клинове\" на София представляват зелени ивици от паркова и горска територия. Те заемат общо площ от около 6 800 декара.Според резултатите от анализа тези площи са разположени от центъра на града до планините на юг от София. Обобщените данни за собствеността на всички изследвани територии показват, че приблизително 39% от всички територии, попадащи в тях, са с общинска собственост - на Столичната община. Около 36% от тези площи са в частни имоти, 19% - с държавна собственост, а 6% с друга или неясна собственост.Фактът, че 1/3 от зелените площи на столицата не са достъпни до гражданите и гостите на града обуславя нуждата от търсене на гъвкави решения и сценарии за успешно реализиране и поддържане на зелените коридори в града, констатира екипът на \"Визия за София\".От изводите става ясно, че устройствените планове на града поставят предизвикателство пред осигуряването на необходимите ресурси за развитие и поддържане на тази зелена система на София в след-реституционна обстановка, което е дългогодишна тенденция. В това число не влизат само големи части от Борисовата градина, Западния и Южния паркове. За да може Столична община да намери баланса между изграждането на зелените клинове и компенсиране на собствениците на частните имоти са необходими нови финансови и градоустройствени механизми.Какви са възможните решения?Решение може да се потърси с придобиването от Столична община на част от площта на поземлените имоти с частна собственост, намиращи се в обхвата на \"зелените клинове\". Друга предложена възможност е осигуряването на подкрепа на частната инициатива за поддържане на териториите, попадащи в \"зелени клинове\". Като възможна алтернатива са предложени и подобряването на микроклимата чрез увеличаване на минималния процент озеленяване в имотите, разположени в зелените площи.Друг възможен вариант, за който пишат от \"Визия за София\" е създаването чрез законодателни промени на подходящ финансов инструмент за придобиване на тези терени и запазване предназначението им за зелени площи.Зелените коридори в града са общо седем и в исторически план са част от замисъла за София да бъде \"град-градина\".Могат да бъдат класифицирани по следния начин:Основна характеристика на всички описани групи територии е, че са организирани около повърхностни водни тела, протичащи от Витоша през територията на София. Според резултатите от анализа запазването на тези имоти като зелени е от изключително значение и необходимост за бъдещето на столицата.Другите важни елементи, които са важни за градската зелена система и се анализират в изследването логично са градините в централната градска част, междублоковите пространства, детските площадки и гробищните паркове.\"Централната част на града е наситена с градини и скверове, които се явяват \"зелени паузи\" в урбанизираната среда... До края на 2019 година е планирано да приключи разработването на електронен регистър на зелената система на София, в който ще бива събирана актуална информация за поддържаните обекти, видовото разнообразие на растителността в тях, нейното състояние, реализираните дейности по поддържане и изразходвания бюджет\", обясняват от инициативата.На база на цялата анализирана информация и исторически преглед от \"Визия за София\" констатират, че Столичната община притежава голямо богатство предвид заобикалящите я планини.Изследването още обхваща важността от \"визуалните коридори\" към планина, които дават възможност за визуален контакт с Витоша. Това обаче не винаги се има предвид от общината, поради което инициативата предлага на общинарите да прецизират зоните със статут на СМф (Смесена много-функционална зона)\" и да бъдат обследвани визуалните коридори към планината.Целият доклад на \"Визия за София\" .", "date": "2019.03.05", "title": "36% от зелените територии в София попадат в частни имоти"}
{"url": "https://news.bg/crime/ostaviha-v-aresta-obvineniya-za-ubiystvoto-na-razgradskiya-taksimetrov-shofyor.html", "text": "Съдът остави в ареста 22-годишният Сали П., обвинен за убийството на таксиметровия шофьор от Разград, съобщиха от прокуратурата.22-годишният Сали П. е обвиняем за грабежа на 20 лева, придружен с убийството на таксиметровия шофьор от Разград. Ако се докаже, че той е извършителят, Сали може да бъде осъден от 15 до 20 години затвор, доживотен затвор или доживотен затвор без замяна.На 27 февруари 2019 г. Сали П. наема таксиметровия автомобил, управляван от 63-годишния Кр. И., който два дни по-рано имал рожден ден. 22-годишният Сали се върнал от Германия на 22 февруари, където поиграл на ротативки изкараните пари.Според информация на прокуратурата по пътя Разград - Дянково Сали извадил нож и нанесъл общо шест удара в областта на шията на водача, който е опитал да се отбранява. Единият удар прерязал сънната артерия на жертвата. След това успял да извлачи тялото му извън автомобила \"Дачия\" в гористата местност, където е и намерено от разследващите. Взел 20 лева от оборота на таксито, мобилния телефон и таблета на шофьора. По-късно изхвърлил таблета, който е намерен счупен на местопроизшествието.На местопроизшествието, без да знае за извършения грабеж, придружен с убийството на шофьора, спира жена, пита дали е станала катастрофа и предлага да помогне. Сали й обяснява, че е катастрофирал и се качва в нейната кола. Жената го отвежда в центъра на Разград. Камера е засякла извършителя на престъплението в 21,38 часа.Ограбените пари Сали проиграл. След това отишъл в дома на момиче, където разследващите намерили кървавите му чорапи и пуловера. Шубата, с която бил облечен вечерта на грабежа, заедно с мобилния телефон 22-годишният изгорил. Обвиняемият е арестуван в кв. \"Орел\" в Разград.Определението на Разградския окръжен съд подлежи на обжалване пред Апелативния съд във Варна.", "date": "2019.03.05", "title": "Оставиха в ареста обвинения за убийството на разградския таксиметров шофьор"}
{"url": "https://news.bg/regions/boy-za-parkomyasto-navrah-3-mart-zavarshi-v-bolnitsata.html", "text": "Бой за паркомясто навръх 3 март завърши в болницата, съобщиха от Областната дирекция на МВР в Плевен.Инцидентът е станал около 06.15 часа. На пазара пред стадион в града възникнал конфликт за паркомясто, при който 53-годишен мъж пострадал сериозно и бил откаран в болница.Пристигналият полицейски екип извършил оглед на място и иззел метална лопата със счупена дръжка. Извършителят е задържан. Той е 22-годишен мъж от Буковлък.По случая е образувано досъдебно производство. Разследването продължава.", "date": "2019.03.05", "title": "Бой за паркомясто навръх 3 март завърши в болницата"}
{"url": "https://news.bg/regions/rusenska-firma-predlaga-da-izgradi-nova-ploshtadka-za-retsiklirane-na-korabi.html", "text": "Русенска фирма предлага да изгради нова площадка за рециклиране на речни кораби, информира БНТ.Преди да стане факт обаче, ще трябва да се изясни какви може да са пораженията върху околната среда и какви са подходящите технологии за безопасното оползотворяване на старите плавателни съдове.За речните кораби се прилагат правила, свързани с утилизирането на опасни материали.Петър Киров, главен секретар на ИА \"Морска администрация\" подчертава, че трябва да се вземат внимателни мерки за опазване на околната среда.Според него тази дейност може да е икономически изгодна за развитието на даден регион.Според местните площадката за скрап ще даде възможност на специалисти от вече затворената корабостроителница в Русе да си намерят работа.По поречието на реката все още има излезли от употреба плавателни съдове. За тях специалистите уверяват, че са безопасни и непрекъснато се правят проверки на техническото им състояние.", "date": "2019.03.05", "title": "Русенска фирма предлага да изгради нова площадка за рециклиране на кораби"}
{"url": "https://news.bg/crime/karanikolov-svidetelstva-po-deloto-sreshtu-dyankov-traykov-i-prokopiev.html", "text": "\"Единствените изисквания към мен са били да има успешна приватизация.\" Такива бяха свидетелските показания на министъра на икономиката Емил Караниколов, който се яви като свидетел по делото срещу Симеон Дянков, Трайчо Трайков и бизнесмена Иво Прокопиев.Дянков, Трайков и Прокопиев заедно с трима финансисти от компанията \"Булброкърс\" са .Припомняме, .Приватизацията на ЕВН започнала по предложение на бившия министър Трайчо Трайков. След това била последвана от приватизацията на другите ЕРП-та (ЧЕЗ и ЕВН) по предложение на Симеон Дянков през 2011 г., обясни Караниколов.Той припомни, че през 2011 г. била сформирана комисия по приватизация, в която имало представили на Българската фондова борса (БФБ) и Комисията за финансов надзор (КФН). Тогава Караниколов е бил шеф на Агенцията по приватизация.Караниколов изтъкна, че тогавашният финансов министър Симеон Дянков получавал информация затова какво се случва в тези комисии от Доротея Пандева - Гаргова, тогава изпълнителен директор на Съюза на издателите в България (СИБ). Тя е отговаряла за критериите по избор на инвестиционен посредник.Караниколов имал скандал с нея, след което бил изгонен от кабинета й и заплашен, че щял да си получи заслуженото.В дадената от съда почивка Караниколов заяви пред журналисти, че не му е оказван натиск върху него за избора кой да бъде конкретния инвестиционен посредник. Той обаче даде да се разбере, че имало определен натиск от даден човек - Доротея Пандова, която се е бъркала с посочването на критерии и даването на предложения.\"В крайна сметка всичко завърши с конфликт\", уточни Караниколов и опроверга информацията, че Дянков му е казал кой да бъде избран за инвестиционният посредник.Имало обаче влияние по отношение на комисията по приватизация от представител, назначен от него, обясни сегашният министърът на икономиката.\"Това е единствената сделка, по която Надзорният съвет на Агенцията по приватизации не се произнася накрая по законосъобразност и целесъобразност, защото най-общо казано това е едно джиросване на акциите\", каза още Караниколов.При всяка една друга сделка обаче - при търг или конкурс, се слага всичко пред Надзорния съвет и дали той да одобри сделката или не, обясни Караниколов.", "date": "2019.03.05", "title": "Караниколов свидетелства по делото срещу Дянков, Трайков и Прокопиев"}
{"url": "https://news.bg/crime/zaloviha-trima-za-telefonna-izmama-na-81-godishna-varnenka.html", "text": "Заловиха трима за телефонна измама на 81-годишна жена от Варна, съобщиха от МВР. Първоначално е установен 64-годишен от Варна, криминално проявен и осъждан, който е взел 3 700 лева от възрастната жена. След това са разкрити и фактическите извършители. Това са 41-годишен мъж, криминално проявен и многократно осъждан и на 30 години, криминално проявен, и двамата от Горна Оряховица. Двамата са задържани след влизането им в България от Румъния.На тримата мъже са повдигнати обвинения. 41-годишният мъж е задържан под стража, 30-годишният е под домашен арест, а 64-годишният е освободен срещу подписка.Работата по случая продължава. Установява се и съпричастността им към други телефонни измами.", "date": "2019.03.05", "title": "Заловиха трима за телефонна измама на 81-годишна варненка "}
{"url": "https://news.bg/int-politics/donald-tusk-preduprezhdava-za-vrazhdebno-vmeshatelstvo-v-evroizborite.html", "text": "Председателят на Европейския съвет Доналд Туск предупреди за риска от враждебно чуждо намеса в изборите за Европейски парламент през май, настоява за бърз старт на \"европейското възраждане\", за което призова Еманюел Макрон.\"Има външни анти-европейски сили, които искат - открито или тайно - да повлияят на демократичния избор на европейците, какъвто беше случаят с Брекзит\", коментира Туск след среща с премиера на Армения Никол Пашинян.\"И това отново може да се случи с изборите за Европейски парламент през май ... Не позволявайте на политическите партии, които са основани от външни сили, враждебно настроени към Европа, да вземат решения относно ключовите приоритети на ЕС и ръководството на европейските институции\", допълва той.ЕС ще продължи да подкрепя Армения към консолидирана демокрация и създаване на по-добро икономическо бъдеще за своите граждани, \"Решени сме да осъществим обещанието за всеобхватно и засилено споразумение за партньорство с реални ползи както за Армения, така и за ЕС. По-голямата част от споразумението вече се прилага временно и има реално въздействие. ЕС е най-големият партньор на Армения за износ с над 28%\".\"ЕС е готов да продължи да подкрепя процеса на реформи със засилена техническа и финансова помощ.\"\"Обсъдихме и неразрешения конфликт в Нагорни Карабах. Както знаете, ЕС напълно подкрепя съпредседателите на Минската група и техните предложения. Окуражен съм от неотдавнашните контакти между лидерите на Армения и Азербайджан и приветствам сегашното намаляване на напрежението.\"\"Подготовката за мир е важна стъпка към постигането на споразумение, което ние сме готови да подкрепим\", обяснява Туск.\"Позволете ми да направя една забележка относно днешното съобщение на президента Макрон. Без да навлизам в подробности, напълно подкрепям неговия начин на мислене, също и когато казва, и цитирам: \"Нашата първа свобода е демократичната свобода: свободата да избираме нашите лидери, тъй като чуждестранните сили се опитват да повлияят на нашите гласове на всеки избор\".\"Призовавам всички, които милеят за ЕС, да си сътрудничат тясно по време и след изборите за Европейски парламент\"\"Не можем да чакаме възраждането на Европа - възраждането на Европа трябва да започне сега\", коментира Доналд Туск.", "date": "2019.03.05", "title": "Доналд Туск предупреждава за враждебно вмешателство в евроизборите"}
{"url": "https://news.bg/world/razsledvaniyata-na-sasht-za-rusiya-i-tramp-sa-smehotvorni-obyavi-kremal.html", "text": "САЩ започнаха толкова много разследвания за потенциална намеса на Русия в американската политическа система и потенциални връзки на Москва с кампанията на президента Доналд Тръмп, че резултатите от тези разследвания изгубиха значимостта си.Това обяви говорителят на Кремъл Дмитрий Песков пред журналисти, цитиран от местни медии.По думите му резултатите от разследванията са \"смехотворни\" и дискредитират самите американци.Той отказа коментар за започналото по-рано тази седмица ", "date": "2019.03.05", "title": "Разследванията на САЩ за Русия и Тръмп са „смехотворни”, обяви Кремъл"}
{"url": "https://news.bg/crime/9-godishno-momche-e-s-opasnost-za-zhivota-sled-prostrelvane.html", "text": "9-годишно момче е с опасност за живота. Детето се простреляло с пистолет на 1 март, съобщиха от МВР-Плевен.Инцидентът е станал в 13:45 часа в плевенския град Пордим.Пистолетът, с който детето се е простреляло, е законно притежаван. Той е пневматичен пистолет модел \"Екол - ес - 66 - Ц\", калибър 4,5 мм.Близките са представили фактура за закупуването му, но е без издадено удостоверение за уведомление.Полицаите са огледали местопроизшествието и са разпитали свидетел.", "date": "2019.03.05", "title": "9-годишно момче е с опасност за живота след прострелване"}
{"url": "https://news.bg/politics/sotsialistite-pitat-borisov-kakvo-deystvitelno-pravi-za-energiynite-proekti.html", "text": "Висока и положителна оценка на визитата си получи от БСП руският премиер Дмитрий Медведев. Лидерът на партията Корнелия Нинова я определи на пресконференция като стъпка за диалог и подобряване на отношенията между страните, но от нея няма конкретни резултати.В интерес на България е да имаме диалог и добри икономически отношения с Русия, подчерта Нинова.България има нужда от . Добре е, че премиерът е осъзнал важността на проектите, според Нинова и от гьол вече го оценява като стратегическо важен обект за страната ни, както и необходимостта От срещата стана ясно, че Русия няма да се ангажира с проекта \"Турски поток\" през България, докато не получи гаранции от ЕК. Затова и социалистите питат поискало ли е правителството гаранции и какви стъпки ще предприеме от тук нататък, за да стартира процесът. Иначе изглежда като предизборен пиар, коментира Нинова.От БСП настояват да се отправи запитване за гаранции и да ги получим в интерес на страната и на реализирането на енергийните проекти.Днес стана ясно, че Нинова отбеляза че \"Газпром\" не планира да участва в проекта за газов хъб \"Балкан\" и разкритикува управляващите.", "date": "2019.03.05", "title": "Социалистите питат Борисов какво действително прави за енергийните проекти"}
{"url": "https://news.bg/crime/arestuvaha-dvama-imanyari-v-starozagorsko.html", "text": "Полицаите от Стара Загора и Казанлък арестуваха двама иманяри с множество ценни старинни предмети в тях.В хода на спецакция по противодействие на притежанието и разпространението на предмети, представляващи културно историческа ценност, осъществена на 2 март, събота, униформените осъществели две претърсвания.Първото - органите на реда претърсили 61-годишен мъж от Хасково. Към момента на полицейските действия той бил в района на село Пчелиново, област Стара Загора. В същия били открити 5 сребърни антични монети, медна римска монета, византийски сребърен поклоннически медальон и 3 златни византийски монети.б - в рамките на същия ден полицаите претърсили и къща в селото, която се обитавала от 53-годишен мъж от Сливен. В къщата са открити 94 римски и византийски монети и 4 римски старинни предмета.Ценните исторически находки са иззети.И по двата случая са образувано досъдебни производства.", "date": "2019.03.05", "title": "Арестуваха двама иманяри в Старозагорско"}
{"url": "https://news.bg/politics/dps-vnasyat-svoy-zakonoproekt-za-izborniya-kodeks-sled-vetoto.html", "text": "Ще внесем наш законопроект за изменение в Изборния кодекс на първата .Това заяви депутатът от ДПС и зам.-председател на Комисията по правни въпрос Хамид Хамид по време на обсъждането на ветото на президента Румен Радев върху текстовете на Законопроекта за изменение и допълнение на Изборния кодекс.Припомняме, държавният глава наложи вето на промените на управляващите в изборните правила, с което беше въведен по-висок праг на преференции. Въпреки че от ГЕРБ обявиха, че ще върнат предишното положение, решението бе самото вето да се отхвърли в пленарна зала, а след това да се внесат нови предложения.В аргументите си председателят на ресорната комисия Данаил Кирилов заяви, че  ресорната правна комисия ще предприемат необходимите действия като законодателна инициатива.Хамид Хамид заяви, че трябва да се изчака становището на пленарна зала. Нека да се види повторното разглеждане на закона в пленарна зала и едва тогава да се декларират политически виждания относно ветото, призова той.Припомняме, анонс, че  срещата в парламента между представители на ГЕРБ и на патриотите.Законът за изменение и допълнение на Изборния кодекс беше приет от 44-то Народно събрание след  от над 14 часа на 15 февруари 2019 г.Промените предизвикаха скандал заради , отлагането на , отказа от избор на  и други. Още тогава държавният глава Румен Радев се изказа критично към промените и даде знак, че за пореден път ще упражни правото си на вето.Промените станаха повод опозиционната партия .За вето , както и граждански сдружения. , че промените ще бъдат дадени на Конституционния съд. 60%Припомняме, анонс, че .Законът за изменение и допълнение на Изборния кодекс беше приет от 44-то Народно събрание след  от над 14 часа на 15 февруари 2019 г.Промените предизвикаха скандал заради , отлагането на , отказа от избор на  и други. Още тогава държавният глава румен Радев се изказа критично към промените и даде знак, че за пореден път ще упражни правото си на вето.Промените станаха повод опозиционната партия .За вето , както и граждански сдружения. , че промените ще бъдат дадени на Конституционния съд.Заради скандала от ГЕРБ дадоха крачка назад и обявиха, че , но депутатите от управляващата коалиция се  това да не може да стане, тъй като измененията и допълненията са минали на гласуване в пленарна зала и предстои тяхното обнародване. Паралелно с това представители на ДПС в един глас започнаха да отричат тяхно настояване да е промяната, довеждаща до Румен Радев призова опозицията в лицето на БСП да се върне в парламента, но ", "date": "2019.03.05", "title": "ДПС внасят свой законопроект за Изборния кодекс след ветото "}
{"url": "https://news.bg/health/v-kardzhali-lipsvat-mnogo-i-vsyakakvi-lekari.html", "text": "Бюрото по труда в Кърджали регистрира остър дефицит на лекари, информира БНР.За първи път в областния град се търсят 21 медици с различни специалности - специалности по вътрешни болести, кардиология, педиатрия, образна диагностика.Свободните позиции са обявени за общините Кърджали и Черноочене.Туристическият бранш в района пък изпитва трудности при наемането на работна ръка, допълват от общественото радио.В навечерието на активния сезон хотели и ресторанти търсят над 70 сервитьори, готвачи и камериерки. Липсата на желаещи се обяснява с отлива на потенциалните кандидати към чужбина и по-високите заплати във вътрешността на страната.", "date": "2019.03.05", "title": "В Кърджали липсват много и всякакви лекари"}
{"url": "https://news.bg/society/eva-maydel-spirame-da-mestim-strelkite-na-chasovnika-ot-2021-g.html", "text": "От 2021 г. спираме да местим стрелките на часовника. Това заяви евродепутатът Ева Майдел по повод гласуването на позицията на Европейския парламент по темата.Тя посочи, че повечето от българските и европейските граждани ясно са заявили, че смяната на времето с един час напред и назад им влияе отрицателно. Именно по тази причина евродепутатите са поискали това въртене на часовника да спре от 2021 г.Искаме тази крачка към хармонизирано време да бъде възможно най-безопасна, както за гражданите, така и за вътрешния пазар, посочи още Майдел и изрази задоволството си, че в транспортната комисия е било одобрено създаването на координационен механизъм, с който държавите да синхронизират времето. Българският евродепутат изтъкна, че този механизъм е бил предложен от Комисията по вътрешен пазар, в която тя е била докладчик за групата на ЕНП.Директивата на ЕК, дойде в отговор на широка обществена консултация, в която над 90% от гражданите се обявиха против местенето на стрелките.Ясно е, че ако преди време аргументите за въвеждането на зимно и лятно часово време са били най-вече заради икономии на електроенергия, то днес тези икономии са незначителни, взимайки предвид технологиите на всички електроуреди за намаляване на консумацията на енергия, коментира Майдел.", "date": "2019.03.05", "title": "Ева Майдел: Спираме да местим стрелките на часовника от 2021 г."}
{"url": "https://news.bg/world/kitay-ochakva-nay-niskiya-ikonomicheski-rastezh-ot-blizo-30-g.html", "text": "Китай очаква най-ниския икономически растеж за близо три десетилетия. Премиерът на страната Ли Къцян предупреди, че втората най-голяма икономика в света е изправена пред \"тежки\" предизвикателства, пише \"Гардиън\".Къцян съобщи на ежегодната сесия на китайския законодателен орган, че икономическият растеж на страната ще бъде между 6,0% и 6,5 на сто, което е спад спрямо целта от миналата година - 6,5 на сто. През 1990 г. икономическият ръст се сви до 3,9 на сто заради международните санкции във връзка с протестите на площад \"Тянанмън\". През 2018 г. Китай отчете растеж от 6,6 на сто - най-слабия от 1990 г.\"Ние ще се изправим пред по-тежка и по-усложнена среда, както и пред рискове и предизвикателства. Трябва да сме напълно подготвени за тежка борба\", призова Къцян.Обръщението на премиера към делегатите идва на фона на забавен икономически растеж, търговска война със САЩ и дипломатическо напрежение около китайския гигант Huawei. В страната Китай е засегнат от скандали в общественото здравеопазване, протестиращи работници, студенти и малки джобове на активисти.Премиерът обясни, че през изминалата година Китай се е изправил пред \"сурови предизвикателства\", включително търговски противоречия, \"засилващ се протекционизъм и едностранни действия\", както и забавено вътрешно потребление.Натискът върху китайската икономика продължава да се увеличава, ръстът на потреблението се забавя. Реалната икономика е изправена пред много трудности, подчерта министър-председателят.По време на близо двучасовата си реч премиерът обеща разширяване на пазара на труда, съкращаване на данъците и намаляване на разходите на бизнеса.", "date": "2019.03.05", "title": "Китай очаква най-ниския икономически растеж от близо 30 г. "}
{"url": "https://news.bg/energy/iliyan-vasilev-balgariya-pogreshno-se-fokusira-samo-v-ruskiya-gaz.html", "text": "България погрешно се фокусира в . Това коментира бившият ни посланик в Русия Илиян Василев по повод визитата на руския премиер Дмитрий Медведев.Василев се мотивира така: \"През следващата година или години Румъния започва да изнася газ, включително използвайки трансбалканските газопроводи на Турция. През последната година транзитът на руски газ през трансбалканския газопровод е намалял с 62%, компенсирано от значителен ръст на вноса на втечнен природен газ в Турция\", заяви Василев.Той препоръча този модел на поведение. Има 20 компании, които са заявили интерес да ползват капацитета, т.е. толкова компании могат да пренесат газ, коментира Василев.Според него има радикални промени през последните години. \"Ние, вместо да преговаряме само с един от играчите, просто трябва да се оттеглим и да намерим алтернативите както за транзита, така и за доставките на газ. Като обявяваме равностойно положение. Третираме равностойно всички опции\", допълни още той.Припомняме, в понеделник, 4 март, в първия ден на визитата си у нас руският премиер Дмитрий Медведев разговаря с премиера Бойко Борисов и с президента Румен Радев. Те обсъждаха енергийни проекти като разклонение на газопровода \"Турски поток\", което да премине през България, и възможно руско участие в изграждането на АЕЦ \"Белене\".", "date": "2019.03.05", "title": "Илиян Василев: България погрешно се фокусира само в руския газ"}
{"url": "https://news.bg/politics/siderov-prizova-da-ne-se-plashim-s-rusiya-kato-s-torbalan.html", "text": "\"Да престанем да се плашим с Русия като с Торбалан. Нека действаме разумно и да развиваме нормални икономически отношения. Можем само да имаме изгода от това.\" Това заяви лидерът на \"Атака\" Волен Сидеров пред журналисти в парламента по повод посещението на руския премиер Дмитрий Медведев у нас.По думите му само Русия може да ни построи АЕЦ \"Белене\".Сидеров изрази надеждата си диалогът между изпълнителните власти на България и Русия да продължи, защото страната ни има само изгода от това.Той е категоричен, че от парламента също трябва да направят по-пълноценен контактът с руската дума.\"Тези отношения трябва да се развиват и да не се влияем от гласовете на НПО организации, които започват да надигат нездрав фалцет\", подчерта лидерът на \"Атака\".", "date": "2019.03.05", "title": "Сидеров призова да не се плашим с Русия като с Торбалан"}
{"url": "https://news.bg/regions/evakuiraha-shivashki-tseh-vav-veliko-tarnovo.html", "text": "Евакуираха шивашки цех във Велико Търново, предаде БНР.Общо 30 служителки са били изведени по спешност от работните си места заради силно задимяване. На мястото са били изпратени два противопожарни автомобила.При инцидента няма пострадали и обгазени граждани.По първоначални данни техническа неизправност в парогенератор е станала причина за инцидента.", "date": "2019.03.05", "title": "Евакуираха шивашки цех във Велико Търново"}
{"url": "https://news.bg/world/britantsite-ne-byaha-zabludeni-predi-referenduma-otgovori-london-na-makron.html", "text": "Министърът на външните работи на Великобритания Джереми Хънт отхвърли коментара на френския лидер Еманюел Макрон, че британското общество е било заблудено по време на референдума за ЕС, информират британски медии.Добре, не съм съгласен с този подход. Имахме много енергична кампания преди референдума, по време на която имаше преувеличения и от двете страни. Това се случва не само на референдуми, но и на парламентарни избори. Британският народ е достатъчно умен, за да може да се вслуша в думите на политиците при тези ситуации и да реши. И той взе решение, коментира Хънт пред Би Би Си.Той призна, че депутатите от Консервативната партия ще могат свободно да гласуват през следващата седмица дали да одобрят Брекзит без споразумение. Министърът не отрече информация, че правителството повече не настоява пред ЕС да получи съгласието на Брюксел за ограничен откъм време предпазен механизъм за Ирландия или механизъм за едностранно излизане. По думите му Великобритания не трябва да попада в капана на безсрочно оставане в митническия съюз на ЕС. Хънт отбеляза, че ЕС също иска споразумение, което може да бъде прокарано през британския парламент. Според него като цяло сигналите са позитивни.Следващото ключово гласуване за Брекзит е на 12 март.", "date": "2019.03.05", "title": "Британците не бяха заблудени преди референдума, отговори Лондон на Макрон"}
{"url": "https://news.bg/world/vaksinata-sreshtu-morbili-parotit-i-rubeola-ne-prichinyava-autizam.html", "text": "Ваксината срещу морбили, паротит и рубеола не причинява аутизъм, се съобщава в голямо проучване, проведено с цел обяснение за нарастващия брой антиваксъри и тъй като огнищата на морбили се увеличават, съобщава \"Гардиън\".Съмненията относно тривалентата ваксина ММР са гастроентеролога Андрю Уейкфийлд, който през 1998 г. предположи, че е свързана с аутизма. Симптомите на заболяването често започват да се проявяват около времето, в което се прилага, между 12 и 15 месеца.Теорията е дискредитирана и по-късно Уейкфийлд е лишен от право да практикува медицина, но се наблюдава повишаване на съмненията относно безопасността на ваксините, разпространявани в социалните медии и в някои страни.В петък УНИЦЕФ предупреди, че случаите на морбили са се увеличили до шокиращи нива по света, разпространявайки се сред неваксинирани деца. Световната здравна организация заяви, че скептицизма към ваксините е една от 10-те най-големи глобални заплахи за здравето. е от датски учени, които провеждат едно от ключовите проучвания, за да опровергаят връзката, като са проследени 650 000 деца в датския регистър на населението за повече от 10 години.Д-р Андерс Питър Хвиид от Statens Serum Institut в Копенхаген коментира: \"Това изследване от 2002 г. е публикувано в Медицинския вестник на Нова Англия преди 16 години, но не разсея теориите, че ваксинирането причинява аутизъм. Спомням си, че преди няколко години видяхме дори Доналд Тръмп в неговата президентска кампания да пуска туитове за ваксини, причиняващи аутизъм.\"Учените искат да обърнат специално внимание на някои от критиките на антиваксъри, като например предположението, че някои групи деца са по-уязвими към аутизма след ваксинацията срещу ММР, отколкото други.Учените проследяват деца с брат, който има аутизъм и тези с повишен рисков фактор за аутизъм, като по-възрастни родители. Те също така разглеждат дали има повече аутизъм сред децата, които са получили други ваксини преди ММР.Анти-ММР кампаниите твърдят за регресивна форма на аутизъм, причинени от ваксинация, които не се появяват в проучвания за цялото население.Всички тези теории са тествани в изследването и е установено, че те са абсолютно неверни.\"Не открихме подкрепа за хипотезата за повишен риск за аутизъм след ваксинация с ММР в националната популация на датските деца, няма подкрепа за хипотезата за ваксиниране с ММР и предизвикан аутизъм в чувствителни подгрупи, характеризиращи се с екологични и фамилни рискови фактори, и няма подкрепа за натрупване на случаи на аутизъм в определени периоди от време след ваксинация с ММР\", съобщава изследването.В , Саад Омер от Училището по обществено здраве на Ролинс в университета Емори в Атланта, Джорджия и Инчи Йълдъръм от Медицинския факултет на университета Емори коментират, че изследването си е заслужавало да се проведе, въпреки че вече е доказано, че няма връзка между ММР и аутизма.\"В един идеален свят изследванията за безопасност на ваксините биха се провеждат само за оценка на научно обосновани хипотези, а не в отговор на конспирации. Но в действителност, хипотезите, разпространявани от антиваксърите, могат да повлияят на общественото доверие във ваксините\", пишат те.\"Сега живеем в свят на \"резистентност към фактите\", където данните имат ограничена убедителна стойност. И така, как лекарите и здравните служители развенчават мита за ММР-аутизма\", коментират те.Първо, всеки мит за ваксина трябва да бъде ясно обозначен като такъв.Второ, когато се коригират неточна информация, учените трябва да се съсредоточат върху ключовите факти и да не се опитват да отговорят на всичко.Трето, \"трябва да се предостави алтернативно обяснение на този феномен на възприятията\". В противен случай, всеки скептик има голям шанс да се върне към предишните си грешни убеждения.", "date": "2019.03.05", "title": "Ваксината срещу морбили, паротит и рубеола не причинява аутизъм"}
{"url": "https://news.bg/education/mon-sledi-napredaka-na-uchenitsite-do-4-klas-s-individualno-portfolio.html", "text": "От следващата учебна година Министерството на образованието и науката ще следи успеха на учениците от първи до четвърти клас с допълнителен механизъм, предаде БНР. Наесен всеки начален ученик ще получи индивидуално портфолио, в което ще бъде отразен успехът му по всички учебни предмети, както и интересите и заложбите му.Около 11 хиляди ученици от 1 до 4 клас ще се сдобият с въпросните папки. По думи на експерта в Дирекция \"Съдържание на предучилищното и училищното образование\" Рени Рангелова става въпрос за систематично и организирано събиране на учебни материали, които представят работата на ученика в класната стая и у дома. Портфолиото представя постиженията и развитието на ученика в процеса на обучение.Рангелова уточни, че може да бъде работно портфолио, в което се събират материали от всякакъв характер и което учителят и родителите също допълват и оценяват.Тя обясни, че най-напред учителите и учениците трябва да определят критериите, по които ще се събират материалите, за да могат децата да проследяват собствения си напредък.Според нея основната функция на портфолиото е детето да се приучва към самооценка.\"Материалите, които ще съдържат папките, са разнообразни. Те могат да варират от рисунки, до писмени работи, до тестове, извършвани в процеса на учебната година\", коментира още тя.От своя страна директорът на столичното 51 училище \"Елисавета Багряна\" Асен Александров заяви, че одобрява идеята, но смята реализацията за трудоемка. Причината е, че за съхранението на портфолиата ще е необходима по една голяма папка всяка учебна година.", "date": "2019.03.05", "title": "МОН следи напредъка на учениците до 4 клас с индивидуално портфолио"}
{"url": "https://news.bg/politics/sds-postroyavaneto-na-aets-belene-vdiga-i-tsenata-na-toka-za-balgarite.html", "text": "От Съюза на демократичните сили са притеснени от поредното извеждане на темата за АЕЦ \"Белене\" като национален приоритет на България. Това се казва в специална позиция на СДС, изпратена до медиите.Построяването на АЕЦ \"Белене\" означава драстично повишаване на цената на електроенергията за българските граждани, категорични са от партията.Тяхната позиция е провокирана от разговорите между руския премиер Дмитрий Медведев и българския му домакин Бойко Борисов и представителите на двете страни.\"Винаги, когато български и руски държавници се срещнат на територията на едната от двете държави, темата за втората атомна електроцентрала се поставя на масата на преговорите. Тя е постоянната дългогодишна енергийна \"дъвка\", от която досега налице имаме само едно твърде скъпо оборудване и допълнителни разходи, надхвърлящи вече 3 млрд. евро\", пишат от партията на Румен Христов.Относно информацията, публикувана след срещата на руския премиер Дмитрий Медведев, който е на официална визита в страната ни и българския му домакин Бойко Борисов, че проектът (АЕЦ \"Белене\") има бъдеще, от СДС са категорични. За пореден път казваме, че АЕЦ \"Белене\" не само няма бъдеще, но и няма да бъде реализиран.СДС има ясна, последователна и категорична позиция против изграждането на АЕЦ на площадката на Белене, защото:От СДС припомнят как са се променили позициите, особено на политици от БСП. По време на налагане меморандума върху строежа на АЕЦ \"Белене\" на проекта се противопоставиха политици от всички цветове, в това число и знакови имена от БСП, като част от тях дори инициираха подписка срещу проекта. Години по-късно, отново политици от всякакви цветове, най-вече от БСП, се опитват да ни убедят, че зоната вече не е земетръсна и проектът е рентабилен.Ние сме за диверсификация и за ускорено развитие на енергетика, базирана на възобновяеми енергийни източници, пишат от СДС.Освовавайки се на тези аргументи, от СДС настояват, че АЕЦ \"Белене\" е нефективен, ненужен и най-вече опасен за страната ни и региона проект, който управляващите използват за политически цели.Изграждането на втората атомна електроцентрала не защитава българските национални интереси, а обслужва чужди икономически и геополитически проекти.", "date": "2019.03.05", "title": "СДС: Построяването на АЕЦ \"Белене\" вдига и цената на тока за българите"}
{"url": "https://news.bg/politics/za-feribot-burgas-novorosiysk-govorili-borisov-i-medvedev.html", "text": "В условията на санкции, на голямо напрежение в полюсния свят, ние успяваме с колегата Медведев да поддържаме добри, прагматични работни отношения.Това заяви министър-председателят Бойко Борисов на  в областта на туризма. Според Борисов не бива пак като нация да се делим на русофили и русофоби. Нека гледаме важните, български интереси, призова Борисов.На среща с кмета на Бургас Димитър Николов двамата премиери са обсъдили възможността за пускане на два ферибота Бургас - Новорoсийск в Черно море.В областта на туризма премиерът отбеляза  и постави акцент върху религиозния туризъм. По думите на Борисов стотици милиони са вложени от държавата в църкви и манастири.Конкуренцията в този сектор е коварна, коментира Борисов и допълни, че ще се постараем да бъдем по-гъвкави, защото при тази конкуренция изборът е ориентиран към цена, обслужване, качество на храна и сигурност. На пръв поглед изглежда лесно, но нашата балансирана външна политика дава до голяма степен и сигурността, акцентира премиерът. Борисов изтъкна дипломатическите отношения между България и съседните й страни като Сърбия и Косово, както и страните от Близкия изток.С Медведев са обсъдени и въпросите по детския туризъм, за съжаление санкциите въздействат много особено в селското стопанство, където загубите на страната са милиони.Борисов се похвали и със стабилният вече 20 години лев. И спазването на финансова дисциплина дава отражение, затова а, обясни българският премиер. \"Валутите в други държави, да не ги обиждаме, се клатят, но ние се гордеем с това, че имаме стабилна валута\", подчерта премиерът.От своя страна Медведев добави, че другата хубава валута е китайската, може да се работи и в тази посока, там пазарът е огромен.", "date": "2019.03.05", "title": "За ферибот Бургас - Новорoсийск говорили Борисов и Медведев"}
{"url": "https://news.bg/world/klimatichnite-promeni-mogat-da-prinudyat-italiya-da-vnasya-maslini.html", "text": "Италия може да се наложи да внася маслини от април. Екстремното метеорологично време е \"основният фактор\" за спада на реколтата от маслини, предупреждава водещ учен, цитиран от \"Гардиън\".Реколтата от маслини в Италия е намаляла с 57%, което се случва за първи път от 25 г. Това предизвика протести на хиляди италиански фермери, които носиха оранжеви жилетки по време на демонстрации в Рим по-рано този месец.Маслиновите дървета в Средиземноморието са засегнати от изключително неблагоприятни метеорологични условия, което е в резултат на климатичните промени, включително дъждове, ранна пролетна слана, силен вятър и лятна суша.Професор Рикардо Валентини, директор на Евро-Средиземноморския център за климатични промени, коментира, че има модели, които показват, че екстремното метеорологично време е основният фактор за по-ниското производство на храна.Ниските температури в Средиземноморието са аномалия за нас, отбеляза той и добави, че няколко доклада на Междуправителствения панел за климатичните промени към ООН посочват, че тези промени са част от влиянието на климатичните промени.Ние знаем, че ще има още по-екстремно време и аномалии в бъдеще, предупреди професорът.Валентини поясни, че внезапната промяна на метеорологичното време - жеги или захлаждане, замръзване или суша - могат да засегнат растенията.\"Три или четири дни температурата през лятото е 40 градуса по Целзий, или 10 дни без дъжд през пролетта - дори и два дни ниски температури през пролетта - са по-важни от средните за годината\", допълни професорът.Средните температурни стойности в Средиземноморието са се увеличили с 1,4 градуса по Целзий спрямо нивата преди Индустриалната революция в сравнение със средните в света, които са около 1 градус по Целзий. Валежите са намалели с 2,5 на сто.През последните 18 месеца Италия изпита лятна суша, есенни наводнения и студена пролет.Маслиновите дървета са засегнати от подобно екстремно време и са по-уязвими на зараза от паразити, което пък засяга фермерите в Италия и Гърция, предупреди Валентини.Синдикат на производителите в Италия е изчислил, че загубите в сектора през тази година са достигнали 1 милиард евро.Европейската комисия очаква през 2018-2019 г. реколтата от маслини да спадне с 20% в Португалия и 42 на сто в Гърция, въпреки че източници от сектора предупредиха, че окончателните данни могат да бъдат значително по-неблагоприятни.", "date": "2019.03.05", "title": "Климатичните промени могат да принудят Италия да внася маслини"}
{"url": "https://news.bg/world/bivshiyat-germanski-vanshen-ministar-klaus-kinkel-pochina-na-82-godini.html", "text": "Бившият германски външен министър Клаус Кинкел почина на 82 години. Ръководител на разузнаването, министър на правосъдието, външен министър, заместник-канцлер и лидер на бизнес демократите: Клаус Кинкел се радва на дълга и забележителна политическа кариера, съобщава \"Дойче веле\". От 1992 г. до 1998 г. Кинкел е високопоставен дипломат на Германия и е лидер на бизнес-свободната демократическа партия - ФДП от 1993-1995 г.Между 1979-1982 г. той е и първият цивилен ръководител на разузнавателната служба БНД, преди за десетилетие да се премести в Министерството на правосъдието.Лидерът на ФДП Кристиан Линднер отдава почит на Кинкел като \"скромен човек с характер\". \"Смъртта на Клаус Кинкел ме докосва. Той бе скромен човек с характер, чиито приятелски съвети аз много оценявам. Имам много да му благодаря за това\", пише Линднер.Анегрет Крамп-Карренбауер, ръководител на консервативните християндемократи заяви, че Германия е загубила \"голям либерал и страстен демократ\".\"Председател на ФДП, ръководител на БНД, министър на правосъдието, външен министър, заместник-канцлер. Голям либерал и страстен демократ ни напусна днес. Неговото осъзнаване за отговорността на страната ни в един неспокоен свят остава. Благодаря ви Клаус Кинкел\", коментира тя.Бивш заместник-канцлер в периода 1993-1998 г. в правителството на Хелмут Кол, Кинкел оставя своята следа в германската политика за почти четири десетилетия.Роден през 1936 г. в югозападния град Метцинген, Кинкел започва докторска степен по право през 1964 г. Започва дългата си кариера като държавен служител в провинция Баден-Вюртемберг, откъдето се премества във Федералното министерство на вътрешните работи през 1968 г.Именно там той става личен секретар и пише речите на бившия вътрешен министър Ханс-Дитрих Геншер. В продължение на години кариерата на Кинкел е близо до тази на неговия наставник от ФДП, който също така е министър на външните работи до 1992 година.Като министър на правосъдието през 1991-92, Кинкел участва в обединението на Германия след падането на Берлинската стена. На следващата си длъжност като външен министър той участва активно в разрешаването на конфликта в бивша Югославия и е главен поддръжник на европейската интеграция.През 2002 г. Кинкел напуска Бундестага и се оттегля от активната политика. Оттогава той се посвещава на социални въпроси и на семейството си.", "date": "2019.03.05", "title": "Бившият германски външен министър Клаус Кинкел почина на 82 години"}
{"url": "https://news.bg/society/burgas-opitva-da-varne-romchetata-v-uchilishte.html", "text": "Социални работници, педагози и полицаи в Бургас се опитват да върнат деца от ромски произход в училище, съобщи БНТ.Целта е да бъдат подпомогнати, за да се върнат и задържат в образователната система.По думите на директорката ОУ \"Христо Ботев\" Христина Узунова с приобщаването училището не може да се справи само и затова всички институции - община, инспекторат, полиция се грижат заедно за това.Тя обяснява, че механизмът позволява и рестрикции, до които засега не се е стигало. При всяко отсъствие децата се търсят и убеждават да дойдат в училище.Директорката допълва още, че деца, които не са били 3-4 години в училище са събирани в една паралелка, като те са на различна възраст.По думите на един от началните учители след 8 месеца вече имат напредък, като по-голямата част от тях имат желание да останат в училище.", "date": "2019.03.05", "title": "Бургас опитва да върне ромчетата в училище"}
{"url": "https://news.bg/crime/izpravyat-pred-sada-perachi-na-pari-ukrili-1-mln-leva-danatsi.html", "text": "Изправят пред съда перачи на пари, укрили 1 млн. лева данъци.Срещу 42-годишния Т.Т. , 38-годишния М.М. и 38-годишната С.Т. е повдигнато обвинение за избягване на плащане на данъчни задължения в размер на 1 000 000 лева, както и за пране на пари.На 1 март тази година е проведена специализирана операция за извършени данъчни престъпления и пране на пари на територията на градовете Пловдив, София, Разград и Велико Търново. При претърсвания на голям брой офиси и жилища са открити общо около 600 000 лева в различна валута, както и документи, свързани с престъпната дейност. Първоначално по случая са задържани девет лица, а на трима от тях са повдигнати въпросните обвинения.До момента е установено, че от март 2017 г. до 1 март 2019 г. чрез седем търговски дружества, регистрирани в България, са били извършени парични преводи за общо 5 000 000 лева към търговски дружества в Полша и Италия. Управителите на българските дружества, които са били подставени лица с нисък социален и финансов статус, са поръчвали от там стока (козметика, перилни препарати и др.). Пратките формално пристигали на името на тези фирми, а в действителност стоките получавало друго търговско дружество у нас с управители Т.Т. и С.Т. Стоката била разпространявана от Т.Т., като парите от продажбите не били декларирани и по този начин е избегнато плащането на данъчни задължения в размер на около 1 000 000 лева.Съучастник при изпращане на парите от България към търговските дружества в чужбина е бил М.М., който ги е предоставял на управителите на седемте фирми у нас, а те от своя страна са ги изпращали по банков път към фирмите в Полша и Италия.Днес Окръжната прокуратура в Пловдив внесе искане в съда за определяне на мярка за неотклонение \"задържане под стража\" спрямо обвиняемите Т.Т. и М.М. Спрямо С.Т. е взета мярка за неотклонение \"парична гаранция\" в размер на 10 000 лева.Разследването по случая продължава.", "date": "2019.03.05", "title": "Изправят пред съда перачи на пари, укрили 1 млн. лева данъци"}
{"url": "https://news.bg/politics/v-parlamenta-ni-grupata-za-priyatelstvo-s-rusiya-e-nay-golyamata-obyasni-karayancheva.html", "text": "Радвам се, че през изминалата година отношенията между парламентите на България и на Русия се задълбочиха. Това заяви председателят на 44-то народно събрание Цвета Караянчева на срещата си с премиера на Руската федерация Дмитрий Медведев и придружаващата го делегация. Руският премиер е на официално посещение в България по покана на министър-председателя Бойко Борисов.Караянчева уточни, че в българския парламент Групата за приятелство България - Русия е най-голямата. Това е показателно за значението, което народните представители имат към развитието на двустранните отношения с Русия.Развитието на парламентарните връзки между България и Русия е от важно значение за нашите две страни. Това мнение обедини всички участници в срещата.Българският парламент е с много дълга история, сега ние отбелязваме 140 години от Учредителното събрание и приемането на Търновската конституция, посочи Караянчева и добави, че това е същият период, от който датират и дипломатическите отношения между България и Русия.Руският премиер Дмитрий Медведев поздрави председателя на Народното събрание с годишнината от Освобождението на България и посочи важността на отбелязването на 140 години от установяване на дипломатически отношения между България и Русия.\"Трябва да признаем, че паузата във взаимодействието между нашите парламенти беше сериозна, но можем да я поправим\", подчерта Медведев.Той добави, че връзките между парламентите са много важни особено, когато става дума за страни като България и Русия. Нужно е да укрепим взаимодействието между парламентите на двете страни, посочи руският премиер.Активизирането на отношенията ни и на проектите зависи от нашите две страни, подчерта министър-председателят на Руската федерация. Пред нас се откриват нови възможности и се надявам, че нашите страни ще се възползват от тях, добави той. Дмитрий Медведев отбеляза важността на законодателната подкрепа за съвместните проекти на България и Русия.След срещата руските гости поднесоха венец на паметника на Цар Освободител.На срещата в Народното събрание участваха съпредседателите на групата за приятелство България - Русия Красимир Велчев и Антон Кутев и заместник-председателите 44-тото народно събрание - Веселин Марешки, Волен Сидеров и Симеон Симеонов.", "date": "2019.03.05", "title": "В парламента ни групата за приятелство с Русия е най-голямата, обясни Караянчева"}
{"url": "https://news.bg/crime/deloto-za-prodazhbata-na-evn-zapochna-bez-dvama-ot-obvinenite-finansisti.html", "text": "С четене на обвинителния акт от страна на прокуратурата започна днешното съдебно заседание по делото срещу бившите министри Симеон Дянков, Трайчо Трайков и бизнесмена Иво Прокопиев.Дянков, Трайков и Прокопиев, заедно с трима финансисти от компанията \"Булброкърс\" са Първите трима се явиха в съдебната зала, докато двама от финансистите от компанията \"Булброкърс\", също с обвинения, не се появиха. Припомняме, в края на месец януари 2019 г. делото тръгна по същество. Мотивите на магистратите бяха, че не са допуснати процесуални нарушения, с които отхвърлиха искането на защитата за спиране на съдебното и наказателно производство.Днес по делото трябва да бъде разпитан министърът на икономиката Емил Караниколов.Преди делото да тръгне по същество, процесът срещу бившите министри на финансите и енергетиката в първото правителство на Борисов Трайков и Симеон, както и срещу издателя Иво Прокопиев, беше отлаган.Припомняме, според прокуратурата  цената на дяловете и от това са настъпили имуществени вреди в размер на 20 829 200 лв.Обявените тогава за продажба 51 512 броя акции, представляват 33% от капитала на \"ЕВН България Електроразпределение\" АД.От своя страна обвиняемите подчертават, че е получила одобрение както на Комисията за финансов надзор, така и на Агенцията за приватизация. ", "date": "2019.03.05", "title": "Делото за продажбата на EVN започна без двама от обвинените финансисти "}
{"url": "https://news.bg/world/s-9-mln-dolara-garantsiya-sadat-v-tokio-osvobozhdava-bivshiya-shef-na-nisan.html", "text": "Съдът в Токио определи гаранция в размер на 8,9 милиона долара за бившия шеф на Нисан, Карлос Гон, а японските медии коментират, че той може да бъде освободен още днес, съобщава БиБиСи.Гон е обвинен в финансови злоупотреби, но отрича да е извършил нарушения. Съдът отхвърли две предишни искания за гаранция, заявявайки, че има риск Гон да укрие доказателства. Последната молба бе подадена от новия му правен екип, миналия месец.Вчера, ръководителят на защитата му Джуничиро Хиронака коментира, че е оптимист и ще получи гаранция. Наричан \"Бръсначът\", японският адвокат има репутация със спечелване на трудни дела.Очаква се прокурорите в Токио да подадат жалба срещу решението за предоставяне на гаранция, което изисква Гон да остане в Япония и да бъде поставен под видео наблюдение. В Япония рядко се отсъжда гаранция без признания, а времето за задържане на Гон също предизвиква критики.64-годишният бразилец бе задържан през ноември по обвинения, в укриване на доходите си в Нисан, познат като убиецът \"Ла Кост\", заради неговия радикален подход към преструктурирането, е архитект на съюза Рено-Нисан, който включва Мицубиши през 2016 г.Френският автомобилен производител Рено бе смятан за доминиращ партньор поради 43% дялово участие в Нисан, въпреки че продава по-малко автомобили. Акциите на Нисан в Рено са само 15%.Гон е роден в Порто Вело, Бразилия, родителите му са ливанци. Той е сочен и като потенциален президент на Ливан, което той в крайна сметка отхвърля, тъй като вече има \"твърде много работа\".", "date": "2019.03.05", "title": "С 9 млн. долара гаранция съдът в Токио освобождава бившия шеф на Нисан "}
{"url": "https://news.bg/regions/ogranicheno-dvizhenie-po-am-trakiya-zaradi-katastrofa-mezhdu-pikap-i-taksi.html", "text": "Движенеито по АМ \"Тракия\" в платното в посока Бургас е ограничено поради възникнало пътно произшествие. Около 8.40 часа по магистралата са се ударили пикап и такси, инофрмира Нова. Сингалът за инцидента е получен в 8.45.По първоначална информация пикап със старозагорска регистрация е ударил пловдивски таксиметров автомобил. Вследствие на удара колата на пловдивчанина се е завъртяла и блъснала в разделителната мантинела.Въпреки че таксито е със значителни материални щети, никой от пътуващите в него не е пострадал сериозно. Всички участници са прегледани на място от екип на Спешна помощ.На мястото е пристигнал екип на \"Пътна полиция\", който регулира трафика. Преминаването в района на инцидента е затруднено и се извършва само в активната (средната) лента. Водачите да карат със съобразена скорост и повишено внимание, предупреждават пътните власти.", "date": "2019.03.05", "title": "Ограничено движение по АМ \"Тракия\" заради катастрофа между пикап и такси"}
{"url": "https://news.bg/regions/pozhar-izpepeli-doma-na-55-godishen-invalid-v-haskovsko.html", "text": "Пожар изпепели дома на 55-годишен инвалид от хасковското село Тракиец, съобщи bTV.След инцидента роднини са приютили болната му майка, но за него в дома им място няма.Хората от селото са започнали да събират пари, за да помогнат на семейството. До момента са събрани само 300 лева.Огънят е тръгнал от печка и е причинен от 81-годишната майка на мъжа, която е с деменция. Тя забравила вратата на печката отворена.След пожара майката е настанена при свои роднини в Хасково. Мъжът останал да живее в опожарената си къща. Той живее с 300 лв. на месец, а храна получава от социалния патронаж.Кметът на селото Красимир Бойчев разказа, че от седмица е започнало събирането на средства. В общината имало дадена заявка за еднократна помощ в размер на 350 лв.", "date": "2019.03.05", "title": "Пожар изпепели дома на 55-годишен инвалид в Хасковско"}
{"url": "https://news.bg/energy/bez-gazprom-v-balgarskata-chast-na-gazoviya-hab-balkan.html", "text": "\"Газпром\" няма планове да участва в газовия хъб \"Балкан\" в България. Това заяви президентът на газовия холдинг Алексей Милер, цитиран от БГНЕС.Газовият гигант от Русия нямало да участва в проекта и всички техни ресурси в този регион били договорени на дългосрочна основа, по думите на Милер.Припомняме, че директорите на \"Газпром\" и \"Росатом\" - Алексей Милер и Алексей Лихачов са част от делегацията на руския премиер Дмитрий Медведев, който е на двудневно .България иска газоразпределителният център да бъде на родна земя. През ноември 2015 г. той беше включен в списъка с проекти от \"общ интерес\" на ЕС.Предвижда се на българска територия да се събират и преразпределят газовите потоци чрез интерконектори със съседните страни.В средата на февруари 2017 година ЕК отпусна на България около 1 милион евро за разработването на техническия и икономически анализ на проекта.", "date": "2019.03.05", "title": "Без \"Газпром\" в българската част на газовия хъб \"Балкан\""}
{"url": "https://news.bg/crime/arestuvaha-izbyagal-zatvornik-v-burgas.html", "text": "Органите на реда в Бургас задържаха избягал затворник, информират от Областната дирекция на МВР в града.20-годишният мъж бил арестуван около 1 часа през нощта.Действията на полицаите били целенасочени, подчеетават от пресслужбата на МВР.Бургазлията бил осъден на 10-месечна ефективна присъда за кражби. Според първоначалната информация преди седмица той се е отклонил от работен обект от открит тип край квартал \"Сарафово\" и избягал.Криминалистите от морския град започнали действия по издирването на затворника и установили, че същият се укривал в различни необитаеми къщи в местния квартал \"Рудник\". Собствениците на къщите работели извън страната, а той прониквал в домовете им.В момента на ареста младият мъж бил агресивен, което наложило срещу него да бъде използвана физическа сила.Осъденият ще бъде върнат обратно в бургаския затвор, за да доизтърпи определената му присъда. В прессъобщението от вътрешното министерство не се посочва дали спрямо него ще бъде образувано друго обвинение.", "date": "2019.03.05", "title": "Арестуваха избягал затворник в Бургас"}
{"url": "https://news.bg/politics/sotsiolozi-otchitat-spad-v-podkrepata-za-gerb-i-udarzhane-na-pozitsii-ot-bsp.html", "text": "Със скъсяването на дистанцията на времето до предстоящите избори за Европейски парламент, въпросителните за резултата, вместо да намаляват, се увеличават. БСП удържа позицията си, подкрепата за ГЕРБ продължава да спада, съобщава в свое проучване Афис.Преди месец шансовете на коалицията \"Обединени патриоти\" за един мандат е под въпрос, а сега единият мандат изглежда сигурен с възможност за нещо повече. Обратно е положението на извънпарламентарната десница, която преди месец е определяна като почти сигурен призьор в следващия европарламент, а сега се разделя с надеждата дори за един мандат, обяснява социологическата агенция.Обединените патриоти могат да разчитат на успех, само ако коалицията оцелее в сегашния си обединен формат - нещо, което, предвид скорошните изявления на нейните лидери и разнопосочните им послания е поставено на карта.Евентуалното самостоятелно участие на изборите на трите съставящия партии е обречено на провал. При извънпарламентарните десни ситуацията е съществено различна: механичният сбор на отделните партии надхвърля потенциала на цялото - обединеното дясно.Има нова ситуация и при трите водещи формации - БСП, ГЕРБ и ДПС, които за момента са единствените сигурни претенденти за места в следващия Европейски парламент.БСП успява да удържа позицията си на лидер, но подкрепата за ГЕРБ преминава под психологическата граница от 20% от всички избиратели. Докато подкрепата за ДПС се запазва на устойчиви нива, битката за първото място вече е под знака на увеличаващото се предимство на БСП.Делът на потенциалните негласуващи и на онези, които не биха подкрепили никого, намалява. Увеличеният дял на колебаещите се избиратели на пръв поглед буди недоумение, но само на пръв поглед, защото данните в дълбочина очертават причините.През февруари продължава процесът на влошаване на масовите оценки за социално-икономическото положение, но тенденцията вече е в ускорена.61% от хората смятат, че нещата в България се движат в неправилна посока. През декември миналата година този дял е възлизал на 54 на сто. Заедно с това с 4 пункта намалява делът на хората, които смятат, че живеят по същия начин като всички останали, но с 6 пункта нараства делът на онези, които преценяват, че живеят по-зле.Рязко спада и нивото на оптимизма за бъдещето: на въпроса \"Как очаквате да живеете догодина?\" - с 6% по-малко са отговорите \"По-добре\" и с 5% повече отговорите \"По-зле\".Всичко това се отразява на ниското доверие във всички институции.За четвърти пореден месец Народното събрание затваря дъното на класацията с емблематично ниското доверие от 14%, изпреварвайки в негативната класация съда и прокуратурата. Спада доверието във всички останали институции, включително и в тези, които запазват позитивния си рейтинг - Националният омбудсман, президентът и Европейският съюз.Тоталната делегитимация на институциите засяга пряко и косвено и отношението към всичко свързано с държавността и обществените елити. Заподозрени, че обслужват мненията и позициите на елита, са пострадали дори медиите, които също вече се нареждат в числото на структурите с отрицателен рейтинг. Страничен остров на запазващо се доверие остава църквата.66% са избирателите, които под различна форма се обявяват за смяна на правителството (41% - за извънредни избори незабавно, 20% - за смяна на министрите и 5% а - за нов кабинет в рамките на сегашния парламент). Идеята правителството да се запази в сегашния си формат се подкрепя от едва 20 на сто. През септември миналата година този дял е възлизал на 38 на сто.Крайното средство като действие, избрано от опозицията с напускането на парламента, на този етап се ползва със сравнително високо одобрение - 63% - напълно обяснимо предвид на изключително ниското ниво на доверието във върховната институция на властта. Половината от одобряващите това действие дори не са разбрали защо точно БСП е напуснала парламента.Дистанцирането от дейността на институцията, която не се ползва с одобрението на хората, априори е възприето като нещо положително.Всичко това се трансформира в масова неприязън към статуквото и търсене на подходящ инструмент за протест, което се материализира в предимството на опозицията по повод на предстоящите евроизбори.Антипатията към статуквото и хаотичното желание за каквато и да е промяна е на път да превърне тези избори в залог за нещо по-голямо, отколкото те представляват като значение за всекидневието на българските граждани.", "date": "2019.03.05", "title": "Социолози отчитат спад в подкрепата за ГЕРБ и удържане на позиции от БСП"}
{"url": "https://news.bg/society/vodachi-ot-gradskiya-transport-v-sofiya-nastoyavat-fandakova-da-gi-chue.html", "text": "Водачите от градския транспорт в София настояват за среща с кмета Йорданка Фандъкова. Те я канят на заседание на транспортната комисия към СОС на 13 март, за да чуе исканията им. Това стана ясно от позицията им в отворено писмо до градоначалника, съобщи БНТ.По думите им кметът е призван да защитава интересите на гражданите, а благодарение на тях Фандъкова обещава на милион и триста хиляди софиянци една добра, надеждна и \"развиваща\" се транспортна услуга.Водачите изразяват недоволството си, че Фандъкова е провела среща със синдикатите, на която те не са били поканени.Те са категорични, че е недопустимо противопоставянето между синдикатите и изразяващите недоволството си служители.Шофьорите припомнят, че на 27 февруари, на заседание на транспортната комисия са заявили, че не одобряват работата на синдикатите, като въпреки по думите им кметът на София е решила да дискутира с тях проблемите, които те са повдигнали.Затова водачите канят Фандъкова да присъства на заседанието на транспортната комисия към СОС на 13 март, за да чуе какво искат те. Те подчертават, че не бива градския транспорт да страда от това, че в общинската администрация няма желание за открит диалог по отношение на проблемите, които са се натрупали повече от 10 години.По думите на водачите в медиите са се тиражирали неверни твърдения във връзка с доходите и условията им на труд.Те призовават Фандъкова да отиде в депата и гаражите, за да разбере какви са проблемите им и подчертават, че вече близо месец протестират мирно, без да нарушават транспортното обслужване.Шофьорите са категорични, че за извеждане на предприятията от кризата трябва да се спре с пиарът на техен гръб.Припомняме, че след като  до Главна инспекция по труда и омбудсмана заради редовната практика шофьори и ватмани от столичния градски транспорт да полагат извънреден труд в нарушение на Кодекса на труда.От БСП не закъсняха и също на транспортните дружества в СофияДни по-късно столични заради лошите условия на труд и извънредното работно време.От своя страна четирите дружества на Съюза на транспортните синдикати в България (СТСБ) в столичния градски транспорт обвиниха за създалото се напрежение Председателят на БСП - София и на групата на социалистите в СОС Калоян Паргов изрази мнение, че увеличението на заплатите на работещите в градския транспорт с 10% няма как да компенсира недоволството им от", "date": "2019.03.05", "title": "Водачи от градския транспорт в София настояват Фандъкова да ги чуе"}
{"url": "https://news.bg/world/pakistan-blokira-indiyska-podvodnitsa.html", "text": "Военноморските сили (ВМС) на Пакистан засякоха индийска подводница в понеделник вечерта, която се е опитала да навлезе в пакистанските териториални води. ВМС успешно й попречиха, обяви говорител на въоръжените сили, цитиран от местни медии.\"Пакистанските ВМС използваха специални умения, за да спрат подводницата, като успешно й попречиха да навлезе в пакистанските води\", се казва в съобщение на говорителя.За втори път от 2016 г. Пакистан не позволява на индийска подводница да навлезе във водите на страната. Териториалните води на Пакистан се простират на 12 мили от крайбрежието, но морското дъно - изключителната икономическа зона - е 290 000 квадратни километра през 2015 г.ВМС на Пакистан публикуваха кадри с подводницата.Фактът, че индийската подводница с модерна технология беше засечена от Пакистан, е загуба за Военноморските сили на Индия, добави говорителят и поясни, че индийската подводница не е атакувана с оглед мирната инициатива на Исламабад.Като се поучи от този инцидент, Индия също трябва да работи за мир, се отбелязва в съобщението.Преди седмица ВВС на след . На следващия ден пакистанците отвърнаха и . Един от индийските пилоти беше взет за заложник от пакистанските власти, но впоследствие беше освободен.", "date": "2019.03.05", "title": "Пакистан блокира индийска подводница"}
{"url": "https://news.bg/regions/ne-otkriha-dokazatelstva-za-seksualno-nasilie-v-priemnoto-semeystvo-ot-yambol.html", "text": "Без резултат остана проверката в приемното семейство от Ямбол със съмнение за сексуално насилие, предаде bTV.По думи на Нейля Мурад от Агенцията за закрила на детето в Бургас специалистите не са компетентни да се произнесат дали детето е било подложено на сексуално насилие. По тази причина ямболското семейство, в което се отглежда и друго дете, остава в регистъра за приемни родители.Припомняме, в края на февруари стана ясно, че има подозрения, че  и на тази крехка възраст е имало утвърдена хомосексуалност. Това е довело до неговото разсиновяване, след като е било изведено от въпросното семейство.Проверката на ДАЗД-Ямбол е била извършена преди дни. При нея обаче не са били установени писмени данни, че спрямо детето е имало насилие. Нейля Мурад посочва, че дори е констатирано точно обратното - че се полагат добри грижи и към двете деца. Тя обаче призна, че в дирекция \"Социално подпомагане\" не е осъществявано ежемесечно наблюдение на детето, каквито са изискванията.От своя страна бившият директор на дирекция \"Социално подпомагане\" - Ямбол Мария Славова увери, че веднага след като е бил получен сигнал за първото дете в приемното семейство, е било предприето проучване и за второто дете, настанено там, като от \"Закрила на детето\" са имали готовност да изведат второто дете още в края на миналата година.Славова обясни, че експерт от областния екип по приемна грижа посочил, че има проблеми в самото поведение на детето. Тя заяви, че за нея е бил притеснителен фактът, че при проучването отдел \"Закрила на детето\" се е снабдил с документи, които е трябвало да постъпят от Добричкия окръжен съд.", "date": "2019.03.05", "title": "Не откриха доказателства за сексуално насилие в приемното семейство от Ямбол"}
{"url": "https://news.bg/regions/kevr-razporedi-proverka-na-toka-v-yahinovo.html", "text": "Комисията за енергийно и водно регулиране разпореди на ЧЕЗ да представи справка за всички изключвания на тока и смущенията в електрозахранването в кюстендилското село Яхиново за период от 1 година.Причината е изпратена жалба с над 400 подписа от жители на селото за непрекъснати спирания на тока по Нова година.Припомняме, че Яхиново е най-голямото село в Кюстендилска област с над 2000 души, като Недоволни от услугата от Яхиново и съседните Червен бряг и Крайници са изпратили подписка до Комисията за енергийно и водно регулиране и националния омбудсман Мая Манолова. В резултат от регулатора изискват от ЧЕЗ извършването на проверка, както и информация за резултатите от нея.Изискват се и копията от жалби и сигнали за лошото качество на доставяната електрическа енергия в района за периода от 1 юни 2016 г. до 31 януари 2019 г., както и протоколи от извършените измервания.В селото се правят проверки на електротаблата и на други съоръжения по мрежата, поставени са измерватели на електрическото напрежение на три от трафопостовете.По думите на кмета на Яхинова Софка Скоклева са монтирани и електронни прекъсвачи, които няма да налагат спиране на тока при авария.", "date": "2019.03.05", "title": "КЕВР разпореди проверка на тока в Яхиново"}
{"url": "https://news.bg/regions/uchenitsi-ot-burgas-na-protest-zaradi-ogranicheniya-v-oblekloto.html", "text": "Ученици от Бургас негодуват срещу нови правила за облеклото, с което трябва да влизат в клас, предаде БНР.Днес възпитаниците на Английската гимназия \"Гео Милев\" излизат на протест заради въведените миналата седмица ограничения, според които гимназистите могат да посещават учебното заведение с дрехи само в следните цветове:За недопустими дрехи са определени: \"къс, 3/4 и 7/8 панталон; панталони с ниска талия, тип шалвари, размъкнати, нарязани, увиснали, в ярка цветова гама и с шарки; анцуг и трикотажен клин; дълбоко деколте; къса пола; къса блуза и бюстие; прозрачна дреха; потник; джапанки; нецензурни изображения и текст по дрехите и аксесоарите; дрехи, рекламиращи алкохол, наркотици, тютюнопушене, секс и насилие; силен грим\".Заповедта е на директора Жаклин Нейчева, като на сайта на училището се съобщава, че всекидневно ще се следи за спазването на наредбата, а нарушителите ще бъдат наказвани/отстранявани от учебния процес.", "date": "2019.03.05", "title": "Ученици от Бургас на протест заради ограничения в облеклото"}
{"url": "https://news.bg/world/zapochna-ezhegodnata-sesiya-na-kitayskiya-parlament.html", "text": "Близо 3000 китайски делегати от цялата държава се събират в Пекин днес за началото на ежегодната сесия на Националния народен конгрес на Китай, информира АФП.Работата на законодателния орган ще продължи две седмици, през които ще бъде хвърлена светлина върху политиката и приоритетите на Китай, въпреки че повечето от законопроектите предварително са съгласувани от лидерите на Комунистическата партия.Докато икономическият растеж се забавя и китайските власти се опитват да прекратят търговската война със САЩ, всички погледи ще бъдат насочени към решения на Пекин, които могат да подсилят икономиката.Официални представители обясниха, че 2948 делегати присъстват на откриването на Националния народен конгрес, за да чуят премиера Ли Къцян, който ще разкрие икономическите планове и занижената през 2019 г. цел на икономически растеж.2/3 от членовете са от управляващата Китайска комунистическа партия, която е на власт от 1949 г. Тя е съставена от представители от всички 31 провинции, автономни региони, включително Хонконг и Макао, както и от армията.Докато те се събират само веднъж през годината, за да гласуват големите законопроекти, да одобрят бюджета и да гласуват номинации, Постоянният комитет се събира на всеки два месеца, за да приеме други проектозакони и поправки.Но законодателството е одобрено от партийните лидери още преди началото на парламентарните заседания.През миналата година в законодателния орган 2958 срещу двама гласуваха в подкрепа безсрочен президентски мандат, което означава, че Си Дзинпин може да остане на власт до края на живота си.По време на заседанията са предприети изключителни мерки за сигурност в центъра на китайската столица.Най-важната точка от дневния ред е закон за чуждестранните инвестиции, който се очаква да бъде прокаран на 15 март - последния ден от работата на парламента. Законодателство ще забрани незаконния трансфер на технологии и \"незаконна правителствена намеса\" в чуждестранни компании. Това е една от ключовите точки в преговорите между Китай и САЩ.", "date": "2019.03.05", "title": "Започна ежегодната сесия на китайския парламент"}
{"url": "https://news.bg/world/patsient-s-hiv-e-izlekuvan-sas-stvolovi-kletki-vav-velikobritaniya.html", "text": "Пациент в Обединеното кралство е излекуван от ХИВ след трансплантация на стволови клетки, като това е втори такъв случай, съобщават лекари, цитирани от БиБиСи.Пациентът от Лондон, лекуван от рак, вече е в ремисия от ХИВ в продължение на 18 месеца и вече не приема лекарства за ХИВ. Лекарите коментират, че е твърде рано да се каже, че пациентът е напълно излекуван от ХИВ, а подходът не е практичен за здрави хора с ХИВ, но в крайна сметка може да помогне за намирането на лек.Пациентът е диагностициран с ХИВ през 2003 г. и напреднал лимфом на Ходжкин през 2012 г.Той е лекуван с химиотерапия за рака и със стволовите клетки от донор, резистентен към ХИВ, водещи до ремисия както рак, така и ХИВ.Учени от University College London, Imperial College London, Cambridge и Oxford University са участвали лечението. Това е вторият случай, когато пациентът, лекуван по този начин стига до ремисия от ХИВ. Преди десет години друг пациент в Берлин получава трансплантация на костен мозък от донор с естествен имунитет към вируса.Тимъти Браун, за когото се съобщава, че е първият, който \"побеждава\" ХИВ/СПИН, получава две трансплантации и лъчетерапия за левкемия, много по-агресивно лечение.\"Чрез постигането на ремисия при втори пациент, използвайки подобен подход, ние показахме, че пациентът в Берлин не е аномалия и че в действителност именно подходите за лечение са елиминирали ХИВ в тези двама души\", заяви авторът на проучването проф. Равиндра Гупта.Проф. Едуардо Олавариа, също участвал в изследването, от Imperial College London коментира, че успехът на трансплантацията със стволови клетки предлага \"надежда в търсенето на дългоочаквано лекарство за ХИВ / СПИН\".CCR5 е най-често използваният рецептор от HIV-1, вирусният щам на ХИВ, който доминира в света и напада клетките. Много малък брой хора, които са резистентни към ХИВ, имат две мутирали копия на CCR5 рецептор. Това означава, че вирусът не може да проникне в клетките на заразен човек.Пациентът в Лондон е получил стволови клетки от донор с тази специфична генетична мутация, която го прави резистентен към ХИВ. Но клетки, пренасящи ХИВ, може да останат в тялото, в състояние на покой, в продължение на много години.Британските изследователи твърдят, че е възможно да се използва генна терапия и да се насочи към CCR5 рецептора при хора с ХИВ, след като вече е ясно, че възстановяването на пациента в Берлин не е единичен случай.Проф. Греъм Кук, професор и преподавател по инфекциозни заболявания от Imperial College London заявява, че резултатите са \"окуражаващи. Ако можем да разберем по-добре защо процедурата работи при някои пациенти, а не при други, ще бъдем по-близо до крайната ни цел за лечение на ХИВ. В момента процедурата все още носи твърде голям риск при пациенти, които са добре.\"Д-р Андрю Фрийдман, преподавател по инфекциозни болести и почетен лекар-консултант в Университета в Кардиф коментира, че това е \"интересен и потенциално значителен доклад\". Но той допълва, че ще са необходими много по-дългосрочни последващи действия, за да се гарантира, че вирусът няма да се появи отново на по-късен етап.Това лечение очевидно не е практично за третиране на милионите хора по света, живеещи с ХИВ, такива доклади могат да помогнат за окончателното развитие на лечение за ХИВ.Междувременно, фокусът трябва да бъде поставен върху бързото диагностициране на ХИВ и започване на комбинирана антиретровирусна терапия през целия живот.Това може да попречи на предаването на вируса на други и да даде на хората с ХИВ почти нормална продължителност на живота.", "date": "2019.03.05", "title": "Пациент с ХИВ е излекуван със стволови клетки във Великобритания"}
{"url": "https://news.bg/politics/tsik-se-okazali-retsidivisti-spored-manolova.html", "text": "От Централната избирателна комисия (ЦИК) се оказали рецидивисти заради невъвеждането на машинното гласуване. Това заяви пред БНТ омбудсманът Мая Манолова.По думите на Манолова от ЦИК нарушили закона и по отношение на електронното гласуване, което трябвало да бъде приложено на частичните местни избори през миналата година. Сега пък депутатите щели да узаконят това положение, отсече Манолова.Омбудсманът призова за връщане на преференциалния вот в предишния му вид. Тя иска и да бъдат гарантирани правата на  за участие в европейските избори.Относно проблемите в столичната \"Топлофикация\" Манолова посочи, че дружеството не дава информация относно това как се събират вземанията от гражданите.\"През 2016 г. поисках информация за събраните средства от юристконсултски дела. Всички тези разходи са за сметка на столичани, обясни Мановолова и допълни, че данните, които стигнат до нея за събраните за 2015 година пари, ще бъдат представени и пред гражданите. Така всички столичани ще могат да получават отговори за дейността на дружеството.От \"Топлофикация\" имат 14 дни да отговорят на 10-те въпроса на Манолова, след като нейното съобщение бъде получено.", "date": "2019.03.05", "title": "ЦИК се оказали рецидивисти според Манолова"}
{"url": "https://news.bg/video/osuetili-palezh-na-desettonna-tsisterna-vav-vidin.html", "text": "Полицията е предотвратила опит да бъде запалена цистерна на територията на Граничното управление във Видин. До цистерната е имало складирани и други нефтопродукти, както и бензиностанция.Двама души са задържани. Случаят е от миналата седмица, но за него се разбира днес от брифинг на зам.-главния прокурор Иван Гешев.Цистерната е била пълна с нефтопродукти, а по думите на Гешев, ако се е случило, Видин е щял да гори една седмица.Задържаните не са от Видин и не са криминално проявени.Разследващите органи все още нямат достатъчно информация и не знаят кой е поръчителят.Разплитането на случая започва миналия вторник срещу сряда, когато е получена информация, че ще бъде извършен палеж на територията или на Видин, или на Монтана.След получените сигнали веднага са сформирани са екипи, за да осъществят охрана на възможни адреси.Същата нощ един от тези постове е констатирал опит да се проникне на територията на Граничното управление във Видин. При опит от страна на разследващите органи да се приближат, двамата са избягали, но по-късно са задържани.След задържането им са намерени между 8 - 10 бутилки с бензин от по 10 и 11 литра. Към бутилките е било прикрепено пликче с вещество, което може да предизвика сериозен взрив.Пръстовите отпечатъци от бутилките свързват случая със събраните доказателства от други палежи във Видин - на кола и на апартамент в края на миналата година.Автомобилът е бил на разследващ полицай от Видин. По същото време е бил извършен палеж на апартамент, за който Гешев отказа да даде повече информация.До настоящия момент разследващите органи не са разполагат с информация за мотивите на евентуалните поръчители на палежа.По думите на Гешев инцидентът представлява директна атака срещу държавата. Главният прокурор Сотир Цацаров е възложил да се направи анализ и да се сформира щаб по случая.", "date": "2019.03.05", "title": "Осуетили палеж на десеттонна цистерна във Видин"}
{"url": "https://news.bg/press/cherno-more-e-tyasno-za-voenni-deystviya-77-mln-lv-izharchihme-za-3-mart.html", "text": "Майките недоволни от точките за инвалиди, пак плашат с протестМайките на деца с увреждания отново заплашиха с протести и палатков лагер пред парламента. Този път - заради новата точкова система, която ще оценява хората с увреждания от април.Индивидуалната оценка на инвалидите, която предлагат от социалното министерство, бе въведена именно по искане на протестиращите майки. Тя ще е с точкова система и ще включва три компонента - самооценка на инвалида, констатации на социалния работник и заключения за нуждите - финансова помощ, социални услуги, асистент, медицински изделия и пр.Черно море е тясно за военни действияТова каза Бойко Борисов след срещата с Дмитрий Медведев. Пускат ферибот Бургас - Новоросийск. Изтребители винаги ще дойдат, важно е да дойде газ и да работят електроцентралите, отговори руският премиер.77 млн. лв. изхарчихме за 3 мартОколо 77 млн. лева са похарчили българите през почивните дни за 3 март. Това коментира пред в. \"Монитор\" директорът на Института за анализи и оценки в туризма. 280 000 са били пътуванията. От тях 60 000 са излезлите в чужбина, главно в съседните страни Гърция, Македония, Сърбия, Румъния.Борисов: Не избираме между НАТО и Русия, а си браним интересаБългария не иска нови количества газ, а просто да запази това, което има, за да не се налага да реже за скрап цялата ни газопреносна мрежа. Това обясни премиерът Бойко Борисов след срещата с руския му колега Дмитрий Медведев, след като обясни, че България не избира между ЕС и НАТО или Русия, а защитава своите интереси.\"Има сили, които се възползват от присъствието на Медведев, да задават въпроса - \"НАТО или Русия\". Аз искам Черно море да е зона на приятелство, на туризъм, на фериботи. То е прекрасно море, но е тясно за военни действия. Затова приканвам НАТО и Русия да седнат на преговори и да вземат решение\", призова Борисов. Той разясни и защо страната ни държи \"Турски поток\" да докара руски газ у нас, както и да се реализира хъб \"Балкан\".ГЕРБ и ДПС обичат послушните местни феодалиПонякога колебливостта и непостоянството на Бойко Борисов като политик вършат истински полезна услуга на гражданското общество у нас. Такъв случай е внезапната му намеса по отношение на преференциалното гласуване, което ГЕРБ, съгласувано с ДПС, се опита да обезсили. Ако Борисов не беше толкова загрижен, че репутацията му може да пострада в навечерието на европейски избори, едва ли щеше да възпре своята партия, която искаше да ликвидира едно от малкото демократични достижения на българската избирателна система през последните десетина години.Това, че моментът се оказа неудачен за подобна радикална стъпка, изобщо не означава, че в друго време хората на Борисов и Доган няма да пробват същото отново. В крайна сметка моментният им устрем беше пречупен, но основната причина, поради която предприеха атаката срещу преференциалното гласуване, остава. И ГЕРБ, и ДПС искат тотален контрол върху своите партийни листи. Възможността избирателите да пренареждат кандидатите по свое усмотрение обаче се явява сериозна пречка да се упражнява подобен надзор.Руските енергийни проекти в България минават през БрюкселПродължението на \"Турски поток\" през България все още е под въпрос. Това стана ясно между любезностите и шегите по време на официалната пресконференция на Бойко Борисов и Дмитрий Медведев. Докато българският премиер с почти умолителен глас обясняваше как страната иска да остане в газовата игра, руският му колега с хладен тон заяви, че за да се реализира новият проект за транзит на газ, са необходими категорични гаранции от Еврокомисията. А такива към момента няма.Правилата на Брюксел, изглежда, пречат и на проекта АЕЦ \"Белене\", тъй като обществената поръчка за осъществяването му все още не е обявена, макар че това трябваше да се случи през февруари. Една от хипотезите е, че след възобновяването му ЕК приема проекта за нов и трябва да го одобри отново.Любимец на властта сменя Димитър Костов в БНБОставката на подуправителя на БНБ, отговарящ за банковия надзор, Димитър Костов, дойде изневиделица за широката публика. В професионалните среди обаче се говори, че той я обмисля от доста време. Официалните мотиви за тази оставка бяха публикувани на 1 март на сайта на БНБ. Интeнзивнaта paбoтa в yпpaвлeниe \"Бaнков нaдзop\" пpeз пocлeднитe няколко гoдини и ocъщecтвявaнeтo нa ocнoвнaтa чacт oт плaниpaнитe peфopми ми дaдoxa ocнoвaниe към cpeдaтa нa мaндaтa ми пpeз 2018 г. дa пoмoля зa нeгoвoтo пpeдcpoчнo пpeкpaтявaнe. Пo мoлбa нa yпpaвитeля зaбaвиx изпълнeниeтo нa мoeтo нaмepeниe пopaди нoвoвъзникнaлите ангaжимeнти пpeд yпpaвлeниe \"Бaнкoв нaдзop\" cлeд зaявeнитe пpeз юни и юли м.г. плaнoвe зa пpиcъeдинявaнe към Eдинния нaдзopeн мexaнизъм (EHM).", "date": "2019.03.05", "title": "Черно море е тясно за военни действия, 77 млн. лв. изхарчихме за 3 март"}
{"url": "https://news.bg/world/vatikana-otvarya-arhivite-si-za-holokosta.html", "text": "Ватикана ще позволи на изследователите и историците достъп до своите тайни архиви, свързани с Втората световна война и понтификата на Пий XII (1876-1958). Решението беше взето от папа Франциск, уточнява АП.Фигурата на Пий XII е един от най-противоречивите в историята на папството през ХХ век. Павел VI (1897-1978), който се изкачи на престола на Свети Петър през 1963 г., започва процеса на беатификацията на своя предшественик. Въпреки това, беатификацията е спряна поради протест от страна на Израел и еврейските общности, които обвиняват Пий XII в мълчаливото съучастие в унищожаването на евреите от нацистите.Ватикана твърди, че благодарение на тънка дипломатическа линия по отношение на нацистка Германия и нейното италианско правителство Бенито Мусолини, Пий XII успял да спаси хиляди евреи, като ги скрил, включително и извън стените на папския град-държава.Еврейските общности отдавна са поискали отварянето на Ватиканските архиви от войните, което ще хвърли светлина върху ролята на папата.Светът отдавна чака откриването на документи от архивите на Ватикана, които могат да хвърлят светлина върху много тъмни страници от историята, особено през ХХ век. Документите, съхранявани във Ватикана, заемат коридор с обща дължина 85 км, в Рим има легенди, че част от архивните помещения се намират под река Тибър.", "date": "2019.03.05", "title": "Ватикана отваря архивите си за Холокоста"}
{"url": "https://news.bg/disasters/boeve-v-siriya.html", "text": "Артилерията на сирийската армия удари в понеделник предните постове на екстремистки групировки в северната провинция Хама, съобщи САНА.Сирийските войници откриха огън в отговор на  от страна на бунтовници на селища под закрилата на правителствените сили.Дамаск подготвя настъпление в Хомс срещу позиции на ислямисти. Правителствените сили се опитват да си възвърнат контрола над страната.", "date": "2019.03.05", "title": "Боеве в Сирия"}
{"url": "https://news.bg/int-politics/klintan-nyama-da-uchastva-v-izborite-prez-2020-g.html", "text": "Бившият държавен секретар на САЩ Хилари Клинтън заяви, че няма да се кандидатира за . Това съобщи Си Ен Ен.По този начин Хилари Клинтън сложи край на , че ще участва в президентската надпревара през 2020 година.Тя добави още, че планира да продължи да работи и да защитава убежденията си.Клинтън подчерта, че се радва на живота на писател, активист и баба. Тя отказа да посочи свой кандидат от Демократическата партия, който би подкрепила.", "date": "2019.03.05", "title": "Клинтън няма да участва в изборите през 2020 г."}
{"url": "https://news.bg/int-economics/kitay-otvarya-pazara-si-za-chuzhdite-investitsii.html", "text": "Китайският премиер Ли Кецян заяви, че Пекин ще разшири достъпа до своя пазар за чуждестранни инвеститори. Това съобщи РИА \"Новини\".Според него Пекин планира да намали списъка с ограничения за чуждестранни инвестиции.Той добави също, че китайските власти възнамеряват да предприемат мерки за разширяване на достъпа във финансовия сектор и в други сектори.Ли Кецян подчерта, че подобни мерки позволяват на чуждестранните компании да се конкурират на равни начала с китайските компании.По-рано медиите съобщиха, че Китай възнамерява да направи пазара си по-отворен за чуждестранни компании.", "date": "2019.03.05", "title": "Китай отваря пазара си за чуждите инвестиции"}
{"url": "https://news.bg/int-economics/tramp-zaplashi-indiya-s-targovska-voyna.html", "text": "Президентът на Съединените щати Доналд Тръмп заяви, че планира да прекрати преференциалното търговско споразумение с Индия, след като не е успял да осигури достъп на САЩ до пазарите му, съобщи АП.\"Предоставям известие за намерението си да прекратя определянето на Индия като развиваща се страна бенефициент по програмата по Общата система за преференции\", каза Тръмп в писмо до Конгреса. \"Аз предприемам тази стъпка, защото  Индия не е уверила САЩ, че ще осигури справедлив и разумен достъп до пазарите на Индия\", добави той.Междувременно Службата на търговския представител на САЩ излезе с изявление, че Вашингтон възнамерява да прекрати и преференциалния търговски статут на Турция.", "date": "2019.03.05", "title": "Тръмп заплаши Индия с търговска война"}
{"url": "https://news.bg/int-politics/kitay-uvelichava-razhodite-za-otbrana-1.html", "text": "Китайското правителство възнамерява да увеличи разходите за национална отбрана до 177,6 млрд. долара през 2019 г. , съобщи ТАСС.Според агенцията, миналата година военният бюджет на Китай възлиза на 175 милиарда долара.През 2017 г. разходите на Китай за национална отбрана достигнаха почти 152 милиарда долара.По-рано беше съобщено, че Китай планира да пусне шест самолетоносача през следващите 15 години.Така Пекин иска да гарантира своите интереси в региона на Тихия океан.", "date": "2019.03.05", "title": "Китай увеличава разходите за отбрана"}
{"url": "https://news.bg/int-politics/lockheed-martin-poluchi-usd1-mlrd.html", "text": "Lockheed Martin получи авансово плащане от 946 млн. долара за доставката на американската система за противоракетна отбрана (THAAD) на Саудитска Арабия. Това съобщиха от Пентагона.Миналата година Саудитска Арабия подписа със САЩ междуправителствено споразумение за закупуването на американската система за противоракетна отбрана THAAD на стойност 15 млрд. долара.След убийството на журналиста Джамал Кашоги в генералното консулство на Саудитска Арабия в Истанбул, американските законодатели остро критикуваха американските договори за продажбата на оръжие на Саудитска Арабия за 110 милиарда долара. Все пак сделката за THAAD беше одобрена от Конгреса миналата година.", "date": "2019.03.05", "title": "Lockheed Martin получи $1 млрд."}
{"url": "https://news.bg/int-politics/pompeo-ochakvayte-novi-pregovori-s-phenyan-do-sedmitsi.html", "text": "Държавният секретар на САЩ Майкъл Помпео потвърди, че след няколко седмици може да има нов кръг от преговори между САЩ и КНДР. Той ще бъде на експертно ниво в Пхенян, съобщи АП.След приключването на срещата на Доналд Тръмп и Ким Чен-ун във Виетнам, Помпео заяви, че се надява По този начин ще продължи работата по преодоляването на различията в позициите на Белия дом и Пхенян по ключови въпроси на двустранните отношения.В момента няма яснота по кои теми ще са разговорите.", "date": "2019.03.05", "title": "Помпео: Очаквайте нови преговори с Пхенян до седмици"}
{"url": "https://news.bg/int-politics/kipar-shte-ima-zakon-za-vodnite-spasiteli.html", "text": "Кипър ще има закон за водните спасители. Така Островът на Афродита иска да гарантира сигурността на туристите по плажовете, съобщават кипърските медии.Те отбелязват, че през миналата година правителството пилотно стартира програмата \"Саламис\".В нея ясно бяха дефинирани юрисдикции, задължения и отговорности, работното време на водните спасители. В схемата бяха включени 85 организирани плажа.Правителството отдели €3 млн. То иска да обобщи всички разпоредби в един закон.Броят на спасителите на Острова се е увеличи от 154 на 260.Икономиката на Кипър зависи от туризма.", "date": "2019.03.05", "title": "Кипър ще има закон за водните спасители"}
{"url": "https://news.bg/weather/zahlazhda-se.html", "text": "Денят ще започне със слънчево време, но от запад облачността постепенно ще се увеличи. Привечер в крайните северозападни райони ще превали слаб дъжд, а през нощта срещу сряда, от запад на изток на много места в страната ще превали. Вятърът ще се ориентира от запад-северозапад, ще е умерен, в Дунавската равнина и временно силен. Максимални температури предимно между 15° и 20°.Това съобщава НИМХ.В планините ще преобладава слънчево време. По-значителни увеличения на облачността ще има в следобедните часове. Ще духа умерен до силен вятър от запад-северозапад. Максималната температура на височина 1200 метра ще е 8°-9°, на 2000 метра - около 2°.По Черноморието ще преобладава слънчево време, с по-значителни увеличения на облачността след обяд. Ще духа слаб до умерен западен вятър. Максималните температури ще са 12°-17°. Температурата на морската вода е около 7°. Вълнението на морето ще бъде 2-3 бала.", "date": "2019.03.05", "title": "Захлажда се"}
{"url": "https://news.bg/politics/npo-ta-predlagat-chlenove-za-sledvashtata-tsik-do-dnes.html", "text": "Днес изтича срокът, в който неправителствените организации могат да направят своите предложения за членове на следващата Централна избирателна комисия (ЦИК).В следващите 2 дни това трябва да направят и депутатите, техните парламентарни групи и самите партии и коалиции.Изслушването на кандидатите трябва да се проведе в срок не по-малък от 7 дни, след като кандидатурите бъдат публикувани на сайта на Народното събрание.Предложенията за председател, зам.-председател и секретар на ЦИК, както и предложенията на държавния глава за останалите членове трябва да се бъдат регистрирани до 18 март, понеделник.", "date": "2019.03.05", "title": "НПО-та предлагат членове за следващата ЦИК до днес"}
{"url": "https://news.bg/politics/borisov-i-medvedev-otkrivat-balgaro-ruski-biznes-forum.html", "text": "Визитата на премиера н Русия Дмитрий Медведев в България продължава.Днес Медведев ще се срещне с председателя на Народното събрание Цвета Караянчева, както и с министър-председателя Бойко Борисов.Предвидено е Медведев и Борисов да открият заедно българо-руски бизнес форум в туристическия сектор. Очаква се и двамата да продължат да разговарят за енергетика.Припомняме, вчера Борисов ясно заяви позиция, че . От своя страна пък премиерът на Русия обясни, че за по-нататъшни стъпки по отношение на \"Турски поток\" ще се говори след гаранция от ЕК, че пред проект няма да бъдат наложени прегради.И днес в София се очакват засилени полицейски мерки за сигурност. Предстои поетапни улица да бъдат затваряни и отваряни за преминаването на руската делегация.", "date": "2019.03.05", "title": "Борисов и Медведев откриват българо-руски бизнес форум"}
{"url": "https://news.bg/politics/prezidentskoto-veto-za-promeni-v-ik-vliza-v-komisiya.html", "text": " срещу текстове от Изборния закон влиза днес в правната парламентарна комисия.Припомняме, Радев наложи вето на промените на управляващите в изборните правила, с което беше въведен по-висок праг на преференции. Освен това Радев настоя повторно да се обсъдят по-добре и изяснят критериите за въвеждането на машинното гласуване. Третото нещо, което възмути държавния глава, беше свързано с това решенията за ЦИК да се взимат с обикновено мнозинството.Управляващата коалиция обаче вече заяви, че . От промените ще отпаднат само текстовете за преференциите, които предизвикаха силно обществено недоволство.", "date": "2019.03.05", "title": "Президентското вето за промени в ИК влиза в комисия"}
{"url": "https://news.bg/int-politics/beliyat-dom-zakleymi-kato-pozor-i-obida-razsledvaneto-na-kongresa-sreshtu-tramp.html", "text": "Разследването на предизборната кампания на Доналд Тръмп, дейността на неговият екип след победата на изборите и бизнеса на американски лидер, започанто в понеделник от юридическатат комисията в Конгреса, е \"позорно и обидно\", се посочва в изявление на прес-секретаря на Белия дом Сара Сандърс.Председателят на правната комисия на Камарата на представителите Джери Надлър, демократ от Ню Йорк започна позорно и обидно разследване на фалшиви твърдения, вече проучени от специалния прокурор Робърт Мълър и комисиите на двете камари на Конгреса. Това събиране на компромати се дължи на факта, че се страхуват, че двугодишната лъжлива история за \"тайно споразумение с Русия\" се разпада\", съобщава Сандърс.Тя нарича и \"срамни заплахите на демократите и подигравка с американските граждани. Американският народ заслужава депутати, които работят с президента за намиране на решения на такива сериозни проблеми като имиграцията, здравеопазването и инфраструктурата\", заявява говорителка.Комисията изпрати 81 писма до лица и организации, включително Белия дом, Министерството на правосъдието на САЩ, персонала на кампанията на Тръмп и синовете му, като поиска документите за разследването, да бъдат подадени в рамките на две седмици. В случай на отказ, комисията може да им изпрати искане да се явят в Конгреса.Според СиЕнЕн, разследването ще разгледа възможно възпрепятстване на правосъдието, тайни споразумения с Русия и злоупотреба с власт. Получената информация може да се използва като основа за . близо две години предполагаемите опити да се повлияе на изборите в САЩ през 2016 г., а също така установява дали държавният глава не е извършил престъпления по време на предизборната си кампания или като президент.Тръмп и неговите помощници многократно са отхвърляли подозренията за незаконни контакти с руски служители по време на предизборната кампания. Москва също така многократно отхвърля твърденията за опити да се повлияе на хода на изборите в САЩ.", "date": "2019.03.05", "title": "Белият дом заклейми като позор и обида разследването на Конгреса срещу Тръмп"}
{"url": "https://news.bg/energy/nyama-zasilvane-na-ruskoto-vliyanie-s-vizitata-na-medvedev-ubedena-petkova.html", "text": "След разговорите между министър-председателя Бойко Борисов и неговия колега от Русия Дмитрий Медведев по никакъв начин не можем да говорим за увеличаване на зависимостта на България от Русия. Това заяви министърът на енергетиката Теменужка Петкова пред Нова.По думите на Петкова националният интерес на България и политиката на правителството по отношение областта на енергетиката са много ясно дефинирани. Тези усилия били свързани с това управляващите да осигурят сигурността на доставките на енергийни ресурси и да създадат такива условия за диверсификация на източниците и маршрути за доставка на природен газ. Това на практика означавало енергийна сигурност, конкуренция и конкурентоспособна икономика.Енергийният министър коментира и изграждането на АЕЦ \"Белене\" и неговата рентабилност към настоящия момент.\"Сега е лесно да се говори каква е била стойността на проекта през 2006 година. Тя е 3 млрд. 997 млн. евро, но в тях не е включена ескалацията. В рамките на разговорите, които са водени от 2006 до 2008 година не е финализиран договорът за изграждането на централата и не са определени неговите параметри в това число и параметрите, свързани с финансите\", обясни Петкова и добави, че технологията за изграждането на реактора е най-съвременната и сигурната такава.", "date": "2019.03.05", "title": "Няма засилване на руското влияние с визитата на Медведев, убедена Петкова"}
{"url": "https://news.bg/news-voice/ruski-plesnik-gaz-ama-net.html", "text": "Много шум за нищо или много молби за руски газ, ама \"нет\"! Генерално този извод може да се направи след визитата на премиера на Руската федерация Дмитрий Медведев у нас. Като цяло двете страни демонстрираха добри приятелски отношения, но и помен няма от братската българо-руска дружба. Големият брат размаха пръст на малкото изплашено дете, което иска, иска ама...Казват, че едно е да обещаваш, друго е да даваш. А при тази визита Русия и обещания не даде. Но изви ръце на малкия и му показа къде му е мястото в голямата геостратегическа игра на интереси и влияние.Искаме \"Турски поток\" през наша територия. Медведев и той поиска - не от нас, а от по-големия Брюксел, че няма да спъне проекта по аналогия с \"Южен поток\". Товарищите два пъти няма да сърбат българската гореща попара (или май ние си я сърбаме - недалновидно надробената каша от политически неуместни ходове). Явно е, че за Москва мнението ни не струва и турският поток, ако мине през родна почва, ще е подарък, благоволение от страна на братята руснаци. Не сме им важни - това стана безпощадно ясно (дано на когото трябва).А че Русия е голяма, Медведев ни го показа категорично, болезнено с удар право в сърцето на националното ни достойнство. Големият брат играч си знае силата. Знае и как да я демонстрира.Безпощаден шамар ни зашлевиш руският премиер с репликата към Бойко Борисов \" Изтребители винаги ще дойдат, важното е газ да дойде и централите да работят\". Преди това нашият министър-председател го \"успокои\", че ще си ремонтираме руските самолети, докато дойдат американските изтребители. Потупа го приятелски по ръката с думите \"Не се плашете\". Руската мечка взе последната дума и ясно ни каза кой от какво и от кого трябва да се страхува. Не е претенция, просто лек намек от колегата Дмитрий в кого е силата, от кого зависим и кой може би е стратегическият партньор (поне в сферата на синьото гориво). Ясно е посланието: Ами ако ви врътна кранчето?Само че еуфорията около националния празник май притъпи сетивата и масово властта оглуша за бруталното извиване на ръце и натиск от страна на силния голям брат. А Европейската комисия не ни е голямата сестра, която ще помири малка България с голяма Русия. Защото и тя си има свои игри и интереси, далеч от периферията. А малкият май пак ще бърше ядно сълзи, че \"кака\" и \"батко\" го оставиха без синьо гориво. Пиянството на един народ май ще се превърне в тежък махмурлук. Но е време да се научим как се играе в играта на големите, защото и народ, и държава няма да останат.А 3 март ще е просто дата в календара - за свободата и за оковите на синьото гориво и блянът за едни изтребители. Имало една малка балканска държава и един звучен руски шамар...", "date": "2019.03.05", "title": "Руски плесник - газ, ама \"нет\""}
{"url": "https://news.bg/energy/donchev-vizitata-na-medvedev-pokazva-che-balgariya-e-interesna-i-e-faktor.html", "text": "България стартира редица процедури за увеличаване на капацитета и разширяване на газопреносната си мрежа. Това заяви пред Би Ти Ви вицепремиерът Томислав Дончев.Всички тези процедури се извършват по европейското законодателство. В рамките на годината разширението ще е по трасето Турция, Северна България до границата със Сърбия.Трасето от турска граница до Провадия ще бъде нискобюджетен проект поради наличието на тръби, но трябва да се обърне потока на газа.\"В крайна сметка ние трасетата трябва да ги избираме не оптически, графически, не къде е най-красиво да минават, а там, където са икономически изгодни\", допълни Дончев.По думите му освен сигурност на газовите доставки критично важен приоритет е да съхраним ролята на транзитьор на газ.Дончев постави въпроса защо не се коментират и другите съоръжения като интерконектора с Гърция.Визитите като тази на руския премиер Дмитрий Медведев у нас показват, че България е интересна и е фактор, изтъкна вицепремиерът.Относно проекта за АЕЦ \"Белене\" Дончев каза, че той няма как да бъде довършен без участието на \"Росатом\". Друг въпрос е кой и как ще инвестира в проекта.Собствеността на дружеството ще има три основни дяла. Този на българската държава ще е около 25% и ще включва всички реактори, оборудване, площадка, разрешителни. Предвидени са дялове за стратегически инвеститор и за големи индустриални консуматори. Дончев допълни, че Македония и Сърбия биха могли да бъдат съдружници в третия компонент.По думите на Дончев европейските избори ще се приемат като лакмус за политическата подкрепа към ГЕРБ. На въпрос какво мисли за това, че партньорите на ГЕРБ в управляващата коалциия \"Обединени патриоти\" най-вероятно няма да се явят заедно на евровота, Дончев констатира: \"Не е хубаво \"Обединени патриоти\" да ходят никъде разединени, но това е тяхно решение.\"Грешка беше да се правят промени в Изборния кодекс за преференцитие според Дончев. Това било  лош сигнал за хората.Във връзка с политиката за е-управление на страната вицепремиерът заяви, че поне 10 документа вече не се изискват от гражданите в държавната администрация, което било напредък. Спрял е и хартиения обмен между администрациите, коментира Дончев по отношение реформите в държавната администрация.Най-важно е да се смени модела на мислене на администрацията, от десетилетие имаме усещането, че държавният служител е началник. Визията е за по-малка, добре платена, некорумпирана и прозрачна администрация, но гишетата няма да изчезнат. Въпросът бил отивайки на едно гише, хората да свършват работата си там, а не да обикалят от гише на гише \"като хамстери\".Обединението на всички 17 000 регистри у нас според Дончев е ключова тема, но това се случвало бавно, защото имало много документи, някои от тях изключително стари, които трябвало да се дигитализират.Вицепремиерът коментира и темата за продължилия строеж на Алепу близо до морския бряг. След пореден сигнал до институциите днес .\"Българските плажове са собственост на всички българи. Нормално е българите да са свръхчувствителни към темата\". Брегоукрепващото съоръжение и жилищни сгради били в рамките на едно разрешително, което е грешка, отчете Дончев.Ако има нещо, което е в разрез със законодателството, колегите от ДНСК ще реагират, увери той.", "date": "2019.03.05", "title": "Дончев: Визитата на Медведев показва, че България е интересна и е фактор"}
{"url": "https://news.bg/crime/izdirvat-shofyor-blasnal-5-godishno-dete-na-svetofar-v-sofiya.html", "text": "Органите на реда издирват водач, който е блъснал 5-годишно дете на светофар и след това избягал. Това станало вчера в столичния квартал \"Дружба\".Към момента детето е в настанено в здравно заведение в сравнителни добро състояние, информира Нова.Детето е блъснато на зелен сигнал на светофарната уредба, пресичайки с майка си и с кучето им. С тях било и другото дете на жената. Ударът възникнал, когато водачът на колата правил маневра по десен завой. След инцидента шофьорът вместо да спре и да помогне на пострадалото дете, той избягал.Майката на детето сподели пред телевизията какво точно е станало. По думите ѝ може водачът въобще да не е видял, че те пресичат.\"Не знам дали шофьорът ни е видял, или не. Аз бях с двете си деца, едното дете на ръка, с кучето на каишка, държах за ръка и Никола. Пресветна зелено за нас, тръгнахме да пресичаме. Господинът също тръгна да завива. Кучето ме дръпна напред, детето се изхлузи от ръката ми и чух само \"Мамо\". Обърнах се и видях, че удря детето. Той не спря. Заобиколи детето и си продължи по пътя. Шофьорът беше млад, бяха две млади момчета в колата\", разказа жената.Колата на водача е модел \"Лада\", автомобилът бил стар. Майката моли за съдействие в издирването на отговорния за случилото се.Стана ясно и че от майката на детето вече са снети обяснения от полицията.", "date": "2019.03.05", "title": "Издирват шофьор, блъснал 5-годишно дете на светофар в София"}
{"url": "https://news.bg/politics/predsedatelyat-na-forum-balgariya-rusiya-iska-ravnopravni-ikonomicheski-vrazki.html", "text": "Лед в отношенията между България и Русия, двустранния диалог е зациклил, имаше възстановяване на диалога от миналата година със срещата на президента Радев с Путин на най-високо ниво, но този диалог трябва най-сетне да придобие конкретни форми, коментира пред БТВ председателят на форум \"България-Русия\" Светлана Шаренкова.\"В България всички казват, че трябва да има добри отношения с Русия и трябва да се развиват равноправни икономически връзки, но реално водената политика е неясна\", обяснява тя.Според Шаренкова, през последните 15-20 години българската политика към Русия е антинационална.Българските политици заблуждават руската страна, че искат нормални, прагматични отношения, но заблуждават и българското обществено мнение, допълва тя.\"Фактите са такива, че няма нито един проект от така наречения \"Голям шлем\", който преди 11 години беше подписан, а всичко се измести към Турция, където в момента се строи \"Турски поток\", както и се строят две атомни централи\", коментира Шаренкова.България вместо да бъде енергиен център на Балканите, ще се превърне в потребител.Българските политици трябва да започнат да мислят като като част от една по-голяма европейска общност, а притеснения в отношенията ни с Русия винаги ще има, винаги е имало, коментира политологът Георги Киряков.  \"В рамките на ЕС ние трябва да развием отношения с Русия, такива каквито са равноправни и взаимноизгодни за нас\", допълва той.Според него е добре да се материализира посещението на Медведев, но въпросът е каква ще е цената за това, защото ако не е изгодна и не е пазарна, ние нямаме сметка от никакво материализиране.", "date": "2019.03.05", "title": "Председателят на форум \"България-Русия\" иска равноправни икономически връзки"}
{"url": "https://news.bg/world/kitay-reshenieto-na-sasht-za-yadreniya-dogovor-zaplaha-za-svetovnata-sigurnost.html", "text": "Китай призова САЩ да се върнат към изпълнението на Договора за ликвидиране на ракетите със среден и малък обхват, тъй като решението им представлява заплаха за световната сигурност, информират местни медии.Пекин също призова Русия да изпълни задълженията си по договора.\"Китай категорично се обявява против решението на САЩ да напуснат договора. Ние вярваме, че Русия и САЩ трябва да разрешат разногласията възможно най-скоро и да се върнат към изпълнение на споразумението\", призова говорителят на Министерството на външните работи на Китай.След като Вашингтон обяви по-рано тази година, че , Русия заяви в понеделник, че президентът Договорът за ликвидиране на ракетите със среден обсег е подписан през 1987 г. от президента на САЩ Роналд Рейгън и последния съветски лидер Михаил Горбачов. Договорът от 1987 г. ограничава производството, използването и съхраняването на балистични ракети с наземно базиране със среден (от 1000 до 5500 километра) и малък обхват (от 500 до 1000 километра).", "date": "2019.03.05", "title": "Китай: Решението на САЩ за ядрения договор  - заплаха за световната сигурност"}
{"url": "https://news.bg/int-politics/germanskiyat-pravosaden-ministar-privetstva-makron-za-evropeysko-vazrazhdane.html", "text": "Германският министър на правосъдието Катарина Барли благодари на френския президент Еманюел Макрон за плана за \"европейско възраждане\", като заяви, че Европа трябва да се обедини и да стане по-силна, съобщава \"Ройтерс\".\"Скъпи Еманюел Макрон, благодаря за тази инициатива. Ние, европейците, трябва да се обединим и заедно да направим Европа силна\", пише тя в Туитър.", "date": "2019.03.05", "title": "Германският правосъден министър приветства Макрон за \"европейско възраждане\""}
{"url": "https://news.bg/regions/obuchavat-badeshti-meditsi-ot-varna-na-antiterorizam.html", "text": "Варна е единственият български град, в който студентите по медицина преминават едноседмично обучение по антитероризъм, предаде БНР по думи на държавния секретар на Румъния по въпросите на природните бедствия, масовите поражения и тероризъм проф. Раед Арафат.Повече от 150 кандидат-лекари, които завършват Медицинския университет в града, ще преминат обучението, съобщи и почетният консул на Израел и експерт по антитероризъм проф. Красимир Методиев на семинар по темата. Той допълни, че се подготвя и учебник по темата, който да включва въпросите по масови поражения и тероризъм.Методиев посочи, че след теоретичните умения трябва да се развиват и практическите. По тази причина освен семинари ще се провеждат и практически занятия.На семинара стана ясно, че Румъния е инвестирала един милиард евро в създаването на системата за противодействие на бедствия, аварии и тероризъм, която е смятана за водеща в Европейския съюз.", "date": "2019.03.05", "title": "Обучават бъдещи медици от Варна на антитероризъм"}
{"url": "https://news.bg/health/66-sa-veche-sluchaite-na-morbili-u-nas.html", "text": "66 случаите на заразените с морбили у нас. Това стана ясно от съобщение на Министерството на здравеопазването. От тях 41 са лабораторно потвърдени.Засегнати са пет области в страната, като в Благоевград са най-много заболелите - 48 заболели, София-град - 8, в София-област също са 8 заболели, в Бургас и Пловдив по 1 човек.Разпределението по възрастови групи е следното:74% от заболелите са без имунизация. 37 лица са без имунизации срещу заболяването, от тях 35 са деца, като 16 от тях не са имунизирани поради ненавършена имунизационна възраст. 12 лица са без данни за проведени имунизации срещу морбили. Всички контактни лица са издирени.Министерството припомня, че още на 14 февруари на всички регионални здравни инспекции в страната е разпоредено да бъдат издирени и установени всички лица от 13-месечна до 18-годишна възраст без данни за имунизация и с пропуск в имунизационната схема и незабавното им обхващане с една доза ваксина срещу морбили, паротит и рубеола.Съгласно имунизационния календар на страната на децата безплатно се поставят задължителна профилактична имунизация с комбинирана ваксина срещу морбили, паротит и рубеола от тринадесетия месец (след навършване на 13-месечна възраст) и реимунизация срещу морбили, паротит, рубеола на 12-годишна възраст.От министерството отбелязват, че са осигурени достатъчно ваксини срещу морбили и съветват родителите, ако не са имунизирали детето си, да потърсят личния си лекар и да го направят.Припомняме, че преди 6 дни ", "date": "2019.03.05", "title": "66 са вече случаите на морбили у нас"}
{"url": "https://news.bg/regions/nyama-narusheniya-na-alepu-spored-stroitelniya-nadzor.html", "text": "На плаж \"Алепу\" не се извършват нерегламентирани строителни дейности и не са констатирани нарушения на строителния обект. Това е установила проверката на място на служителите от Регионалната дирекция за национален строителен контрол в Бургас, информира БНР.В момента на място се изгражда само укрепителното съоръжение за спирането на свлачищните процеси, в момента се правят вертикални елементи, заявяват от строителния надзор.По-рано днес пред bTV ръководителят на строителните дейности на плаж \"Алепу\" Йордан Гергов посочи същото. На терена се работело само по укрепването на свлачището.\"Не може без бетон, не може без арматура, не може без кофраж, не може без кранове, не може без бетон-помпи, иначе не става\", обясни той. Без бетон не можело да се укрепи местността, трябвало здрава конструкция, която да спре земния натиск от свлачището. Това било единствения начин, категоричен е Гергов.На плажа отново бяха забелязани багери през почивните дни, което стана повод там да се извърши и поредната проверка. От Министерството на регионалното развитие и благоустройството (МРРБ) наредиха регионалния клон на НДСК да инспектира ремонтните дейности.Строителните дейности обаче предизвикаха недоволството на еколози, според които инвестиционното предложение от 2017 година гласи, че защитното съоръжение е трябвало да се изгради на нивото на пътя, а не на плажа. Това било в нарушение на екологичното законодателство.Според природозащитници плажът е защитена зона, която е местообитание за много защитени видове птици. В самото начало на март птиците започнали да гнездят. Сега птиците нямало къде да го направят.", "date": "2019.03.05", "title": "Няма нарушения на Алепу според строителния надзор"}
{"url": "https://news.bg/energy/inzh-aleksandar-nikolov-otnovo-stana-zam-izpalnitelen-direktor-na-aets-kozloduy.html", "text": "Инженерът Александър Николов става заместник изпълнителен директор на АЕЦ \"Козлодуй\" от днес, 5 март.Николов е работил 27 години в атомната централа.Бил е изпълнителен директор, заместник изпълнителен директор, директор на дирекция \"Производство\", ръководител на управление \"Експлоатация\".През годините е заемал и други ръководни и оперативни длъжности, сред които дежурен инженер на блок, главен дежурен на АЕЦ, главен технолог \"5, 6 блок\", ръководител на направление \"Експлоатация\", главен инженер на Електропроизводство-2, ръководител на направленията \"Инженерна поддръжка\", \"Инженерно осигуряване\" и \"Инженерно-техническо осигуряване\".През последните 4 години Николов работил в Института за ядрени изследвания и ядрена енергетика към Българската академия на науките (БАН).Николов е завършил специалност \"Топло- и ядрена енергетика\" в Технически университет - София. Има допълнителна мениджърска квалификация по \"Организация и управление на бизнеса\" и \"Индустриален мениджмънт\" от Стопанска академия \"Д. А. Ценов\", Свищов.Завършил е и редица международни квалификационни курсове - \"Мениджмънт на големи проекти\" в Мадрид, Испания; \"Експлоатационна безопасност на атомни централи\" в Карлсруе, Германия; \"Експлоатационна безопасност на АЕЦ\" в Токио, Япония; \"Експлоатация на АЕЦ - надеждност и безопасност\" в Чикаго, САЩ, и други.", "date": "2019.03.05", "title": "Инж. Александър Николов отново стана зам. изпълнителен директор на АЕЦ \"Козлодуй\""}
{"url": "https://news.bg/politics/20-spad-na-ruskite-turisti-vapreki-toplinata-v-otnosheniyata.html", "text": ". Причината е, че българският лев е обвързан с еврото. Това обяви на българо-руския туристически форум министърът на икономиката в Русия Максим Орешкин.През последната година и половина в Русия се наблюдава силно укрепване на българския лев. Пътуванията до България се оказват с около 20% по-скъпи, отколкото в страната. Повече туристи от Русия обаче посещават Турция.Развитието на конкурентоспособността ще бъде акцент в бъдещата работа между двете страни България и Русия. Първостепенно значение се отдава на туризма в момента в Русия, отбеляза Орешкин. Планира се пълно разглеждане на регулиращите документи във всички сфери на руската икономика.Руският премиер Дмитрий Медведев изрази задоволството си от големия интерес към форума. Ако бяхме провеждали форума, за да обсъждаме доставките на газ, броят на хората щеше да е по-малък. Това означава само едно - между Русия България има туризъм, при това той е на доста добро ниво, заяви премиерът на Руската федерация.Той благодари за гостоприемството и интересното прекарване на времето си тук. Медведев припомни, че това не е първата му визита в страната и винаги идва тук с удоволствие.Исторически събития определят характера на отношенията между руските и българските граждани. Това е обща черта, която определя развитието на страните ни. Особена атмосфера и топлина е фирмения знак на българския туристически отрасъл, коментира Медведев.Половин милион руски туристи всяка година идват в България. Значителна част от тези гости имат недвижими имоти на крайбрежието на България. Привлича ги добрата инфраструктура и климата, както и сигурността и разумните цени. Тук има условия за една добра, пълноценна почивка, убеден е Медведев.Българите също ходят на почивка в Русия, отбеляза премиерът. Не само Москва, Сочи и Санкт Петербург могат да бъдат посетени, но и други места с дива природа. Нови маршрути започват да стават популярни, модернизира се и инфраструктурата в Русия.\"Подписах специално решение на всички хотели да бъдат дадени звезди. И те трябва да отговарят на реалните показатели\", заяви руският министър-председател.Предстои Русия да реализира международна кооперация по износ, който предвижда обединяване на визовия режим на туристи от различни страни. Ако говорим за туристически обмен с ЕС, налице е забавяне и няма забележителни резултати, обясни Медведев, но допълнителни, че страната е готова за най-модерни визови решения. Русия е на първо място по резервати и национални паркове. Ще се погрижим повече хора да видят тези места, но без да навредят на природата.По време на вечерята с Борисов двамата са обсъдили въпроси като Това според Медведев е важна насока, особено когато съседите не спят и развиват всички механизми за комуникация като морски и авиационни превози.Представители на България планират посещение в Москва за международната изложба в Москва Интромаркет.Медведев пожела на страната ни да отбележи още по-висок ръст на туристи, достигайки 50 милиона.Министърът на туризма Николина Ангелова отбеляза, че България винаги е била едно от най-атрактивните и сигурни места за отдих на руските туристи. България полага усилия за затвърждаване на позитивните позиции на страната като предпочитана туристическа дестинация в сфера на конкурентна среда. Предстои да се задълбочат и контактите на туристическия бизнес.", "date": "2019.03.05", "title": "20% спад на руските туристи въпреки топлината в отношенията"}
{"url": "https://news.bg/crime/potvardiha-postoyanniya-arest-na-mazha-prebil-saprugata-si-vav-varna.html", "text": "Апелативният съд във Варна потвърди постоянния арест на Борислав Н., привлечен като обвиняем за убийството на съпругата си.Припомняме, че преди седмица  като се позова на събраните още в първите часове доказателства, гласни свидетелства и други материали.Жалбата на защитата срещу първоначалния му арест не е уважена.Адвокатът на Борислав твърди, че няма категорични доказателства, които да го свързват с убийството на съпругата му, но тези аргументи не бяха споделени от апелативния съд.Според първоначално събраните доказателства в семейството имало проблеми, довели до решение за разтрогване на брака, а първото дело било насрочено за 26 февруари тази година. Два дни преди това, скандалът между тях за имущество, което обвиняемият искал да изнесе от общия им дом, прерастнал в побой над 40-годишната жена.Според защитата на Борислав той и е ударил само три шамара и след това е повикал майка си, за да му помогне с багажа и двамата напуснали жилището, като оставили сама пребитата жена. По време на разследването е  разпитан и хазаинът, на когото пострадалата жена се оплакала, непосредствено след побоя.На следващия ден майката на убитата подала сигнал в полицията. Органите на реда успели да влязат в заключеното жилище през балкона и открили тялото на жената.Експерти установили, че масивен кръвоизлив в мозъка е причината за смъртта на жената.Събраните до момента материали обосновават подозрението, че обвиняемият е съпричастен към смъртта на съпругата си. За извършеното престъпление се предвижда затвор от 15 до 20 години, доживотен затвор или доживотен затвор без право за замяна.По делото са налични протоколи за предупреждение на мъжа, с които органите на реда са правили опити да възпират агресията на обвиняемия спрямо жена му, която от своя страна е подавала, а след това оттегляла жалбите си в полицията за насилие, упражнено спрямо нея от съпруга й. СМЕ установила, че обвиняемият е с лабилна психика, склонен към насилие и агресия.Мярката на Апелативният съд е окончателна.", "date": "2019.03.05", "title": "Потвърдиха постоянния арест на мъжа, пребил съпругата си във Варна"}
{"url": "https://news.bg/int-politics/kanadskiyat-ministar-na-byudzheta-napuska-kabineta-na-tryudo-zaradi-skandal.html", "text": "В сериозен удар за канадския премиер, втори член на кабинета му подаде оставка, като заяви, че е загубила доверие в начина, по който правителството се е справило с ескалиращ политически скандал, съобщава \"Ройтерс\".Оставката на наскоро назначения министър на бюджета Джейн Филпот, лишава Трюдо от друг силен министър само няколко месеца преди изборите, които според социологическите проучвания показват, може да загуби.Филпот изразява недоволство от отговора на правителството на обвиненията, че миналата година длъжностни лица са  оказвали политически натиск върху бившия министър на правосъдието и главен прокурор Джоди Уилсън-Рейбълд, за да помогне на голямата строителна компания SNC-Lavalin Group Inc да избегне съдебен процес.\"За съжаление, аз загубих доверие в начина, по който правителството се е справило с този въпрос и в начина, по който реагира на повдигнатите въпроси\", се казва в изявлението на Филпот.Трюдо коментира пред либералната партия в Торонто, че е разочарован, но разбира защо е напуснала.\"Притеснения от този характер трябва да се вземат сериозно и аз мога да ви гарантирам, че го правя\", обяснява Трюдо, който не споменава конкретните причини за напускането на Филпот. Той също й благодари за работата в правителството - нещо, което той не направи, когато Уилсън-Рейбълд напусна.Филпот е близка приятелка на Уилсън-Райбълд, която подаде оставка на 12 февруари.Ендрю Шеер, ръководител на официалната опозиционна консервативна партия, многократно призовава Трюдо да се оттегли на фона на \"етичната гнилост\", която той смята, че подкопава върховенството на закона.Напускането на Филпот, която бе назначен на 14 януари, е проблем за  премиера, който дойде на власт през ноември 2015 г. и обеща \"светъл път\", по-голяма отчетност в политиката и по-голям брой жени министри.\"Това, което трябва да тревожи либералите на Трюдо е, че двете оставки в кабинета са по принципни и етични въпроси\", коментира социологът и политолог ник Нанос. \"Втората оставка поставя въпроса - какво е станало и дали да се очакват оставки\", допълва той.Други членове на правителството, включително финансовият министър Бил Морно и външният министър Кристиа Фрийланд, заявяват, че ще останат в кабинета.Филпот коментира, че доказателствата за усилията на политиците и властите да окажат натиск върху Уилсън-Рейбълд предизвикват наистина сериозни опасения. ", "date": "2019.03.05", "title": "Канадският министър на бюджета напуска кабинета на Трюдо заради скандал"}
{"url": "https://news.bg/world/klintanovi-obvineni-v-shurobadzhanashtina-nepochtenost-i-otmastitelnost.html", "text": "Хилари и Бил Клинтън са обвинени в непотизъм (шуробаджанащина), непочтеност и отмъстителност. Бивш външнополитически съветник от Демократическата партия атакува семейството за незасегната част от политическото завещание на Клинтънови - Ирландия, пише \"Гардиън\".Трина Варго, която участва в мирния процес в Северна Ирландия от страна на Вашингтон твърди, че двойката се е опитала да осигури стипендия в Ирландия за приятел на дъщеря им Челси Клинтън. По-късно Хилари и Бил Клинтън спрели финансирането за стипендиите, за да накажат Варго за подкрепата й за Барак Обама на първичните избори в Демократическата партия за президент на САЩ през 2008 г.Трина Варго отправя обвиненията в книгата Shenanigans: An Insider's View of the US‑Ireland Relationship in Uncertain, която ще бъде публикувана през тази седмица.Варго, която основа базираната във Вашингтон неправителствена организация Съюз САЩ-Ирландия, в продължение на две десетилетия е пътувала между Вашингтон, Дъблин и Белфаст, докато е съветвала сенатор Тед Кенеди и администрациите на Клинтън и Обама за Северна Ирландия.Нейният портрет на Клинтанови хвърля сянка върху едно от най-големите им външнополитически постижения - Споразумението от Разпети петък от 1998 г.Варго създава фонд за стипендии, наречен на името на американския сенатор Джордж Мичъл, който помогна за сключването на споразумението между Ирландия и Северна Ирландия. Фондът изпраща 12 студенти в Ирландия и Северна Ирландия ежегодно.Авторът на книгата пише, че през ноември 2000 г. Мичъл й е съобщил, че Бил Клинтън, който тогава е в края на мандата си, му е телефонирал, за да му каже, че е \"много недоволен\" от това, че приятелят на Челси не е бил в краткия списък от 200 кандидати въпреки препоръката в писмо на президента.Мичъл е заявил ясно, че не е поискано от него да се включи момчето, а просто е търсено разяснение. \"Трудно може да се повярва, че времето на обаждане на президента не е имало за цел да окаже влияние върху нас да го направим финалист\", пише Варго.Момчето е останало извън краткия списък, което кара Варго да вярва, че е влязла в \"списъка с враговете\" на Клинтънови.През 2007 г. Варго съветва кампанията на Обама в политиката за Ирландия по време на битката срещу Хилари Клинтън.През 2012 г. Държавният департамент при Хилари Клинтън спира 500 000 долара годишен принос за фонда със стипендии, като се позовава на бюджетни съкращения.Варго пише, че тук не става дума за парите.", "date": "2019.03.05", "title": "Клинтънови обвинени в шуробаджанащина, непочтеност и отмъстителност"}
{"url": "https://news.bg/world/vuchich-priznavame-kosovo-ako-poluchim-neshto-v-zamyana.html", "text": "Президентът на Сърбия Александър Вучич заяви, че Белград \"не може да признае Косово\" като независима държава, освен ако сърбите не получат нещо в замяна от Прищина като част от по-голямо споразумение, информира Радио Свободна Европа.Вучич направи коментара в интервю за италианската новинарска агенция ANSA преди официално посещение в Италия.Сръбската новинарска агенция \"Бета\" информира, че призивът на Вучич към Прищина да предостави нещо на Белград в замяна на признаване е бил премахнат от материала на ANSA, което накара водещи медии да изтеглят историите си, че сръбският лидер е намекнал, че има напредък към признаване на Косово за независима държава от Сърбия.\"Първо ние трябва да постигнем компромис. Не можем да признаем Косово без нещо да получим в замяна от другата страна. Ако няма компромисно споразумение за Косово, ще настъпи бедствие\", обяви Вучич.\"Въпреки че всичко изглежда трудно и понякога невъзможно, ние сме решени да постигнем компромис. Сигурен съм, че можем да стигнем до решение с помощта на нашите европейски приятели и с подкрепата на Русия, Америка, Китай и други държави\", подчерта той.Белград и Прищина са под засилен натиск да постигнат споразумение, ако искат да продължат по пътя към еврочленство.Вучич отхвърли медийна информация, че е провел тайни срещи с Хашим Тачи. Той описа и информация, че е като \"чиста лъжа\". Сръбският лидер повтори, че Белград няма да продължи диалога с Прищина, докато косовските власти не от Сърбия и Босна и Херцеговина.", "date": "2019.03.05", "title": "Вучич: Признаваме Косово, ако получим нещо в замяна"}
{"url": "https://news.bg/politics/ninova-podkrepya-kyoveshi-za-evropeyski-prokuror.html", "text": "На какво основание българското , питат още социалистите. \"Госпожа Кьовеши заслужава този пост и го е доказала с работата си\", изрази лично мнение Корнелия Нинова. Позицията на партията обаче може да е различна. Тя ще бъде обсъдена, ако изборът влезе в ЕП за гласуване.В доклад на ЕК за България за 2019 година се посочва, че две трети от докладите за съмнителни сделки, изпратени от финансовите институции касаят местни видни политически личности, но правителството не е провело разследване за финансови злоупотреби. Нинова припомни, че все още не е ясно кои са политиците, които са получавали в куфарчета пари от шефа на фалиралата КТБ Цветан Василев.\"Зад големите кражби в страната стоят местни, видни политически личности, над които има чадър\", отбеляза Нинова.Ще настояваме за отговори, заключи Нинова, защото това, според нея, е най-тежкият удар, който България е получила от правителството. Затова и от БСП настояват Европейската прокуратура да започне реални разследвания за злоупотреба с европейски средства в България.Корнелия Нинова определи  като субективно, след като антикорупционният орган се произнесе по имотните казуси с финансовия министър Владислав Горанов и обяви, че не открива конфликт на интереси. \"Смятаме, че е прикриване на истината по отношение на конфликта на интереси на министър Горанов\", коментира още Нинова.Ако управляващото мнозинство приеме ветото на президента, това означава, че исканията на БСП са изпълнени. Ще бъде свикан национален съвет и ще се поиска преразглеждане на решението за връщане в парламента. По думите на Нинова исканията на партията отразяват тези на българските граждани.", "date": "2019.03.05", "title": "Нинова подкрепя Кьовеши за европейски прокурор"}
{"url": "https://news.bg/world/izraelskiyat-korab-kam-lunata-si-napravi-selfi-sas-zemyata.html", "text": " Израелският космически кораб \"Берешийт\" изпрати снимка, направена с нейната \"селфи камера\", в която израелското знаме може да се види на 37 600 км над Земята, съобщава \"Таймс оф Израел\".На външната страна на лунния апарат има плоча, изобразяваща националния флаг на Израел, както и фразите \"Хората на Израел са живи\" и \"Малка страна, големи мечти\".Снимката е направена при бавно въртене на апарата, като Австралия е на заден план. Снимката е и след успешно проведена маневра в четвъртък вечер и след тревожен компютърен проблем миналата седмица.Наземният контрол активира главния двигател на космическия кораб в продължение на четири минути, поставяйки го в нова орбита, която го отвежда на 131 000 километра от Земята. Следващата маневра е насрочена за тази седмица.\"Берешийт\", което означава (Генезис - Сътворение) на иврит бе изведен от ракетата Falcon 9 на SpaceX на предприемача Илън Мъск. Ако мисията е успешна, това ще е първият кораб на частна компания, който каца на Луната и първият от Израел.Апаратът е с размерите на перална машина, ще обикаля Земята, докато бъде уловен от лунната гравитация и ще влезе в орбита около Луната. Кацането е планиран за 11 април в \"Морето на спокойствието\".", "date": "2019.03.05", "title": "Израелският кораб към Луната си направи \"селфи\" със Земята "}
{"url": "https://news.bg/regions/suhi-trevi-goryat-na-am-trakiya.html", "text": "Сухи треви и стърнища горят на АМ \"Тракия\" край септемврийското село Виноградец, съобщи bTV.Огънят е възникнал около 72 км на магистралата, преди разклона за село Церово от подпалени сухи треви и стърнища.Към мястото на инцидента са насочени четири пожарни.Към момента няма задимяване на платното за движение и намаляване на видимостта.На място екип на \"Пътна полиция\" следи ситуацията и при необходимост ще съдействат на водачите.", "date": "2019.03.05", "title": "Сухи треви горят на АМ \"Тракия\""}
{"url": "https://news.bg/world/protestirashti-podkrepiha-opozitsiyata-i-obgradiha-parlamenta-v-albaniya.html", "text": "Хиляди протестиращи подкрепиха опозицията в Албания и обградиха парламента. Те настояват за оставката на правителството и организиране на предсрочни избори. Недоволните хора обвиняват управляващите в корупция и връзки с организираната престъпност, информира АП.Демонстрантите запалиха автомобилни гуми до законодателния орган, но като цяло протестите са мирни.Сградата на парламента в столицата Тирана е обградена от стотици полицаи и бодлива тел.Депутатите от дясноцентристката Демократическа партия, която води опозицията, напуснаха постовете си. Опозицията се закани да организира демонстрации, когато парламентът заседава.\"Само свободни и честни избори ще отворят вратата към Европа\", обявиха от Демократическата партия.Днес четирима нови кандидати от опозицията положиха клетва като депутати.Премиерът Еди Рама призова за диалог с опозицията, но предупреди, че няма да \"преговарят за демокрацията, парламентаризма и мандата, получени от мнозинството граждани\".Управляващите социалисти държат 74 места в 140-местния парламент.", "date": "2019.03.05", "title": "Протестиращи подкрепиха опозицията и обградиха парламента в Албания"}
{"url": "https://news.bg/regions/zatvaryat-chast-ot-tsentralna-sofiyska-ulitsa-zaradi-avariya-na-toploprovod.html", "text": "Въвеждат временно ограничение на движението по ул. \"Отец Паисий\" между бул. \"Тодор Александров\" и ул. \"Пиротска\" поради авария на магистрален водопровод, съобщават от Столична община.От 4.30 часа на 6 март до 24.00 часа на 8 март ще бъде затворено за преминаване на моторни превозни средства пътното платно на ул. \"Отец Паисий\" между бул. \"Тодор Александров\" и ул. \"Пиротска\".Трамвайна линия 20 ще се движи по скъсен маршрут от Депо Искър до Младежки Театър.Екипите на \"Топлофикация\" са започнали работа и ще продължат и през нощта.", "date": "2019.03.05", "title": "Затварят част от централна софийска улица заради авария на топлопровод"}
{"url": "https://news.bg/economics/bdzh-planira-da-investira-71-mln-lv-v-podobryavane-na-uslugata.html", "text": "Над 71 млн. лева за подобряване на превозите са заложили в бизнес плана за 2019 г. на БДЖ. Парите са за капиталови инвестиции. От тях  на подвижния състав, информираха от дружеството.Предварителните данни за 2018 г. в \"БДЖ - Пътнически превози\" ЕООД показват, че през 2018 г., приходите на дружеството се формират от 51 млн. лв. продажби, 10.4 млн. лв. компенсации и 175 млн. лв. субсидия. Това общо е 236.4 млн. лв., което е с 2.7 млн. лв. под планираните.Оперативните разходи са в размер на 215.2 млн. лв., с 10 млн. лв. по-малко от предвидените, като реализираната икономия е от разходи за външни услуги и енергия.Като резултат дружеството за първи път от 6 години ще излезе на нетна печалба, в размер на близо 1 млн. лева.За трета поредна година броят на превозените пътници е около 21 милиона (най-ниското за последните 10 години). Има леко увеличение от 184 хил. пътника, като разпределението на пътникопотока е в следните направления:От компанията признават, че капиталовата програма през 2018 г. изостава силно - от планирани над 46 млн. лв., за ремонтна дейност са изразходвани малко повече от 8 млн. лв. Това е довело до добре известните проблеми с осигуряването на Графика за движение на влаковете.Предвидените за 2019 г. капиталовите инвестиции са в размер на над 71 милиона лева. От тях 65 млн. лв. само за  на подвижния състав.От дружеството уверяват, че тук са включени обществени поръчки за изпълнение на  на 20 локомотива и капитални ремонти на още 30 локомотива, както и стартиране на ремонта на дизеловите и електромотрисните влакове \"Сименс\".Предстои и оптимизиране на текущата програма за ремонт на вагони като е предвидено през годината да бъде извършен капитален ремонт на общо 61 вагона и среден ремонт на още 98 вагона.Според плановете на БДЖ за 2019 г. се очаква ръст на превозените пътници с 2,6% (545 хил.). Това ще доведе до увеличение на директните приходите от продажби с почти 2 млн. лв. Субсидията по договора за обществената услуга с държавата се запазва в същия размер от 175 млн. лв.Планираните оперативни разходи също се увеличават с 3 млн. лв. до 218 млн. лв., основно поради увеличението на минималната работна заплата и цените на енергоносителите.Намалението на печалбата се компенсира от увеличението на приходите от продажба на неоперативни дълготрайни материални активи (ДМА) и отпадъчен скрап, в резултат на което нетната печалба се подобрява от 910 хил. лева за 2018 г., на 3.730 млн. лева по бюджет за 2019 г.", "date": "2019.03.05", "title": "БДЖ планира да инвестира 71 млн. лв. в подобряване на услугата"}
{"url": "https://news.bg/world/nyu-delhi-e-stolitsata-s-nay-mrasen-vazduh-v-sveta-prez-2018-g.html", "text": "Ню Делхи е столицата с най-мръсен въздух в света през 2018 г., съобщиха две организации, които следят замърсяването на въздуха, информира \"Ройтерс\".Проучването на концентрацията на фини прахови частици (PM2.5) във въздуха е направено в 61 столици по света.Индийската столица е следвана от столицата на Бангладеш Дака и столицата на Афганистан Кабул, показва проучването на швейцарската организация IQ AirVisual и Greenpeace. Изследването е направено на базата на събрани данни за качеството на въздуха по света.Токсичният въздух в Ню Делхи е в резултат на автомобилите и индустриалните емисии, праха от строежите, пушека от горения боклук и насаждения.В Ню Делхи средната годишна концентрация на фини прахови частици на кубичен метър е 113,5 през 2018 г., се подчертава в доклада и се допълва, че е двойно повече в сравнение с нивото в Пекин, където средно през миналата година е било 50,9. Китайската столица е осмата в света с най-замърсен въздух.Световната здравна организация е наложила норма от 25 микрограма на кубичен метър фини прахови частици.В изследването се отбелязва, че конкретно Китай значително е намалил замърсяването на въздуха в страната.В Индия се намират 15 от 20-те най-замърсени градове в света.", "date": "2019.03.05", "title": "Ню Делхи е столицата с най-мръсен въздух в света през 2018 г."}
{"url": "https://news.bg/energy/za-turski-potok-bila-spazena-i-poslednata-bukva-na-zakona-na-es.html", "text": "Русия е наш стратегически партньор в областта на енергетиката, нашите отношения са абсолютно прагматични и са насочени към това на първо място да защитим нашия национален интерес. Това заяви пред БНР министърът на енергетиката Теменужка Петкова. Според нея ясен знак за това е фактът, че посещението на премиера на Руската федерация идва след близо десетгодишно прекъсване.Петкова смята, че е логично енергетиката да е в полезрението на подобни срещи и уточни, че за проекти като енергийните се работи дълго време и няма как да се очакват резултати само в рамките на такива срещи.Енергийният министър бе категорична, че България не може да стои безучастно и да очаква да се случат определени благоприятни събития, а да реши какъв е националният й интерес.Трябват действия, които да са адекватни на променящата се среда и да гарантират, че България ще запази своето стратегическо място на газовата карта на Европа, посочи Петкова.Енергийният министър увери, че за реализацията на проекта \"Турски поток\" е спазена и последната буква на закона на Европейския съюз.Запитана дали руската страна е склонна да участва като инвеститор в проекта за АЕЦ \"Белене\", ако няма държавни гаранции, Петкова заяви, че По отношение на изказването на Алексей Милер, че , тя обясни, че без изграждане на нужната инфраструктура на наша територия, е невъзможно да има диверсификация на газовите доставки.Петкова посочи, че концепцията за изграждане на газоразпределителния център има два елемента - изграждане на липсващата инфраструктура - междусистемните връзки на България със съседните страни, включително и разширението на газопреносната инфраструктура, и изграждане на борса за търговия с природен газ. Едва тогава може да се говори за газоразпределителен център или хъб, според нея.Предстои ние да изградим тази липсваща инфраструктура, да разработим борсата за търговия, защото в противен случай не може да говорим нито за търговия, нито за хъб. Вероятно това има предвид г-н Милер, обясни енергийният министър.", "date": "2019.03.05", "title": "За „Турски поток“ била спазена и последната буква на закона на ЕС"}
