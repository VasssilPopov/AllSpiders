{"url": "https://news.bg/entertainment/nasa-posochi-petima-astronavti-za-parvite-poleti-s-kapsuli-na-spacex-i-boeing.html", "text": "НАСА посочи астронавтите, които ще летят с първите капсули до орбита през следващата година. Така агенцията подновява изпращането на астронавти в Космоса от американска територия, информира АП.До края на 2018 г. или до началото на следващата година SpaceX и Boeing подготвят изпитателен полет на капсулите им до Международната космическа станция. Първите полети с астронавти от Кейп Канаверал във Флорида са планирани за следващата пролет или лято.Петима астронавти бяха избрани за първите полети на проведеното днес събитие в Космически център \"Джонсън\" в Хюстън.Капсулата Starliner на Boeing ще включва бивш астронавт на НАСА, който управлява последния полет със совалка през 2011 г. Крис Фъргюсън в момента е служител на производителя на самолети. Останалите четирима са служители на НАСА.Към момента САЩ разчитат на руски кораби до космическата станция.", "date": "2018.08.03", "title": "НАСА посочи петима астронавти за първите полети с капсули на SpaceX и Boeing"}
{"url": "https://news.bg/world/erdogan-predstavi-parviya-100-dneven-plan-za-deystvie-na-noviya-prezidentski-kabinet.html", "text": "Президентът на Турция Реджеп Ердоган представи първия 100-дневен план за действие на новия президентски кабинет в столицата Анкара, информира Анадолската агенция.\"Днес ние споделяме с вас нашия първи 100-дневен план за действие\", каза Ердоган, представяйки целите на кабинета в президентския комплекс.Турският лидер съобщи, че планират да обявят средносрочна програма до края на август.\"Започнахме да работим върху стратегически план за 2019-2023 г. и целта е да го завършим до края на ноември\", изтъкна той.Държавният глава разкри, че над 1000 проекта ще бъдат осъществени през първите 100 дни, но обяви, че най-важните в програмата са 400. По думите му 48 от 400-те са свързани с отбранителната индустрия.Сред приоритетите е новият плавателен канал \"Истанбул\", който е част от поредицата мегапроекти на Ердоган. Каналът ще свързва Черно море с Мраморно море и Средиземно море. Той трябва да бъде завършен до 2023 г.В областта на външната политика турският лидер съобщи, че страната увеличава дипломатическите си мисии от 163 на 240.Коментирайки отношенията със САЩ, той заяви: \"Очакваме нашите съвместни проекти със САЩ за Манбидж да не бъдат засегнати въпреки проблемите между нас\". Турция и САЩ сключиха споразумение за изтегляне на кюрдските сили от сирийския град с цел стабилизиране на региона.Турският лидер отбеляза, че целта на страната му е да се увеличи броят на сирийците в Турция, които са се върнали в Сирия до 250 000.Той повтори, че ще продължат да подкрепят палестинския народ, който е обект на \"незаконни и нечовешки\" атаки от Израел.\"Изправени сме пред икономическа война. Не се тревожете, ще я спечелим\", коментира той икономиката. Реджеп Ердоган призова гражданите да разменят чужда валута и злато за турски лири. Според него китайските, мексиканските, руските и индийските пазари ще станат приоритет за турския износ.По отношение на енергетиката Ердоган съобщи, че Турция планира да развие вътрешен енергиен сектор. Плановете са Турция да изгради три ядрени централи.В сферата на развитието турският лидер каза, че са планирани специални свободни зони в областта на технологиите, здравеопазването, образованието и други.Най-важният въпрос от 100-дневния план е новото летище в Истанбул да заработи на пълни мощности до 29 октомври, обяви той. Летището се очаква да бъде едно от трите най-големи в света с капацитет 90 милиона пътници на година.", "date": "2018.08.03", "title": "Ердоган представи първия 100-дневен план за действие на новия президентски кабинет"}
{"url": "https://news.bg/regions/posolstvoto-na-sasht-remontira-detska-ploshtadka.html", "text": "Всички деца трябва да имат безопасно място за игра, вероятно най-вече децата със специални потребности. Посолството на САЩ в София реконструира площадката в ДГ \"Ален Мак\" във Варна, в която се обучават деца със специални потребности.Посланик Ерик Рубин посети детската площадка днес, за да провери докъде е стигнал проектът, и прекара време с децата. През последните 5 години правителството на САЩ е инвестирало над 4 милиона долара в подкрепа на българската стратегия за социално и икономическо развитие.", "date": "2018.08.03", "title": "Посолството на САЩ ремонтира детска площадка"}
{"url": "https://news.bg/disasters/na-ostrova-razbiha-parvata-zhenska-dzhihadistka-kletka.html", "text": "Най-младата джихадистка във Великобритания получи строга присъда. Сафа Булар ще лежи до живот в затвора, съобщава в. \"Дейли мейл\".Вестникът уточнява, че 18 - годишната ученичка трябва да излежи поне 13 години от присъдата си, преди да поиска нейното преразглеждане.Сафа Булар беше призната за виновна, че е подготвяла терористичен акт. Ученичката е искала да замине за Сирия, където да се ожени за ислямист. Плановете ѝ се провалят, след като нейният годеник загива.Това е подтиква да замисли терористичен атентат срещу Британския музей. В подготовката на атентата тя е подкрепяна от своя майка Мина Дих и нейната сестра Ризлайн. Всички жени били радикализирани от исляма и създали първата във Великобритания изцяло женска терористична клетка.Те започнали да разискват плановете си за нападение в специализирани групи за ислямистки терор. Техните планове достигнали до агент под прикритие от МИ-5.След получаването на информацията властите решили да разбият клетката.Семейството се радикализирало от години.През лятото на 2014 г. Сафа бяга от вкъщи. През август същата година нейната сестра Ризлайн е хваната от полицията в Истанбул при нейния опит да се свърже и присъедини към Ислямска държава. Седмици по-късно Ризлайн е върната във Великобритания.Двете сестри се радикализират от извършените през ноември 2015 г. терористични нападения на ислямисти в Париж.Поведението им е насърчавано от тяхната майка, която също преглъща идеите на радикалния ислям. Семейството е засичано да слуша и да изтегля проповеди на крайни имами, проповядващи свещен джихад срещу Запада.", "date": "2018.08.03", "title": "На Острова разбиха първата женска джихадистка клетка"}
{"url": "https://news.bg/int-economics/putin-sazdade-ruski-ofshorni-zoni.html", "text": "Руският президент Владимир Путин подписа пакет от закони, които позволяват на офшорни компании, контролирани от руснаци, да се пререгистрират в специалните административни райони на Русия. Документът е публикуван на официалния портал за правна информация.Той предвижда офшорните зони да бъдат създадени на о. Руски до град Владивосток и о. Октябърски до Калининград.Целта е компании, които са регистрирани от руснаци в чуждестранни офшорни центрове, да могат да се пререгистрират на двата острова като международни компании. На тях им се гарантира, че могат да ползват облагите на офшорния си статут, а техният собственик да може ползва данъчни облекчения като физическо лице в Русия.Целта е да се привлекат компании, които се занимават с трансфери и търговия с валута. Освен това се предлага сигурност на собствениците да не попадат под ударите на западните санкции.", "date": "2018.08.03", "title": "Путин създаде руски офшорни зони"}
{"url": "https://news.bg/disasters/ubietsat-na-lekarya-na-bush-starshi-se-samoubi.html", "text": "Със самоубийство приключи опитът на полицията в Хюстън да задържи убиеца на кардиолога на Джоржд Буш - старши - Джоузеф Папас.Той застреля доктор Марк Хаускнехт. Убийството беше извършено на 20 юли на велосипедна алея.Д-р Марк Хаускнехт отивал на работа в местна болница. При разминаване с друг колоездач той беше прострелян.Усилията на лекарите не успели да спасят известния кардиолог.Полицията идентифицира убиеца като Джоузеф Папас. Той е бил воден от мотив за отмъщение, тъй като майка му починала по време на операция, извършвана от кардиолога преди повече от 20 години, смятат от полицията.Оттам разкриха, че при опит да бъде задържан, Джоузеф Папас се самоубил с изстрел в главата. Папас бил с бронежилетка.", "date": "2018.08.03", "title": "Убиецът на лекаря на Буш - старши се самоуби"}
{"url": "https://news.bg/press/telk-at-stava-pochti-nevazmozhen-seks-uslugite-stignaha-eur3000-na-sedmitsa.html", "text": "ТЕЛК-ът става почти невъзможенРешения за ТЕЛК вече ще се издават по нова скала, като всяка диагноза ще дава точно определен процент. Те ще се сумират, но са заложени условия, които ще орежат парите на 1/5 от българите с увреждания.Това следва от промените в Наредбата за медицинска експертиза, обнародвани вчера в \"Държавен вестник\".Процентите за различните видове заболявания се заковават, за да се ограничи субективизмът на лекарите. При инфаркт на миокарда се запазват 80%. Завишени са процентите при някои злокачествени заболявания, като при карцином на щитовидната жлеза например се дават с 20% отгоре след 5-ата година.Секс услугите стигнаха €3000 на седмицаДо 3000 евро на седмица изкарват елитните проститутки в големите курорти по морето. Техните по-скромни колежки, които пресрещат туристите по крайбрежните алеи - към 300-400 евро. Толкова са стигнали печалбите за юли, а за август се очакват и по-големи, научи \"Труд\".За младите англичани и германци страната ни вече се ползва с име на секс дестинация. Тук повечето момичета са хубави, а цените са по-ниски от Испания, Италия и дори от Гърция.Откриха още една част от бъдещия хъб \"Балкан\" \"От тук можем да пращаме по тръбите газ чак до Солун или Белград\", поясни той и добави, че разполагаме със 150 км реверсивна газопреносна мрежа. Премиерът припомни реализираният проект за интеконектора с Румъния, а също така и предстоящото изграждането на подобно съоръжение и към Гърция, което ще е още една връзка на България с Южния газов коридор. По думите му от всички страни на Балканите ние сме най-готови да транзитираме газ през Турция към другите държави от Югоизточна и Централна Европа. Българският премиер спомена и за обещанието на президента на Турция Ердоган през България към Европа да има всякакъв транзит, без мигранти. Борисов уточни, че за да е готова напълно реверсивната връзка остават да се изградят още 11 км, които обаче ще се построят едва след като от Брюксел разрешат това да стане.Фандъкова: На разкопките на пл. \"Св. Неделя\" е намерено златоСлед разкриването на 3000 монети през годините на разкопките на пл. \"Св. Неделя\", днес е намерено и злато, съобщи кметът на Столична община Йорданка Фандъкова, след като инспектира разкопките при площад \"Св. Неделя\" в столицата. По думите ѝ монетите се съхраняват в Музея за история на София.\"Днес приключват проучванията на терена на пл. \"Св. Неделя\", свързани с късноантичния период. Вече четвърта година Столична община финансира проучванията на останките от тази епоха. Изключително съм благодарна на екипа, който работи тук вече четвърта година, много професионално\", каза Фандъкова. По думите ѝ за Столична община са важни останките от сградите. \"Работи се на територията на почти 1 декар\", коментира Фандъкова.НАП съди 134 длъжници, продали фирмите си на безимотни гражданиДанъчните са поискали от съда да обяви за недействителни 134 сделки за прехвърляне на имущество за над 20 млн. лв., научи \"Сега\". Става дума за бизнесмени, които са се отървали от фирмите си, за да не плащат дължимите данъци, а държавните ревизори, умишлено или не, не са си събрали навреме вземанията. Данните са към началото на годината.През 2017 г. от проверки на физически лица, участвали в схеми за източване на ДДС и други данъчни нарушения, са установени задължения за над 216 млн. лв. Националната агенция за приходите (НАП) отскоро е започнала да води дела срещу такива длъжници, затова голяма част не са приключили. Ако съдът развали сделките, данъчните ще могат да продадат активите на нарушителите, за да си съберат дължимото.КЗК глоби Марешки за нелоялна конкуренцияКомисията за защита на конкуренцията глоби Веселин Марешки за нелоялна конкуренция на пазара на горива. Санкцията е наложена на \"Трейднет Варна\", през която той развива веригата си VM Petroleum.Глобата обаче е малка: едва 0.1% от проходите на компанията за 2017 г., т.е. 175.4 хил. лв. \"Комисията установи, че \"Трейднет Варна\" е осъществявало в свои обекти в страната продажби на горива на дребно (бензин, дизел и пропан-бутан) на цени, по-ниски от разходите за производство и реализация на тези продукти за продължителен период от време и в значителни количества, с цел нелоялно привличане на клиенти\", се казва в решението на комисията.Гласят смяната на Валентин РадевСтолът на вътрешния министър Валентин Радев се клати с пълна сила. Според слуховете Радев е загубил благоволението на управляващите, нарочен е за смяна и вече се търси негов заместник. Неслучайно никой не опроверга критичните доклади за състоянието на МВР, в които се говореше и за слабо ръководство на ведомството. Под сурдинка се говори, че Бойко Борисов изобщо не бил доволен от МВР шефа от месеци, но изчаквал да мине европредседателството, преди да го смени.Три имена се спрягат като кандидати за вътрешен министър - заместникът на Радев Красимир Ципов, депутатът от ГЕРБ Маноил Манев и зам.-шефът на Главна дирекция \"Национална полиция\" Тодор Гребенаров.Медии започнаха все по-упорито да твърдят, че рокадата вече съвсем е назряла.", "date": "2018.08.03", "title": "ТЕЛК-ът става почти невъзможен, Секс услугите стигнаха €3000 на седмица"}
{"url": "https://news.bg/world/ruskite-zhurnalisti-v-tsar-bili-ubiti-po-vreme-na-grabezh.html", "text": "Министерството на външните работи на Русия обяви, че предварителното разследване показва, че тримата руски журналисти в Централноафриканската република (ЦАР) са убити при грабеж, информира \"Ройтерс\".На брифинг в Москва говорителят на ведомството Мария Захарова коментира, че тримата журналисти, чиито работодател твърди, че са разследвали руски наемници в африканската страна, са се опитали да се противопоставят на нападателите преди да бъдат убити.", "date": "2018.08.03", "title": "Руските журналисти в ЦАР били убити по време на грабеж"}
{"url": "https://news.bg/world/poveche-ot-160-dushi-sa-ubiti-v-iztochna-ukrayna-prez-2018-g.html", "text": "Организацията за сигурност и сътрудничество в Европа съобщи, че повече от 160 души са убити при спорадичните сблъсъци в Източна Украйна от началото на годината, информира АП.Александър Хуг от специалната наблюдателна мисия на ОССЕ в Украйна заяви пред журналисти, че през юли са загинали седем души. Хуг говори пред журналисти в Донецк във вторник вечерта.Той описа ситуацията в Донбас като \"нестабилна и непредсказуема\". Според него тежките оръжия трябва да бъдат изтеглени от фронта.Повече от 10 000 души са убити в Източна Украйна от възникването на конфликта през април 2014 г. Мирно споразумение от 2015 г. помогна за намаляване на сблъсъците.", "date": "2018.08.03", "title": "Повече от 160 души са убити в Източна Украйна през 2018 г. "}
{"url": "https://news.bg/world/yaponski-deputat-opisa-lgbt-obshtnostta-kato-neproduktivna.html", "text": "Управляващата партия в Япония се дистанцира от депутат, който описа членовете на ЛГБТ общността като \"непродуктивни\", защото те не могат да имат деца, пише \"Гардиън\".Мио Сугита, депутат от Либералдемократическата партия в долната камара, си навлече критики, след като оспори в статия за списание през миналия месец използването на парите на данъкоплатците в подкрепа на еднополовите двойки.Сугита пише, че еднополовите двойки \"\".Първоначално високопоставени политици от партията отказваха да осъдят позицията на Сугита, отбелязвайки, че не планират да обсъждат статията с депутата, който често излиза с противоречиви коментари, включително, че използването на секс роби от японските войници преди и по време на Втората световна война е корейска измислица.Сугита, съюзник на премиера Шинзо Абе, не се извини за коментара си, но от пресофиса й коментират, че тя сериозно гледа на възникналия дебат.Тази седмица управляващата партия обяви, че не споделя възгледите на Сугита за еднополовите двойки.Преди няколко дни отношението на партията към правата на общността беше подложено на нова критика, след като друг депутат заяви, че хомосексуалността е \"въпрос на вкус\".Тому Танигава заяви пред интернет телевизия, че той не е против еднополовите отношения, но се противопоставя на закони, които легализират еднополовите бракове.Няколко местни правителства в Япония признаха еднополовото партньорство през последните години, но еднополовите бракове все още не са официално узаконени.", "date": "2018.08.03", "title": "Японски депутат описа ЛГБТ общността като „непродуктивна”"}
{"url": "https://news.bg/world/v-parizh-zapochvat-gey-igrite.html", "text": "Гей игри започват в Париж в събота, които ще съберат участници за седмица на спорт и култура в карнавална атмосфера, информира АФП.Игрите са под мотото \"Всички са равни\".Шест години преди Олимпийските игри 2024 г., Париж ще посрещне повече от 10 000 участници от 90 държави, включително и от държави, където хомосексуалността е незаконна или потискана.След тържественото откриване на спортното селце в централната част на Париж в 09,00 часа в местно време, със събитието International Rainbow Memorial Run ще бъдат почетени жертвите на дискриминация, СПИН и рак на гърдата. Откриването е планирано за 19,00 часа на стадион \"Жан Буен\" в югозападната част на града. 10 000 атлети ще участват в парад, на който тема ще е равенството.На игрите ще има 36 дисциплини. Те ще се проведат на 67 места в Парижки регион.Десетото издание на гей игрите ще приключи на 11 август.", "date": "2018.08.03", "title": "В Париж започват Гей игрите"}
{"url": "https://news.bg/society/tsarkvata-privetstva-othvarlyaneto-na-istanbulska-konventsiya.html", "text": "Светият Синод на БПЦ-БП определя като справедливо и конституционносъобразно решението за отхвърляне на Истанбулска конвенция.Изразяват своята категорична позиция против нейното приемане като противоречаща на православното учение за сътворението на мъжа и жената като Божий образ и подобие и като биологични същества, както и срещу въвеждането на понятия, несъвместими с българския обществен и правен ред.\"Съдът е дело Божие, но до справедливото решение се стигна чрез усилията, вдъхновението, съвестта и мъдростта на много хора - духовници, учени, общественици, журналисти, юристи, представители на държавни институции, на политици, на мнозинството от благочестивия български народ\", съобщава БПЦ.\"Всички те, водени от нравствените устои на обществото, стремежа за съхраняване на държавността и защита на бъдещето на България - нашите деца, се обединиха и отстояваха несъгласието си с въвеждането чрез международен договор на понятия и идеология, несъвместими с традиционния християнски морал на българския народ\", допълват от Светият Синод. Те посрещат с благодарност и радост Решението на Конституционния съд на Република България за обявяването като \"противоречаща на Конституцията така наречената Истанбулска Конвенция\".", "date": "2018.08.03", "title": "Църквата приветства отхвърлянето на Истанбулска конвенция"}
{"url": "https://news.bg/world/tri-sestri-v-moskva-ubiha-bashta-si-po-osobeno-zhestok-nachin-s-chuk-i-nozh.html", "text": "Руската полиция задържа три сестри, които са убили баща си по особено жесток начин в апартамент в Москва, информира Би Би Си.Сестри Качатурян на възраст 17,18 и 19 г. признаха за убийството, съобщават руски медии. Те твърдят, че баща им Михаил ги е тормозил. Те са заявили пред властите, че той не им позволявал да учат, заплашвал ги е с оръжие и ги е държал като роби.Качатурян ще останат в ареста до 28 септември. Тялото на бащата е открито на 27 юли.57-годишният е с 40 прободни рани, отбелязва руският новинарски сайт \"Вести\".Разследващите вярват, че 17-годишната Мария го е намушкала 35 пъти, докато Ангелина (18 г.) и Кристина (19 г.) няколко пъти са го ударили с чук по главата и са го напръскали по лицето с лютив спрей.Адвокатът на Мария заяви, че на този етап изглежда, че бащата не ги е изнасилвал, но ще бъде направена експертиза.Ако бъдат осъдени, те ще лежат дълго в затвора, но не и до живот. Мария може да получи до 10 г. затвор, тъй като е непълнолетна.", "date": "2018.08.03", "title": "Три сестри в Москва убиха баща си по особено жесток начин с чук и нож"}
{"url": "https://news.bg/world/berlin-otkriva-nay-dalgata-birena-gradina-v-sveta-pri-zhegi-nad-30-gradusa-po-tselziy.html", "text": "Докато Берлин отчита постоянна жега от над 30 градуса по Целзий, днес германската столица откри Международния бирен фестивал, който се разпростира на 2,2 километра по централен булевард, информира ДПА.\"Най-дългата бирена градина в света\", както организаторите наричат фестивала, ще продължи до неделя.Организаторите съобщиха, че на феста ще бъдат предложени общо 2 400 бири от 350 пивоварни от целия свят, включително и от Нова Зеландия - поради тази причина тазгодишното мото е \"Бири от другия край на света\".Предвидени са 19 сцени с жива музика на фестивала, който се очаква да привлече повече от 800 000 души. Няма входна такса за събитието.Здравните власти призоваха хората да бъдат внимателни заради жегите. Петер Сефрин, парамедик от Германския червен кръст отбеляза, че при жегите алкохолът по-бързо се разпространява в кръвоносната система.Днес е Международният ден на бирата.Според статистика от 2017 г. чехите са първи по консумиране на бира в света - 137,8 литра на човек. Те са следвани от Полша (98,06 литра); Германия (95,95 литра); Австрия (95,46 литра); Литва (92 литра); Ирландия (79,22 литра); Латвия (76,78 литра); Словения (76,52 литра) и Румъния (75,63 литра).", "date": "2018.08.03", "title": "Берлин открива „най-дългата бирена градина в света” при жеги над 30 градуса по Целзий"}
{"url": "https://news.bg/world/sasht-nalozhiha-sanktsii-na-ruski-i-kitayski-kompanii-svarzani-s-kndr.html", "text": "САЩ наложиха нови санкции, свързани с КНДР, съобщава \"Ройтерс\".Рестриктивните мерки обхващат руснак и три компании, включително базирана в Москва банка и китайска търговска компания.В съобщение на търговското министерство на САЩ се посочват руската търговска банка Agrosoyuz, базираната в Пхенян компания Korea Ungum Corp и китайската Dandong Zhongsheng Industry & Trade Co Ltd, която е свързана със севернокорейска банка.Американските мерки са във връзка с нарушаване на международните санкции от КНДР.САЩ ще продължат да прилагат санкциите на ООН и американски санкции, а също така ще запушат незаконните финансови потоци към КНДР. Нашите санкции ще останат в сила, докато не се постигне пълно и проверимо ядрено разоръжаване на КНДР, се казва в съобщение на американския финансов министър Стивън Мнучин.", "date": "2018.08.03", "title": "САЩ наложиха санкции на руски и китайски компании, свързани с КНДР"}
{"url": "https://news.bg/society/kzd-zashtitava-osinovitelite-na-detsa-nad-5-godishna-vazrast.html", "text": "Комисията за защита от дискриминация - КЗД постанови в свое решение, че чрез разпоредбите на чл. 164б от КТ и кореспондиращия му чл. 53а от КСО се допуска по-неблагоприятно третиране на всички осиновители на деца над 5-годишна възраст, което представлява непряка дискриминация на основата на признака \"възраст\".Жалбоподателката счита, че нормите на чл. 164б от Кодекса на труда и чл. 53а от Кодекса за социално осигуряване представляват форма на дискриминация по признак \"възраст\" спрямо осиновителите на деца над 5 години, доколкото посредством въпросните разпоредби е въведено правото на отпуск при осиновяване на дете и правото на ползване на парично обезщетение по време на този отпуск единствено по отношение на осиновителите на деца до 5-годишна възраст, но не по-късно от навършване на тази възраст. Жалбоподателката моли Комисията за защита от дискриминация да реализира своите правомощия.В своето писмено становище процесуалният представител на Министерския съвет (заинтересована страна) счита подадената жалба за неоснователна. Заявява, че \"...посочените разпоредби на чл. 164б от КТ и чл. 53а от КСО са приети именно с цел да се осигури необходим адаптационен период след осиновяването, базиращ се на непосредствено и лично общуване с осиновителите, за да бъде преодолян периодът преди това и детето да свикне с новите социално битови условия, новата среда и семейството. Този период е необходим и за осиновителите, които също имат нужда от адаптация и привикване към всички особености на осиновеното дете. Именно за да могат да бъдат изградени едни пълноценни родителски отношения, е необходимо овъзмезден период на майчинство, в който майката-осиновителка да бъде спокойна, че времето и вниманието й са подчинени на детето\".Процесуалният представител на Министерския съвет твърди още, че не е налице дискриминация, тъй като след навършването на 5 години детето следва да посещава група за предучилищна подготовка и в този смисъл осиновителите на дете над 5 години и осиновителите на дете между 2- и 5-годишна възраст не са в сравнимо сходно положение.Министърът на труда и социалната политика (ответна страна) също счита подадената жалба за неоснователна. Посочва, че едно от условията, при които се ползват всички видове отпуски и обезщетения, свързани с отглеждането на децата, независимо дали те са рождени или осиновени, е децата да не посещават детско заведение.Заседателният състав по преписката сочи, че според постоянната съдебна практика на Съда на ЕС, дискриминация е налице при прилагането на различни правила към сходни положения или при прилагането на едно и също правило към различни положения.С разпоредбата на чл. 164б, ал. 1 от КТ \"работничка или служителка, която осинови дете, навършило 2-годишна възраст, при условията на пълно осиновяване, има право на отпуск за период от 365 дни от деня на предаването на детето за осиновяване, но не по-късно от навършване на 5-годишната му възраст\".През време на този отпуск на осиновителката (осиновителя) се заплаща парично обезщетение при условия и в размери, определени в отделен закон (чл. 164б, ал. 6 КТ). \"Осигуреното за общо заболяване и майчинство лице, което има 12 месеца осигурителен стаж като осигурено за този риск и ползва отпуск при осиновяване на дете от 2- до 5-годишна възраст при условията на пълно осиновяване, има право на обезщетение в размера, определен по реда на чл. 49 за срок от 365 дни, но не по-късно от навършване на 5-годишната му възраст\" /чл. 53а, ал. 1 КСО/.Настоящият състав счита за необходимо да посочи, че с разпоредбите на чл. 14 и на чл. 47, ал. 1 от Конституцията на Република България, държавата има задължение да закриля децата, а заедно с това и да подпомага родителите при изпълнение на техните права и задължения, свързани с отглеждането и възпитанието им. В такъв контекст могат да бъдат посочени и множество международни актове, по които България е страна, а в случая и чл. 27, § 3 от Конвенцията за правата на детето.Закрилата на децата, без оглед на това дали са осиновени или рождени, следва да бъде висша цел във всяко демократично и модерно общество. При осиновяването на дете един осиновител встъпва в две фундаментални за обществото функции. От една страна той се превръща в родител, а от друга създава условия за подкрепа на една от най-уязвимите групи в обществото - изоставените деца.С оглед на това съставът намира, че осиновителите и осиновените следва да се ползват с максимална обществена подкрепа, тъй като това кореспондира с фундаменталните нужди на обществото и с духа на Конституцията. Когато един осиновител приеме в семейството си дете над 5-годишна възраст, той няма да отдели по-малко време, енергия, любов и отдаденост за това дете, отколкото осиновител на дете под 5-годишна възраст.Допълнително детето в по-зряла възраст може да се каже, че ще има нужда от дори по-голяма подкрепа заради по-дългото време, прекарано извън функционално семейство. Факт е, че децата над 5-годишна възраст са включени в образователната система, но не може да се подмине обстоятелството, че едно осиновено дете над 5-годишна възраст, ако бъде \"механично\" въведено в системата на образованието, без да се осигури възможност на осиновителите да осъществят контакт и да изградят доверителни отношения с него, това би поставило детето в условията на повишен стрес.Поради това може да се каже, че от привидно неутралните разпоредби на КТ и КСО има осъществен акт на непряка дискриминация по отношение на определени категории родители във връзка с възрастта на тяхното дете.Ако се приеме тезата, че с така приетия законодателен подход се цели решаване на проблемите с деинституционализацията на децата, настанени за отглеждане в специализирани институции на държавна издръжка, и намирането на адекватни механизми за тяхното адаптиране и социализиране и стимулиране на осиновяването на деца и особено на деца над 5-годишна възраст, то моралният ангажимент, поет от определени лица чрез вземането на решение за осиновяване на дете следва да бъде толериран от държавата.Воден от гореизложеното, ПЕТИ специализиран постоянен заседателен състав на Комисията за защита от дискриминация решава:", "date": "2018.08.03", "title": "КЗД защитава осиновителите на деца над 5-годишна възраст"}
{"url": "https://news.bg/world/kitay-po-dobre-da-ne-podtsenyava-donald-tramp-prizova-beliyat-dom.html", "text": "Китай \"по-добре да не подценява\" Доналд Тръмп в търговията.Това предупреди Лари Кудлоу, икономически съветник на американския президент, информират АФП и други медии.Кудлоу подчерта, че Пекин не трябва да подценява решителността на Тръмп да пристъпи към изпълнение на плановете за нови тарифи върху китайски стоки. Съветникът изтъкна, че президентът използва метода на натиск, за да принуди Китай да търгува със САЩ при равни условия, при които няма търговски пречки или субсидии.В интервю за Fox Business икономистът каза, че според китайски медии има много индикатори, че икономиката на Китай не е в добро състояние.Китайската икономика се свива, смята той.По-рано днес стана ясно, че правителството на Китай подготвя ответни тарифи върху американски стоки за около 60 милиарда долара. САЩ планират да наложат тарифи от 25% (първоначално смятаха да са 10%) върху китайски стоки за 200 милиарда долара. Търговският министър Уилбър Рос коментира, че президентът Доналд Тръмп чувства, че е време да се засили натискът върху Китай, за да оправи поведението си.Междувременно китайският външен министър Уан И заяви, цитиран от \"Ройтерс\", че сътрудничеството между Китай и САЩ е единственият правилен избор и че Пекин е готов да разрешат различията.Уан говори пред журналисти след среща с държавния секретар на САЩ Майк Помпео в кулоарите на форума на АСЕАН в Сингапур. Китайският дипломат каза, че не са разговаряли задълбочено за търговските проблеми.", "date": "2018.08.03", "title": "Китай по-добре да не подценява Доналд Тръмп, призова Белият дом"}
{"url": "https://news.bg/regions/organizatsiya-na-dvizhenieto-za-remontite-po-stolichniya-bul-balgariya.html", "text": "От 00.00 часа до 12.00 часа на 05.08.2018 г. се забранява влизането на пътни превозни средства /ППС/, както следва:- през кръстовище бул. \"България\" - бул. \"акад. Иван Гешов\" - бул. \"Петко Тодоров\", в направление от бул. \"акад. Иван Гешов\" към бул. \"Петко Тодоров\" и от бул. \"Петко Тодоров\" към бул. \"акад. Иван Гешов\";- по крайна лява пътна лента от пътното платно на бул. \"акад. Иван Гешов\", в участък от 70 м преди бул. \"България\", в посока бул. \"Петко Тодоров\".От 00.00 часа на 06.08.2018 г. до 24.00 часа на 16.08.2018 г. се забранява влизането на пътни превозни средства, както следва:- по крайна лява пътна лента от пътното платно на бул. \"България\", в участък от 290 м преди бул. \"Петко Тодоров\" и в участък от 290 м след бул. \"Петко Тодоров\", в посока бул. \"Черни връх\".- по крайна лява пътна лента от пътното платно на бул. \"България\", в участък от 290 м преди бул. \"акад. Иван Гешов\" и в участък от 290 м след бул. \"акад. Иван Гешов\", в посока бул. \"Гоце Делчев\".От 00.00 часа до 12.00 часа на 5 август градският транспорт ще се движи по променен маршрут.Тролейбусите, обслужващи линия № 8 ще се движат до ВМА;Автобусите от линия № 64 в посока Център по хигиена ще се движат по следния маршрут: от Зоопарка до кръстовище бул. \"България\"/бул. \"Гоце Делчев\", наляво по бул. \"Гоце Делчев\", надясно по ул. \"Дойран\", ул. \"Кюстендил\", ул. \"Отечество\", ул. \"Григор Начевич\" и наляво по бул. \"Акад. Ив. Ев. Гешов\" до маршрута до Център по хигиена. В обратна посока маршрутът не се променя.Автобусните от линия № 76 в посока ж.к. Гоце Делчев ще се движат по следния маршрут: от ж.к. Младост 4 по маршрута до кръстовище бул. \"Евлоги и Христо Георгиеви\"/бул. \"Черни връх\", наляво по бул. \"Черни връх\", надясно по бул. \"Арсеналски\", ул. \"Бяла черква\" и наляво по бул. \"Петко Ю. Тодоров\" до маршрута до ж.к. Гоце Делчев. В обратна посока маршрутът не се променя.Автобусите, обслужващи линия № 83 в посока Илиянци ще се движат от Зоопарка по маршрута до кръстовище бул. \"България\"/бул. \"Гоце Делчев\", направо по бул. \"Гоце Делчев\", надясно по ул. \"Дойран\", ул. \"Кюстендил\", ул. \"Отечество\", ул. \"Григор Начевич\" и наляво по бул. \"Акад. Ив. Ев. Гешов\" до маршрута до Илиянци. В обратна посока маршрутът не се променя.Автобусите от линия № 102:- в посока ж.к. Овча купел: от Студентски град по маршрута до кръстовище бул. \"Свети Наум\"/бул. \"Арсеналски\", надясно по бул. \"Черни връх\", наляво по бул. \"България\" и надясно по бул. \"Акад. Ив. Ев. Гешов\" по маршрута до ж.к. Овча купел;- в посока Студентски град: от ж.к. Овча купел по маршрута до кръстовище бул. \"Акад. Ив. Ев. Гешов\"/ул. \"Св. Георги Софийски\", наляво по ул. \"Св. Георги Софийски\", по временната пътна връзка, надясно по бул. \"Пенчо Славейков\", бул. \"България\", надясно по бул. \"Черни връх\" и наляво по бул. \"Свети Наум\" по маршрута.Автобусите от линия № 604 в посока гара Искър: от УМБАЛСМ \"Пирогов\" - локалното платно на бул. \"Ген. Тотлебен\", надясно по ул. \"Константин Иречек\", наляво по ул. \"Св. Георги Софийски\", по временната пътна връзка, надясно по бул. \"Пенчо Славейков\" и по бул. \"България\" по маршрута до гара Искър. В обратна посока маршрутът не се променя.Автобусите, обслужващи нощна автобусна линия N 4 ще се движат по променен маршрут само в посока ж.к. Гоце Делчев: от бул. \"Пенчо П. Славейков\" надясно по бул. \"България\" и по маршрута.От 00.00 часа на 6 август до 24.00 часа на 16 август се променя маршрутът на трамвайна линия 7 и автобусна линия 304.Трамвайна линия № 7 - в посока ж.к. \"Борово\" ще се движи от кръстовището на бул. \"България\" и бул. \"Витоша\", направо по бул. \"Витоша\", по трасето на трамвайни линии №№ 1 и 6 до ж.к. \"Иван Вазов\" - двупосочно.Заместващата автобусна линия № 7 ТМ ще се движи от Национален исторически музей /НИМ/ по Околовръстен път през пътен възел \"детелина\" по бул. \"България\" до бул. \"Витоша\", наляво по булевард \"Витоша\", наляво по бул. \"Патриарх Евтимий\", наляво по бул. \"Ген. Скобелев\" през подлеза на НДК, по бул. \"Проф. Фритьоф Нансен\", надясно по бул. \"Пенчо Славейков\", наляво по бул. \"Витоша\" и по бул. \"България\" и по маршрута си до НИМ.Автобусите от линии №№ 7-ТМ ще спират на:- всички съществуващи автобусни и тролейбусни спирки;- на двупосочната трамвайна спирка с кодове 0356 и 0357 \"Бул. Пенчо Славейков\" на бул. \"Витоша\";- на разкритата временна спирка с код 6478 \"НДК\" на бул. \"Витоша\" в посока бул. \"Патриарх Евтимий\" зад съществуващата трамвайна спирка;- на временна двупосочна спирка с кодове 6233 и 6226 \"Ж.к. Мотописта\" в района на пешеходния подлез.Автобусите, обслужващи линия № 304 ще се движат:- в посока ж.к. Дружба 2: от Национален исторически музей /НИМ/ по Околовръстен път през пътен възел \"детелина\" по бул. \"България\" до бул. \"Витоша\", наляво по бул. \"Витоша\", надясно по бул. \"Пенчо Славейков\" и направо по бул. \"България\" и по маршрута до ж.к. Дружба 2;- в посока НИМ: от бул. \"България\" надясно по бул. \"Пенчо Славейков\", наляво по бул. \"Витоша\", надясно по бул. \"България\" и по маршрута си до НИМ.Автобусите от линии № 304 ще спират:- на всички съществуващи автобусни спирки по бул. \"България\" в участъка от бул. \"Витоша\" до Околовръстен път;- на временна спирка с код 6229 \"Бул. Пенчо Славейков\" на бул. \"Пенчо Славейков\" на 30 м след десния завой от бул. \"Витоша\" в посока ж.к. Дружба 2;- на трамвайната спирка с код 0356 \"Бул. Пенчо Славейков\" на бул. \"Витоша\" в посока НИМ;- на временната двупосочна спирка с кодове 6233 и 6226 \"Ж.к. Мотописта\" в района на пешеходния подлез за временната автобусна линия № 7-ТМ;", "date": "2018.08.03", "title": "Организация на движението за ремонтите по столичния бул. \"България\""}
{"url": "https://news.bg/world/101-dozhivotni-prisadi-za-devet-ekstremisti-za-dvoyniya-atentat-v-ankara-prez-2015-g.html", "text": "Турски съд даде на девет обвиняеми по 101 доживотни присъди за двойния атентат в столицата Анкара през 2015 г., при който загинаха повече от 100 души, съобщава \"Дейли сабах\".Двойният самоубийствен атентат беше насочен срещу мирна демонстрация на прокюрдската Демократична партия на народите и Републиканската народна партия до централната железопътна гара в Анкара. Нападението беше извършено няколко седмици преди изборите.Терористичната организация ДАЕШ (\"Ислямска държава\") е обвинявана за атаката на 10 октомври 2015 г. Десет от 36 заподозрени от групировката са в ареста.Когато започна процесът през ноември 2016 г., прокуратурата обяви, че 16 заподозрени са в съседна Сирия. Четирима заподозрени впоследствие бяха освободени, докато един заподозрян беше убит при полицейска акция в Югоизточна Турция през октомври 2016 г.От обвинителния акт, който е от 573 страници, видян от ДПА, става ясно, че 35 са от турска националност, а един е от Казахстан. Всички 36 са обвинени в опит за сваляне на държавната власт и убийство, докато 12 отделно са обвинени, че членуват във въоръжена групировка.Анадолската агенция информира, че държавното обвинение е поискало доживотен затвор за 10 от заподозрените.", "date": "2018.08.03", "title": "101 доживотни присъди за девет екстремисти за двойния атентат в Анкара през 2015 г. "}
{"url": "https://news.bg/world/naprezhenie-mezhdu-kosovo-i-sarbiya.html", "text": "Премиерът на Косово Рамуш Харадинай предупреди сърбите в северната част на страната, че ако обявят автономия, косовските власти ще отговорят, информират сръбски и косовски медии.Харадинай направи коментара след среща на Съвета за сигурност на Косово.\"\", отбеляза Харадинай на пресконференция и добави, че \"нарушаването на косовските закони няма да бъде толерирано\".Министър-председателят също обяви, че работна група ще представи доклад за проект на устав на Съюз на сръбските общини. Според него изпълнението на задължението към сключеното в Брюксел споразумение със Сърбия се забавя, тъй като властите в Прищина искат да са сигурни, че уставът е в съответствие с косовските закони.Косовска медия съобщи днес, че срещата на Съвета за сигурност се е провела ден след появата на информация, че сърбите обмислят да \"обявят автономия\" в събота в отговор на провала на Прищина да формира Съюз на сръбските общини - задължение към споразумението от Брюксел от 2013 г., постигнато по време на диалога между Сърбия и Косово.Междувременно сръбският президент Александър Вучич изпрати писмо на сърбите в Косово и Метохия. Лидерът на Сърбия призова сърбите да не отговарят на провокации и дезинформация. В писмото Вучич пише, че Сърбия е готова да изпълни задължения си към тях и да защити живота им, ако се наложи.Утре е крайният срок за създаване на Съюз на сръбските общини. За събота е планирана среща на Съвета за национална сигурност на Сърбия в Белград.", "date": "2018.08.03", "title": "Напрежение между Косово и Сърбия"}
{"url": "https://news.bg/world/gratski-ministar-podade-ostavka-zaradi-pozharite.html", "text": "От пресофиса на премиера на Гърция Алексис Ципрас съобщиха, че са приели оставката на министъра на обществения ред Никос Тоскас във връзка с пожарите в Атика през миналата седмица, информира \"Катимерини\".Тоскас няколко пъти предложи да си подаде оставката през миналата седмица, допълват от пресслужбата на министър-председателя.Пояснява се, че задълженията му ще бъдат поети от вътрешния министър Панос Скурлетис.Тоскас беше под голям натиск да се оттегли заради катастрофалния пожар, който отне живота на повече от 90 души.", "date": "2018.08.03", "title": "Гръцки министър подаде оставка заради пожарите"}
{"url": "https://news.bg/regions/sasht-podaryavat-patrulni-lodki-na-balgarskite-vms.html", "text": "Със съдействието на Посолството на САЩ в България, Военноморските сили получиха безвъзмездно четири бързоходни лодки - три лодки тип RHIB (надуваеми с твърдо дъно) и една средна патрулна лодка, на сотйност 2 млн. долара.В Пункт за базиране Варна се проведе церемония по освещаване и зачисляване на техника в състава на военния флот и връчване на сертификати на военнослужещи от Военноморските сили при окончателно завършен курс за експлоатация и обслужване на бързоходни моторни лодки.Строя прие командирът на ВМС контраадмирал Митко Петев. Новите лодки бяха осветени от протосингелът на Варненска и Великопреславска Света Митрополия отец Димитър Стоев. На церемонията присъства посланикът на САЩ в България Ерик Рубин и кмета на Община Варна Иван Портних.Тактико-технически данни на лодки тип RHIB (RIGID HULL INFLATABLE BOAT):Дължина - 7 метра; Оборудвани са с модерни навигационни системи и средства за радиотехническо наблюдение; Снабдени са с 2 (два) броя извънбордови двигатели \"Yamaha\", с мощност 115 конски сили всеки, които осигуряват максимална скорост от 35 възела; Възможно е монтирането на голямокалибрена картечница. Максимална скорост - 35 възела; Крейсерска скорост - 26 възела; Горивни запаси - 380 литра.Тактико-технически данни на средна патрулна лодка FPB-M (FORCE PROTECTION BOAT - MEDUIM): дължина - 10 метра; Алуминиева кабина с вместимост до 10 военнослужещи; Максимална скорост - 40 възела; Крейсерска скорост - 30 възела; Горивни запаси - 750 литра.Оборудвана е с модерни навигационни системи и средства за радиотехническо наблюдение; Възможно е монтирането на голямокалибрени картечници. Снабдена е с 2 (два) броя двигатели \"Yamaha\" с мощност 225 конски сили всеки, които осигуряват максимална скорост от 40 възела; Продължителност на плаване - 10 часа, от които 6 часа на крейсерска скорост и 4 часа на икономична скорост. Мореходност - до 4 бала; Пълни оперативни способности - до 2 бала; Кърмови буксирен кнехт с възможност за буксировка на плавателни средства до 10 тона;Отличните характеристики на новите плавателни средства позволяват с тях с да се изпълняват различни задачи, като: Патрулиране в пристанище, крайбрежно патрулиране; Ескортиране на товари при влизане/излизане от пристанище; Участие в операции по търсене и спасяване; Участие в провеждане на бординг операции; Въвеждане/извеждане на сили в/от зони на операции.", "date": "2018.08.03", "title": "САЩ подаряват патрулни лодки на българските ВМС "}
{"url": "https://news.bg/world/maykata-na-osama-bin-laden-progovori-za-parvi-pat-sled-likvidiraneto-mu.html", "text": "Майката на Осама бин Ладен говори за първи път след смъртта на сина си, който беше ликвидиран от американски специални части през май 2011 г.Алия Ганем даде пространно интервю за британското издание \"Гардиън\".Тя описа бившия лидер на \"Ал Кайда\" като добро дете, което много обичало майка си. Ганем разказа, че Осама е бил много срамежливо момче, което се е превърнало в силна и набожна личност в началото на 20-те си. Умно дете, което по някакъв начин се е отклонило от пътя си след постъпването в Университета \"Крал Абдул Азис\" в Джеда, където Осама е следвал \"Икономика\".\"Хората в университета го промениха. Той се превърна в различна личност\", смята майката и добави, че докато е следвал в университета, Осама се е срещнал с хора, които са му промили мозъка и са го променили.\"\", убедена Ганем.\"Те се сдобиваха с пари за каузата им. Винаги му казвах да стои настрана от тях и той никога не сподели пред мен какво прави, защото много ме обичаше\", продължи тя.\"Гардиън\" пише, че докато е бил в университета, Осама се е срещнал с Абдула Азам, член на \"Мюсюлмански братя\", който по-късно избягал от Саудитска Арабия и се превърнал в духовен наставник на Осама.Алия добави, че животът й е станал много тежък, защото първородното й дете винаги е било далеч от нея.За последно семейството се срещнало с Осама в Афганистан през 1999 г. Тогава той е бил посетен от семейството си два пъти, докато е пребивавал в база до Кандахар.Беше близо до летище, което е било в ръцете на руснаците, каза майката на бившия лидер на \"Ал Кайда\".Но доведеният брат на Осама, Ахмад, заяви, че тяхната майка е отричала тъмната страна на сина си.\"\", каза Ахмад пред британското издание.Той призна, че всички роднини на Осама са се чувствали посрамени от действията му и са били наясно, че джихадистът ще отговаря за действията си.Ахмад сподели още, че цялото семейство е трябвало да се върне в Саудитска Арабия, където е било разпитано от властите и за известен период не е можело да напуска страната. Сега роднините на Бин Ладен могат да се движат относително свободно. Семейството е едно от най-богатите фамилии в монархията.", "date": "2018.08.03", "title": "Майката на Осама бин Ладен проговори за първи път след ликвидирането му"}
{"url": "https://news.bg/crime/hvanaha-blizo-90-000-kutii-nelegalni-tsigari-kachak.html", "text": "Българските гранични полицаи на ГКПП Силистра - Кълъраш хванаха 1 750 000 къса нелегални цигари. Контрабандната стока била открита в товарен автомобил на излизане от страната ни.Цигарите са намерени вчера, 2 август, около 18.15 часа. Тогава граничарите поискали да се извърши допълнителна проверка на товарен автомобил \"ДАФ\" с румънска регистрация.По документи в камиона се превозвали платове. Водачът на товарния автомобил бил 32-годишен българин, с него имало и друг мъж на 34-годишна възраст.В хода на проверката в товарното отделение на камиона граничните полицаи открили 140 кашона, всеки с по 625 кутии цигари с чуждестранен бандеролен знак.Общият брой на контрабандните цигари е 1 750 000 къса или 87 500 кутии цигари.Цигарите били с бандерол от Молдова. Цигарите били качак - без филтър.Нелегалната стока е иззета, а двамата мъже са задържани за срок до 24 часа.За случая е уведомена Окръжната прокуратура в Силистра, образувано е досъдебно производство.", "date": "2018.08.03", "title": "Хванаха близо 90 000 кутии нелегални цигари качак"}
{"url": "https://news.bg/world/vatreshniyat-ministar-na-germaniya-kopira-tramp-vliza-aktivno-v-tuitar.html", "text": "Вътрешният министър на Германия Хорст Зеехофер обяви, че планира да започне да използва \"Туитър\", за да може директно да се обръща към хората с посланията си, информира \"Ройтерс\".Християнсоциалният съюз на Зеехофер е изправен през тежки избори през октомври, тъй като има вероятност да изгуби абсолютното си мнозинство в провинцията.За разлика от президента на САЩ Доналд Тръмп, който всекидневно използва \"Туитър\" като трибуна за възгледите си, германските политици бавно се адаптират с потенциала, който социалните мрежи могат да донесат.\"Вероятно ще започна да използвам \"Туитър\" от края на август\", обяви 69-годишният Зеехофер пред фенове на бирата в малкия южен град Тьогинг ам Ин.\"Принуден съм да го направя, защото няма да мога да разпространя някои истини сред по-голямата част от населението\", добави той.Зеехофер е критикуван за по-твърдата си политика към мигрантите, която щеше да събори правителството на канцлера Ангела Меркел.Пред феновете на бирата министърът не пропусна и да се пошегува: \"\".", "date": "2018.08.03", "title": "Вътрешният министър на Германия копира Тръмп - влиза активно в „Туитър”"}
{"url": "https://news.bg/economics/smetna-palata-otchete-neadekvaten-kontrol-varhu-biohrani-i-produkti.html", "text": "Одит на Сметната палата за \"Развитие, надзор и контрол над производството и търговията с биологични храни и продукти\" за периода от 1 януари 2015 г. до 30 юни 2017 г. установява, че контролът у нас не защитава добре интересите на потребителите. Органите, осъществяващи контрол над производството, преработката и търговията с биохрани и продукти са министерство на земеделието с междуведомствена консултативна комисия по биологично производство и дирекция \"Биологично земеделие и растениевъдство\" в МЗХГ, а Българската агенция по безопасност на храните - БАБХ осъществява контрола в търговската мрежа.Контролът върху биологично произведените земеделски продукти и храни в търговската мрежа не е достатъчно ефективен, тъй като липсва информация за всички обекти в страната, които търгуват с биологично произведени земеделски продукти и храни.Друга констатация на сметната палата е, че БАБХ не контролира заведенията за обществено хранене и он-лайн търговията поради липса на нормативна регламентация. Дефицитът на контрол поражда риск в тези обекти да се продават храни, които не отговарят на изискванията за биологично производство, с което се ограничава ефекта от извършения контрол в търговската мрежа като цяло.Процесът по издаване на разрешенията за контролна дейност също не е достатъчно ефективен, тъй като издаването на разрешенията за контролна дейност през по-голямата част от одитирания период е извършвано без утвърдени вътрешни правила и процедури.Има случаи на издаване на разрешения за контролна дейност без процедурите на кандидатите да отговарят на важни нормативни изисквания, а в други случаи няма увереност, че изпълняват изискванията на Регламент (ЕО) № 834/2007 поради липса на документи.Базата данни на лицата, осъществяващи контрол за спазването на правилата за биологично производство на земеделски продукти и храни, не осигурява необходимата проследимост за дейността на контролиращите лица. Това може да бъде използвано недобросъвестно от операторите (производители, търговци и преработватели) от една страна, а от друга поражда риск от грешки при осъществяване на контрола в търговската мрежа от Българската агенция по безопасност на храните.Надзорът върху контролиращите лица не е ефективен, тъй като надзорните проверки не са планирани адекватно и не са използвани възможностите за осъществяване на допълнителен контрол;Надзорът е нормативно ограничен само в рамките на до един процент от досиетата на производители, преработватели и търговци, с които контролиращите лица имат договор.Съществуват значими пропуски при извършване на надзорните проверки и последващия контрол за изпълнение на предписанията.Не са упражнени правомощията за отнемане или ограничаване на разрешенията за контролна дейност и налагане на санкции и глоби при наличие на основания за това, което поражда рискове в търговската мрежа да бъдат реализирани храни и продукти, неотговарящи на изискванията за биологично производство.Потребителите не са достатъчно осведомени за изискванията за етикетиране и означаване на биологичните храни и начините за тяхното разпознаване.Информационната база данни на производители, преработватели и търговци на земеделски биологични продукти и храни не изпълнява основното си предназначение да осигурява необходимата прозрачност за потребителите.Няма ефективен обмен на информация между Министерството на земеделието, храните и горите, Българската агенция по безопасност на храните и Държавен фонд Земеделие - Разплащателна агенция, в случай на нередности и/или нарушения на правилата за биологично производство.В процеса на обсъждане на настоящия доклад от страна на МЗХГ са предприети мерки за отстраняване на установените пропуски и актуализация на нормативната уредба и вътрешните правила и процедури.", "date": "2018.08.03", "title": "Сметна палата отчете неадекватен контрол върху биохрани и продукти"}
{"url": "https://news.bg/world/rumanski-ministar-se-izpusna-che-imat-us-balistichni-raketi-rusnatsite-mu-blagodaryat.html", "text": "Ново напрежение между Русия и НАТО. Военният министър на Румъния се изпусна и разкри, че във военна база на територията на страната има балистични ракети, съобщават световни агенции.Павел Алексенко, секретар на посолството на Русия в Румъния, използва социалната мрежа, за да нападне румънския военен министър Михай Фифор, който заяви пред местната медия Antena 3, че във военната база в Девеселу има \"балистични ракети\".Русия недоволства от оръжията в базата, тъй като подкопават стратегическата стабилност и националната сигурност на държавата.Алексенко разглежда думите на Фифор като признание, че американците имат голяма военна инфраструктура до Русия.\"\", написа Алексенко във \"Фейсбук\", цитиран от ТАСС.Очевидно президентът Путин няма да бъде доволен от многото сериозни военни възможности в Румъния. Как може президентът Путин да е въодушевен от факта, че в Румъния има военна база в Девеселу с балистични ракети, как може президентът Путин да е радостен от това, че имаме база \"Михаил Когълничану\" с американски войници, ние настояваме САЩ да продължат военното си присъствие в Румъния като част от стратегическото партньорство. Как може Руската федерация да се радва, след като ние обявихме, че Румъния възнамерява да започне програма за подводници в Черно море, обяви Фифор пред Antena 3.След коментара на Алексенко Фифор защити изказването си и отбеляза, че руските представители погрешно са тълкували казаното от него. Той подчерта, че става въпрос само за системата за противоракетна отбрана, а не за балистични ракети.", "date": "2018.08.03", "title": "Румънски министър се изпусна, че имат US балистични ракети, руснаците му благодарят"}
{"url": "https://news.bg/crime/taksa-spokoystvie-i-regionalen-monopol-si-osiguryavala-grupata-na-mityo-ochite.html", "text": "\"Такса спокойствие\" и регионален монопол за определени стопански дейности е получавала престъпната група на Митьо Очите в района на Южното Черноморие.Вчера организираната престъпна група бе разбита при акция на ГДБОП под ръководството на Специализираната прокуратура в Бургас. Повдигнати са обвинения срещу девет лица, за пет от задържаните ще бъде поискана мярка \"задържане под стража\".Три от лицата се издирват - сред тях ръководителят на престъпната група - Митьо Очите и общинският съветник в Несебър Пейо Янков, издирва се и още един участник в групата, който също най-вероятно се намира в чужбина. Срещу ръководителят наорганизираната престъпна група са повдигнати обвинения задочно.Прокурор Даниела Начева обясни, че въпросната група, действала на територията на Южното Черноморие и най-вече в курорта \"Слънчев бряг\" е издирвала търговски дружества, които са развивали успешно своя бизнес, за да бъдат притискани, изнудвани да плащат \"такса спокойствие\". Стана ясно, че целта на престъпната група, разследвана от две години е било създаването на един регионален монопол във връзка с определени стопански дейности, сред които таксиметровият превоз.Прокурор Даниела Начева заяви, че прокуратурата е предприела всички необходими мерки ръководителят на групата да е изправен пред българското правосъдие. Тя бе категорична, че теч на информация не е имало.Мярката за неотклонение ще бъде гледана утре. При претърсванията на имотите са установени газови пистолети, преработени в бойни, наркотични вещества, както и луксозни автомобили - Порше, Ауди, БМВ.Претърсвания и изземвания са извършени на около 30 адреса. Задържани в рамките на реализацията са около 20 лица. Иззети са множество веществени доказателства - парични суми, общо около 90 хиляди лева.", "date": "2018.08.03", "title": "Такса спокойствие и регионален монопол си осигурявала групата на Митьо Очите"}
{"url": "https://news.bg/world/banan-ochakva-balkanite-da-zaemat-tsentralna-rolya-v-geopolitikata.html", "text": "Балканите биха могли да бъдат много по-важно място на световната арена в новата геостратегическа среда. Това смята Стив Банън, бивш съветник на президента на САЩ Доналд Тръмп, цитиран от B92.\"Европа е много, много важна за президента Тръмп и очевидно много важна за САЩ, защото вие сте майката на цивилизацията, от която произлезе новият свят\", каза бившият главен стратег на американския лидер в интервю за Радио и телевизия на Република Сръбска (РТРС).Мнението е, че Балканите ще се превърнат в много важно място в световен мащаб, където в нова геостратегическа среда Китай, Иран и Турция формират някакъв вид съюз.По отношение на Студената война, Банън смята, че тя не е приключила., коментира Банън.Според него Джордж Сорос е \"бащата на всяко зло в САЩ и по света\". Банън вярва, че Сорос се опитва да промени Европа, използвайки милиарди долари американски средства.Сорос финансира неправителствените организации, свързани с леви медии, за да се противопоставят на популистки и националистически партии в Европа, смята той и добави, че целта му е да бъде противотежест на Сорос и на \"лошите му намерения в Европа\".\"\", изрази виждания си Банън.", "date": "2018.08.03", "title": "Банън очаква Балканите да заемат централна роля в геополитиката"}
{"url": "https://news.bg/energy/borisov-i-petkova-otkriha-razshirenie-na-tranzitniya-gazoprovod-do-turtsiya.html", "text": "\"Чувал съм много мои колеги през годините да говорят за доставки на газ, за проекти, но на практика нула, а днес като отворим крана, ще може да има пренос на 16 куб. метра природен газ в двете посоки\", заяви премиерът Бойко Борисов на церемонията по въвеждане в експлоатация на транзитния газопровод за Турция в участъка Лозенец - Недялско.\"Докато другите се чудят къде и какво щяло да мине, нашето вече работи. Благодаря на строителите и работниците, защото днес от всички наши съседни държави - ние сме готови\", обясни Борисов.Той напомни за договорките, които имаме Анкара и в Москва, за продължението на Турски поток през нашия хъб за Сърбия, Македония, Австрия и Унгария. \"Това правим в момента - по европейските правила, със санкциите на ЕК\", каза още Борисов.\"Един от водещите приоритети в областта на енергетиката на настоящето правителство е изграждането на енергийната инфраструктура. Ефективното използване на капацитета на съществуващата газопреносна система и нейната модернизация са ключови условия за гарантиране на енергийната сигурност за България\", коментира Теменужка Петкова.\"Благодарение на новоизградената газопроводна отсечка в участъка Лозенец-Недялско се осигурява възможност за пренос на допълнителни количества природен газ по транзитния газопровод\", подчерта министър Петкова.По нейните думи, с изграждането на отсечката се постига пълно съответствие и свързаност с турската газопреносна система. С въвеждането на обекта в експлоатация общият нов годишен капацитет на природен газ в посока Турция достига 1.7 млрд. куб. м.Изграденият лупинг е техническа предпоставка за осъществяване на двупосочни доставки на природен газ - както от България за Турция, така и от Турция към страната ни. Петкова коментира, че проектът е определен за проект от общ интерес за ЕС, което илюстрира неговата значимост за газовите доставки не само за нашата страна, но и за целия регион.Компресорна станция \"Лозенец\" разполага с девет газотурбинни компресорни агрегата. В рамките на първия етап от проекта за модернизация на компресорните станции на българска територия са подменени два агрегата в Лозенец.\"Булгартрансгаз\" ЕАД обяви обществена поръчка за избор на изпълнител и на втория етап от обновяването на тези мощности. Предвижда се подмяна на още два агрегата на компресорна станция \"Лозенец\". Реализацията на проекта цели гарантиране капацитета за пренос на природен газ към Турция, Гърция и Македония.Модернизацията на компресорните станции у нас ще повиши сигурността на доставките на природен газ и ще осигури техническа възможност за техния пренос към Европа.", "date": "2018.08.03", "title": "Борисов и Петкова откриха разширение на транзитния газопровод до Турция"}
{"url": "https://news.bg/society/48-ot-balgarite-ne-vyarvat-che-e-imalo-chuma.html", "text": "34% от българите са срещали новина, която смятат за фалшива или невярна, само в последните 7 дни на месец юли. Това сочат данни от сондаж на социологическата агенция \"Галъп интернешънъл\". Проучването е проведено в интервала от 30 юли до 1 август между 800 пълнолетни българи.Тези 34% се равняват условно на 1.8 милиона пълнолетни българи.Според \"Галъп\" числото е респектиращо и събужда още повече тревога на фона на видимия бум на фалшиви новини в последните дни. Дори и респондентите да преувеличават, това също показва висока степен на съмнение в стойността на публичната информация у нас въобще.На база на данните социологическата агенция констатира, че институциите не са успели да убедят населението в правотата си например по казуса \"Странджа\". Протестите на майките, превозването на нелегални мигранти с военни самолети и други от последните седмици се възприемат от българите като индикатор за истински проблеми. На този фон обществото очаква по-убедителна намеса на държавата във важните области.57% от анкетираните все пак заявяват, че не са попадали на фалшива новина в посочения период. 9% не могат да преценят.Данните сочат и че обществото е силно разделено около мнението си за това дали наистина е имало чума по дребния преживен добитък в Странджа.37% от българите са посочили, че вярват, че е имало зараза, която наложи умъртвяването на хиляди глави животни.По-големият процент от анкетираните обаче са на противоположното мнение. 48% от отговорилите не вярват, че е имало зараза. Останалите се колебаят.\"Галъп\" тълкува, че данните разкриват сериозен по размери проблем с доверието към всяка публична информация у нас. На този фон, както може да се очаква, мнозинство от 68% смятат, че властите не си вършат работата добре в казуса със Странджа, а 26% смятат, че я вършат добре. Останалите се колебаят. Това пък поставяло въпроса дали вече е възможно институциите да убеждават гражданите в необходимостта от непопулярни мерки, дори и тези мерки да са верни и нужни.Резултатите от анкетата сочат, че българите са по-обединени по въпроса около . На въпрос дали одобряват ветото на държавния глава 75% от анкетираните сочат, че го одобряват. 10% не одобряват ветото, а 15% нямат мнение по въпроса.По-малко е одобрението на въпроса за  от страна на Комисията за защита на конкуренцията. 64% сочат, че одобряват решението на КЗК, 25% - не го одобряват, а 11% нямате мнение по въпроса.Най-високото неодобрение е във връзка с . 47% от запитаните не одобряват решението на парламента срещу 45% одобрение. 8% нямат мнение.Протестът на майките и други социални протести в последните седмици се възприемат ясно като индикатор за реален проблем, а не като функция на политически амбиции, пишат от \"Галъп\".На въпрос кое от твърденията е най-близко до гражданите, най-голям дял от българите (69%) са на мнение, че тези протести са провокирани заради реални проблеми. 8% смятат, че тези протести са заради политически амбиции. 23% от сънародниците ни пък не са достатъчно запознати с тези обществени недоволства или нямат мнение по въпроса.", "date": "2018.08.03", "title": "48% от българите не вярват, че е имало чума"}
{"url": "https://news.bg/world/antiruskata-isteriya-samo-osmiva-sasht-obyavi-moskva.html", "text": "Русия нарече новите обвинения на САЩ към Москва за намеса \"истерия\", която \"осмива\" Съединените щати, информира АФП.Вчера американското разузнаване обвини Москва, че продължава с кампанията за оказване на влияние върху американското обществено мнение.\"\", коментира говорителят на външното министерство на Русия Мария Захарова.", "date": "2018.08.03", "title": "Антируската истерия само осмива САЩ, обяви Москва"}
{"url": "https://news.bg/world/yaponiya-izmesti-kitay-kato-vtorata-nay-golyama-fondova-borsa-v-sveta.html", "text": "Япония изпревари своя стар конкурент Китай, превръщайки се във втората най-голяма фондова борса в света. Японските акции са на обща стойност 6.17 трлн. долара, а търгуваните в Китай - 6.09 трлн. долара, съобщава \"Блумбърг\", цитиран Money.bg. След тях се нарежда борсата в Хонконг, чиито акции се оценяват на 5.1 трлн. долара. Безспорен лидер остава САЩ, чийто фондов пазар се оценява на малко над 31 трлн. долара.Китайският фондов пазар изпревари японския в края на 2014 г., а след това се покачи до най-високото си ниво от над 10 трлн. долара през юни 2015 г. Акциите и валутата на втората световна икономика преживяват трудни времена през тази година на фона на ескалиращия търговски спор със САЩ, държавната кампания за намаляване на дълга и забавящата се икономика.\"\", каза Банни Лам, ръководител на изследването в CEB International Investment в Хонконг.\"Японският индекс е сравнително по-стабилен около сегашното ниво, но пазарната капитализация на Китай се понижи от пика си тази година\", добавя той.Основният китайски индекс Shanghai Composite изгуби повече от 16% през 2018 г., като е сред най-лошо представящите се в света, докато юанът спадна с 5.3% спрямо долара. \"Пазарът вероятно ще продължи да се движи на ниски нива през следващите 2 месеца\", предвижда Лайнъл Ийп, стратег във First Shanghai Securities.\"Но все още има шанс китайският фондов пазар да се възстанови с обща капитализация, изкачваща го отново на второ място в света. В крайна сметка икономическите основи все още са стабилни и темпът на растеж ще се възобнови след краткосрочен спад\", обясни експертът.Макар основният индекс на Япония Topix да спада с 3.9% тази година, японската борса остава един от най-добре представящите се пазари в Азия. За това допринесоха и покупките на борсово търгуеми фондове от Японската централна банка, като и силният растеж на приходите, който продължават да отчитат повечето компании.Почти 60% от фирмите от индекса, които вече обявиха приходите си за текущия сезон, надхвърлиха очакванията на анализаторите.", "date": "2018.08.03", "title": "Япония измести Китай като втората най-голяма фондова борса в света"}
{"url": "https://news.bg/world/desetki-raneni-i-ubiti-pri-atentat-v-afganistan.html", "text": "Най-малко 25 души са убити, а 30 са ранени при самоубийствен атентат в шиитска джамия в Източен Афганистан, съобщиха местните власти, цитирани от световни агенции.Нападателят се е взривил в джамия в столицата Гардез на източната провинция Пактия, обяви Абдула Асрат, говорителят на управителя на провинцията.Асрат добави, че атентаторът е успял да влезе в джамията, която е била пълна с вярващи заради петъчните молитви.Никой не е поел отговорност за атаката, но в миналото клон на ДАЕШ (\"Ислямска държава\") в Афганистан атакува шиитски джамии.", "date": "2018.08.03", "title": "Десетки ранени и убити при атентат в Афганистан"}
{"url": "https://news.bg/world/kitayski-profesor-e-v-neizvestnost-sled-prekasvane-na-radiointervyu.html", "text": "Китайски професор, известен с критичните си възгледи към правителството, е в неизвестност, след като преди два дни полицията прекъсна негово интервю за американското обществено радио \"Гласът на Америка\", информира АП.Сун Вънуан даваше интервю за радиото в сряда вечерта, когато той заяви, че около шест полицаи са нахлули в апартамента му в източния град Дзинан. Преди да прекъсне интервюто се чува да казва, че има право на свобода на словото.От \"Гласът на Америка\" отбелязват, че не могат да се свържат с преподавателя, но източници твърдят, че той е държан в управляван от военните хотел в града.Бивш професор по физика, 84-годишният отдавна критикува комунистическото ръководство на страната. Наскоро той критикува разходите на страната за проекти за развитие в чужбина за сметка на много бедни китайци.", "date": "2018.08.03", "title": "Китайски професор е в неизвестност след прекъсване на радиоинтервю"}
{"url": "https://news.bg/comments/po-evrostandartite-ilindensko-preobrazhenskoto-vastanie-veche-e-dzhendar-bunt.html", "text": "2 август, Лето 2018-о, наистина ще остане в историята. Ще остане не като 115-та годишнина на Илинденско-Преображенската епопея на поробените българи в Македония и Одринска Тракия, а като първото честване, на което никой не се осмели да изрече националността както на въстаниците, така и на поробителите.Че македонският премиер не нарече въстаниците българи, е разбираемо. В Скопие му се пече референдумско яйце, което може скоропостижно да го прати в глуха опозиция. Но не ги нарече и македонци и нека приемем това като малка победа над снишилия се македонизъм, временно затворил си устата заради членството в НАТО.Но че българският премиер не нарече въстанието българско, това е скандално. Ясно е защо Борисов играе по нотите на Скопие и защо предъвка родната история като слаб ученик: Защото преди година подписа договор, с който призна и македонска нация, и македонски език, и македонска история - и трите родени в лабораторията на Коминтерна и насилствено наложени от Сталин, Тито и Димитров след Втората световна война.Борисов не само преглътна договор, поругаващ паметта на поколения мъченици за свободата на Македония. Той наивно одобри създаването на българо-македонска комисия за промяна на учебниците по история в Република Македония.Наивността му е уникална. Защото от македонска страна членове на комисията са трима историци, собственоръчно написали в същите учебници, че българите са монголско-татарско племе, че цар Самуил е македонски цар, че Братя Миладинови са автори на \"Македонски народни песни\", че Гоце Делчев е чистокръвен македонец, признат за такъв и от отечественофронтовска България и затова българите предали костите му на Скопие...Впрочем последното е вярно. И само доказва горчивата истина, че и комунистите ни, и капиталистите ни страдат от хроничния синдром на патриотична недостатъчност. При комунизма - за да слугуват на Москва и Белград, при капитализма - за да задоволят джендърпатриотизма на Брюксел и македонизма на Скопие.Какво ни даде договорът \"Гърция-Македония\", патетично попита Борисов и сервилно се обърна към Зоран Заев, за да му каже \"Виж какъв джендър съм! Не само ти признах македонизма, но ще похваля и елините...\"И ги похвали, както никой ни ги е хвалил - нито в Атина, нито в Брюксел, нито във Вашингтон. Изхвали елини и македонисти за договора им за името \"Северна Македония\".А трябваше не да хвали, а да ги наругае. Защото географското понятие \"Северна Македония\" автоматично включва и Пиринска Македония. Срещу договора скочи академичната ни гилдия, която отсече: Скопие и Атина се споразумяха на гърба на България!Но кой властник слуша историци, които нито евросубсидии носят, нито концесии снасят, нито на червения килим в Брюксел ще те поканят?През цялото време на патриотарската вакханалия на трибуната се пъчеше вицето Каракачанов. Накрая дръпна бойко слово, с което свали картите на ВМРО-вската капитулация пред историята. По почина на премиера и той спести българската народност на въстаниците и инфантилно възкликна: Генералната цел е изпълнена, Македония влиза в НАТО, българската и македонската армия ще изпълняват съвместни мисии на пакта...Модерният джендърски прочит на Илинденската епопея вече ще звучи така: През Лето 1903-то въстаниците са нито чистокръвни българи, нито коминтерновски македонци, а широко скроени европейци, борели се за Европа без граници и без нации.Следвайки джендърските стандарти на Борисов и Каракачанов, в името на евроатлантическата интеграция на братска Македония, авторите на новите учебници по история да точат перата и зачеркват всичко българско в Илинденско-Преображенското въстание. Който се дърпа и слага прът в колелото на историята, ще мине експресен курс по евробалканистика в новата катедра \"Македонистика\" на Софийския университет.Да пребъде вечната и нерушима българо-македонска дружба по общия ни път път към развитото капиталистическо общество!", "date": "2018.08.03", "title": "По евростандартите Илинденско-Преображенското въстание вече е джендър бунт"}
{"url": "https://news.bg/disasters/patnicheski-vlak-se-zabi-v-sgrada-v-gartsiya-dve-zheni-sa-raneni.html", "text": "Две жени пострадаха при инцидент с пътнически влак в Централна Гърция, информира \"Катимерини\".Пътническият влак пътувал от град Лианоклади за Стилида.Влакът е дерайлирал, вследствие на което се е забил в сграда на железницата. Инцидентът е станал, докато влакът влизал в гарата на град Лариса.Жените не са пострадали сериозно. Едната от ранените, която работи за железопътната компания в южната ни съседка, е била заклещена в смачкания вагон. Наложило се е жената да бъде извадена от екип на пожарната служба.И двете жени са хоспитализирани.Във влака не е имало много хора заради ранния час, съобщи БНР. Точният брой на пътниците не е ясен.По първоначални данни влакът е дерайлирал заради променена стрелка на релсовия път, което променило движението на влаковата композиция.", "date": "2018.08.03", "title": "Пътнически влак се заби в сграда в Гърция, две жени са ранени"}
{"url": "https://news.bg/world/moskva-otreche-che-narushava-sanktsiite-sreshtu-kndr.html", "text": "Посланикът на Русия в КНДР заяви, че Москва не е нарушила наложените от ООН санкции, които ограничават наемането на севернокорейски работници и не е приела нови работници от Северна Корея, информира \"Ройтерс\".По-рано американското издание \"Уолстрийт джърнъл\" писа, че Русия е приела хиляди нови севернокорейски работници и е издала нови разрешителни за работа, което е в потенциално нарушение на санкциите на ООН.Всички нови разрешителни за работа, издадени за севернокорейски работници в Русия, са за работници, които вече са в страната и работят при стари договори, обяви Александър Мацегора, цитиран от Интерфакс.", "date": "2018.08.03", "title": "Москва отрече, че нарушава санкциите срещу КНДР"}
{"url": "https://news.bg/crime/prodalzhava-politseyskata-operatsiya-v-haskovo-zaradi-prebitiya-ot-tsigani-politsay.html", "text": "Цигани . За случая вече ви разказахме вчера, 2 август. Днес темата коментира полицаят, който пострада, изпълнявайки служебните си задължения.Пострадалият служител на реда Димитър Кючуков обясни пред Нова, че се е отзовал на сигнал от жена. Сигналът гласял, че мъжът, с когото подателката живее на семейни начала, иска да ѝ вземе детето и я кара да проституира. Нападателите не са били жители на квартала. Около двадесетина роми скочили на полицаите. Циганите ги посрещнали с псувни и ги нападнали с колове и брадви.Един от нападателите ударил Димитър Кючуков при опит да бъде задържано лице от групата.Кючуков не е притеснен и не смята да се откаже от професията.Два изстрела са произведени с цел респект на ромите. Няколко са задържани.Другите пък се качили в колите си и опитали да прегазят полицаите.Общо петима цигани са заловени и след преследване.Входовете и изходите на квартал \"Република\" са завардени от коли на жандармерията. Втори ден тече операция на полицията.", "date": "2018.08.03", "title": "Продължава полицейската операция в Хасково заради пребития от цигани полицай"}
{"url": "https://news.bg/regions/obshtini-v-plovdivsko-prodalzhavat-da-bedstvat.html", "text": "Остава в сила обявеното вчера бедствено положение в някои общини в област Пловдив.Частичното бедствено положение в община Родопи остава в сила заради активизиралите се свлачища, както и заради край Катуница и Ягодово, пише БНР.Частичното бедствено положение в , община Куклен, също продължава - и днес аварийни екипи ще продължат да работят в малкото родопски село, където пороите отнесоха участъци от пътя. По пътищата има и свлачища на земна маса.По думите на кмета на Куклен Мария Белчева от снощи до село Добралък се осигурява проходимост само при спешни случаи. Няма бедстващи хора.Ще продължи и укрепването на дигата на река Чая край Катуница, където посеви и насаждения останаха под вода, а  с настояване институциите, които според тях бездействат, да предприемат адекватни мерки.По думите на кмета на община Садово Димитър Здравков от Напоителни системи действат аварийно.\"Самият факт, че един никакъв дъжд пак доведе до това, че са залети стотици декари земя, показва, че не са свършени работите, както трябва, но и тях ги разбирам, те не им дават пари\", коментира той пред общественото радио и призова да се направи всичко възможно, защото \"за последните 20 години е за пети път, а за един месец - два пъти\".От Областното пътно управление съобщиха, че през изминалата нощ не е имало проблеми по направлението Пловдив-Асеновград-Смолян, където вчера имаше свлачище. Пътят беше разчистен и към момента е проходим.", "date": "2018.08.03", "title": "Общини в Пловдивско продължават да бедстват"}
{"url": "https://news.bg/regions/10-mikrozemetreseniya-tazi-nosht.html", "text": "През нощта на територията на страната са регистрирани 10 микроземетресения. Това заяви пред Нова проф. д-р Николай Милошев, директор на Геофизичния институт към БАН.Всичките микротрусове са били с магнитуд от под 2 по скалата на Рихтер и не са усетени от хората.По думите на Милошев след , ситуацията се нормализира.Припомняме, беше регистрирано в 17.17 часа на 18 километра от Гоце Делчев, в землището на село Брезница. Трусът беше с магнитуд от 4.1 по Рихтер и дълбочина от 2 километра. Земетресението беше усетено в доста градове в Южна и Централна България, включително и по високите етажи на сгради в столицата.Около час след земетресението беше регистриран и втори трус в района на Банско. Трусът беше с магнитуд от 3.4 по скалата на Рихтер и на дълбочина от 15 километра.", "date": "2018.08.03", "title": "10 микроземетресения тази нощ"}
{"url": "https://news.bg/politics/dzhambazki-makedonizmat-e-sred-nay-golemite-antinatsionalni-proekti-v-istoriyata.html", "text": "\"Македонизмът е политическа теза, той е измислен от сръбския външен министър Новакович като антитеза на българското население в Македония, защото не могат да кажат, че тези хора са сърби. Това е един от най-големите антинационални проекти в историята.\" Това заяви пред bTV евродепутатът и зам.-председател на ВМРО Ангел Джамбазки.Според Джамбазки от Охрид до Черно море и от Дунав до Бяло море има само един народ - българският народ. Народът ни обаче е разделен в различните държави по думите му.Евровоеводата е категоричен, че в Македония има хора, които се самоопределят спрямо македонската националност. Мнозинството обаче пазели българските си корени.Джамбазки даде и пример - роднините на министър-председателя на Македония Зоран Заев управляват община Петрич. Кметът на Петрич Димитър Бръчков бил втори братовчед на Заев.По думите на евродепутата още с признаването на Македония под това ѝ име България е приключила въпроса за названието на страната. За гърците пък темата била важна заради българското население на юг от Беласица.Във връзка с вътрешнополитическите въпроси Джамбазки коментира, че правителството със сигурност ще издържи, поне до изборите за Европейски парламент, които ще се проведа през пролетта на 2019 година.Той тълкува още, че разправиите в малката коалиция \"Обединени патриоти\" понякога дразнят, но все пак било по-добре да има скандали на висок тон, отколкото забиване на нож в гърба.", "date": "2018.08.03", "title": "Джамбазки: Македонизмът е сред най-големите антинационални проекти в историята"}
{"url": "https://news.bg/crime/v-balgariya-narushavali-pravata-na-stotitsi-arestanti-s-nenuzhni-beleznitsi.html", "text": "В Конституцията на Р. България пише, че правата на обвиняемия не могат да бъдат ограничавани повече от необходимото за правосъдието. Това пише и в закона за изпълнение на наказанията. В същото време обаче у нас се прилага инструкция за оковаване на изпратените на лечение арестанти, при която въобще липсва преценка дали тези мерки са необходими. Това заяви пред bTV бившият български съдия в Европейския съд по правата на човека (ЕСПЧ) в Страсбург Здравка Калайджиева.Думите на Калайджиева са във връзка с транспортирането на обвинената в корупция бивша кметица на столичния район \"Младост\" Десислава Иванчева, която беше .Вчера също така стана ясно, че всъщност поставянето на специални колани и на белезници на ръцете и краката на арестанти у нас е масова практика.\"Не става дума конкретно за Иванчева, става дума за това, че властите демонстрират пълна липса на чувствителност относно уважението към човека, какъвто и да е той. Смущава ме диспропорционалната сила, упражнена спрямо жена, която се води към болницата. За всички е ясно, че не е необходимо, може да бъде унизено човешкото достойнство, но жалкото е, че това по никакъв начин не се съобразява\", тълкува Калайджиева.Съдията отбеляза още, че инструкцията за конвоирането на арестанти засяга широк кръг от хора, за които няма никакви данни да са опасни.\"Българската държава може да приеме милиони дарения от чужди донори, за да подобри условията в затвора и, в същото време не изгражда капацитета на служителите си в тази посока - да се намали нечовешкото отношение\", категорична е Калайджиева.Според съдията затворите са се превърнали в \"развъдник на насилие\", където \"престъпността се регенерира\".", "date": "2018.08.03", "title": "В България нарушавали правата на стотици арестанти с ненужни белезници"}
{"url": "https://news.bg/int-politics/rusiya-priema-hilyadi-severnokoreyski-rabotnitsi.html", "text": "Русия приема хиляди севернокорейски работници в страната и дава нови разрешителни за работа в нарушение на санкциите на ООН, съобщава Wall Street Journal.Над 10 000 севернокорейски работници са регистрирани в Русия от септември, според информация на руското вътрешно министерство.Действията на Русия потенциално нарушават санкциите на ООН за намаляване на паричните потоци към Северна Корея и натиск върху Пхенян да се откажат от ядрените си оръжия, се казва в списанието, позовавайки се на представители на САЩ.Тази година са издадени 700 нови разрешения за работа в Русия. \"Това е абсолютно ясно, че Русия трябва да направи повече. Русия заявява, че иска по-добри отношения със Съединените щати, така че Москва трябва да докаже, че като сътрудничи с нас, без да работи срещу нас в тази заплаха за всички нации\", заяви говорител на департамента на САЩ.\"Смята се, че севернокорейските работници в Русия изпращат към Пхенян, между 150 и 300 млн. долара годишно. Сега е моментът Русия да предприеме действия: Москва незабавно и изцяло да приложи всички санкции на ООН, към които е подписала\", допълва представителят на щатския департамент.Забраната за работа е част от по-широк набор от санкции, които са насочени към премахване на важен поток от приходи за режима в КНДР. Повечето от парите, които се изплащат на севернокорейците в чужбина, завършват в държавната хазна, докато работниците се трудят в изтощителни условия.Специален доклад, публикуван тази седмица от базирания в Сеул институт за политически изследвания \"Асан\" коментира, че между 2015 и 2017 г. \"Независимата петролна компания\" (IPC), базирана в Москва, продава далеч повече петрол в Северна Корея, отколкото официално се съобщава.\"Количеството петрол на IPC, продавано в Северна Корея между 2015 и 2017 г. е около 238 млн. долара. Това далеч надхвърля официалния доклад на Русия за износа на петрол към Северна Корея през същия период на стойност 25 млн. долара\".", "date": "2018.08.03", "title": "Русия приема хиляди севернокорейски работници"}
{"url": "https://news.bg/crime/otkriha-trup-na-mazh-s-ognestrelna-rana-na-plazh-v-burgas.html", "text": "Откриха труп на мъж на плаж \"Солниците\" в Бургас. Мъжът е бил с огнестрелна рана в областта на гърдите, съобщиха от пресцентъра на Областната дирекция на МВР в града.Сигналът за случая е подаден днес, 3 август, около 6.20 часа. Според сигнала в района плажа \"Солниците\" има труп на млад мъж, който има огнестрелна рана в гърдите.Пристигналите на място полицаи констатирали, че тялото е на 29-годишен мъж с инициали Н. И. от Бургас.При извършения първоначален оглед униформените намерили в близост до тялото пистолет. Пистолетът бил собственост на жертвата и е легално притежаван.Говорителят на ОДМВР в Бургас Цветелина Рандева заяви за news.bg, че най-вероятно става въпрос за самоубийство, по тази версия работели и разследващите полицаи.Тялото на мъжа е откарано за аутопсия в отделение \"Съдебна медицина\" към УМБАЛ - Бургас.По случая е образувано досъдебно производство.По данни на БНР и БНТ мъжът е бил граничен полицай. Тази информация не е потвърдена официално.", "date": "2018.08.03", "title": "Откриха труп на мъж с огнестрелна рана на плаж в Бургас"}
{"url": "https://news.bg/crime/45-godishen-cheshki-turist-se-udavi-v-lozenets.html", "text": "Турист от Чехия се удави в Лозенец.Трагичният инцидент е станал вчера, 2 август, съобщиха от пресслужбата на Областната дирекция на МВР в Бургас.Сигналът за инцидента е получен в Районното управление в Царево около 19.20 часа вчера. Според сигнала в бурните води на морето при \"Мидения плаж\", намиращ се в землището на Лозенеж, при местността \"Тарфа\", се е удавил мъж.Впоследствие става ясно, че мъжът е 45-годишен чужденец от Чехия с инициали П. У. Мъжът пристигнал в България на 31 юли и отседнал в Лозенец.Тялото на мъжа е изпратено за аутопсия в отделение \"Съдебна медицина\" при УМБАЛ - Бургас.", "date": "2018.08.03", "title": "45-годишен чешки турист се удави в Лозенец"}
{"url": "https://news.bg/int-politics/bregovata-ohrana-na-kosta-rika-zadarzha-dva-tona-kokain.html", "text": "Властите в Коста Рика задържаха два тона кокаин от лодка с нисък профил, намираща се на около 80 морски мили от брега, определят го като една от най-големите конфискации на наркотици в океана, съобщава \"Ройтерс\".Операцията в Тихия океан е след получен сигнал от бреговата охрана на САЩ и помага за откриването на около 2 000 пакета кокаин с тегло около 1 килограм всеки.Наркотиците са открити на четиримоторна лодка, каквито често се използват от трафиканти на наркотици, тъй като те са трудни за откриване от радарите.Брегова охрана на Коста Рика и службата за контрол на наркотиците коментира, че са арестувани трима колумбийци. \"Съвместната работа между властите на Съединените щати и националната полиция дава добри резултати в борбата срещу международния трафик на наркотици, което ни позволи да конфискуваме повече от 17 тона наркотици тази година\", коментира вътрешният министър на страната Мишел Сото.В рамките на операциите са иззети 6,7 тона наркотици през последните 10 дни, а колумбийската полиция залови 12 тона кокаин през ноември.Със стратегическото си местоположение, между Тихия океан и Карибско море, Колумбия продължава да бъде един от най-големите производители на кокаин в световен мащаб, генерирайки около 910 тона годишно, независимо от усилията на правителството, според данни на Администрацията по наркотични вещества в САЩ.", "date": "2018.08.03", "title": "Бреговата охрана на Коста Рика задържа два тона кокаин"}
{"url": "https://news.bg/crime/spipaha-47-godishen-rusnak-da-kara-napushen.html", "text": "Полицаи от Районното управление в Несебър хванаха 47-годишен мъж с руски паспорт да шофира след употребата на наркотични вещества - канабис.Полицаите спрели мъжа за проверка около 22.40 часа в района до хотел \"Вега\" в Свети Влас. Мъжът управлявал автомобил с марка \"Мерцедес\", модел S 400, със софийска регистрация.Шофьорът бил 47-годишен руски гражданин с инициали Д. Г. Същият дал положителен резултат за употреба на марихуана на полевия тест за наркотици.Руснакът е задържан за срок до 24 часа. По случая е образувано бързо производство, информираха от Областната дирекция на МВР в Бургас.", "date": "2018.08.03", "title": "Спипаха 47-годишен руснак да кара напушен"}
{"url": "https://news.bg/world/rekordno-nisak-reyting-na-konservativniya-blok-na-merkel.html", "text": "Подкрепата за консервативния блок на германския канцлер Ангела Меркел достигна рекордно дъно след проблемите в коалицията по мигрантската политика. В същото време крайнодясната \"Алтернатива за Германия\" получава рекордна подкрепа.Това показва социологическо проучване на Infratest Dimap за ARD DeutschlandTrend, цитирано от \"Ройтерс\".29% от германците в сравнение с 30 на сто през юли подкрепят Християндемократическия съюз и Християнсоциалния съюз.Меркел, която ръководи Германия от 2005 г., избегна разпадане на коалицията в последния момент през миналия месец заради спор между двете консервативни партии по миграционната политика.В тристранната коалиция участват и социалдемократите.Антиимиграционната \"Алтернатива за Германия\" увеличи подкрепата си с 1% до 17 на сто.На федералните избори през септември консерваторите победиха с 32,9%, а \"Алтернатива за Германия\" за първи път влезе в националния парламент, след като беше подкрепена от 12,6% - третата най-голяма партия в Бундестага. Социалдемократите получиха 20,5 на сто.Сондажът разкрива, че Социалдемократическата партия е подкрепяна от 18% - няма промяна спрямо началото на юли.В проучването, проведено от понеделник до сряда, са участвали 1 508 души.Най-популярните политици в страната са външният министър Хайко Маас и финансовият министър Олаф Шолц, които са от Социалдемократическата партия. На трето място е Меркел.", "date": "2018.08.03", "title": "Рекордно нисък рейтинг на консервативния блок на Меркел"}
{"url": "https://news.bg/society/bosiya-ne-sme-stado-che-da-se-nuzhdaem-ot-oven.html", "text": "Николай Колев-Босия призна, че състоянието му се влошава.Босия, който в средата на месец юни обяви гладна стачка против фалшивите шофьорски книжки, искайки оставката на транспортния министър Ивайло Московски и разпускането на парламента, заяви пред БНР, че вече е отслабнал с 20 килограма.\"В момента съм 63 килограма. Отслабнал съм с 20 килограма. Аз съм тръгнал да създавам един процес, ценности, въз основа на които да се създаде едно общество. Един такъв процес не може да започне от нищото. Той започва от саможертвата. Поставил съм две условия. Когато ги изпълнят, тогава ще спра гладната стачка, но аз не се самоубивам\", заяви Босия пред общественото радио.По думите му той иска да постави началото на един дълготраен процес, който да създаде такова общество, в което който и да е на власт, обществото да може да го удари през ръцете и да каже: \"Това, което си написал, започвай незабавно да го изпълняваш.\"\"Лидерството е идиотизъм, ние не сме стадо, че да се нуждаем от овен\", отсече още Николай Колев-Босия.Припомняме, преди дни служители на \"Български пощи\" също обявиха гладна стачка. Действията им бяха провокирани от ниските заплати и лошите условия на труд на работните им места.", "date": "2018.08.03", "title": "Босия: Не сме стадо, че да се нуждаем от овен"}
{"url": "https://news.bg/politics/bsp-atakuva-chernata-dupka-na-sofiya-transportat.html", "text": "БСП с критики към случващото се в София. Георги Свиленски посочи, че в отпускарския сезон СО взема важни решения за столицата, свързани с много пари.Той е притеснен от пробива в Тикет системата в София. Десет години се говори как билетчето отива в историята, припомни червеният депутат. Тя е оскъпена с повече от 60 милиона лева. Защо е оскъпена системата, питат червените. Отговорът трябва да даде кметът на София Йорданка Фандъкова. Това са 50 детски градини, по изчисление на левицата какво може да се направи с парите, с които е оскъпена системата.Освен това анализът за внедряването на Тикет системата е на Световната банка. Тя казва, че ще ни трябват 15 милиона лева. Два милиона лева е годишната поддръжка. Затова левите се чудят как и защо е поскъпнала системата.Транспортът е черната дупка на София, според Свиленски. Друг проблем на столицата са заменките. Четири заменки е направила СО под формата на дарение, което притеснява червените. Това се правело не в интерес на столичани. Оценителят е един и същ, каза Свиленски. Същият оценител е направил оценката на Царските конюшни и има дела срещу въпросния оценител. Защо е избран този оценител, пита още Георги Свиленски. Всички заменки отиват в прокуратурата. Предстояли още заменки.Лидерът на червените в София Калоян Паргов изтъкна, че има грешка в Тикет системата. В София се работи на принципа ремонт върху ремонта, недоволен е той. Проблем има и с директивата за защита на личните данни, според него. ЦГМ събира лични данни. Тикет системата показа обаче пробив. Как СО ще защити личните данни на хората, изумен е Паргов.Червените ще участват в мониторинга на системата и ще посочват има ли пропуски. За Царските конюшни той е категоричен, че пожарът е умишлен. 28-годишното дясно управление на София доведе до тази голяма беля, според левицата, която е за защита на обществения интерес. Длъжни сме да търсим решение на всичката тази каша и бъркотия, обясни Калоян Паргов. БСП иска регистър на подобни проблемни имоти.", "date": "2018.08.03", "title": "БСП атакува черната дупка на София - транспортът"}
{"url": "https://news.bg/world/emersan-mnangagva-e-noviyat-star-prezident-na-zimbabve.html", "text": "Настоящият президент на Зимбабве Емерсън Мнангагва спечели президентските избори, обяви Избирателната комисия на страната, цитирана от ДПА.В страната се проведоха първите избори, след като в края на миналата година Робърт Мугабе беше свален от власт. Той управлява страната в продължение на 37 г.Мнангагва победи лидера на опозицията в Зимбабве Нелсън Чамиса, който обяви ден след изборите, че е победител.От комисията разкриха, че Мнангагва е получил повече от половината гласове на изборите. Той е подкрепен от 50,8%, докато Чамиса взема 44,3 на сто.Движение за демократични промени на Чамиса отхвърля резултатите, тъй като смята, че е извършена изборна измама.Гражданите на Зимбабве гласуваха на първите избори без участието на Мугабе, откакто страната получи независимост през 1980 г.75-годишният Мнангагва е от управляващата партия Африкански национален съюз - Патриотичен фронт (ЗАНУ-ПФ), която спечели и парламентарните избори. Новият стар президент обеща мащабни реформи.", "date": "2018.08.03", "title": "Емерсън Мнангагва е новият стар президент на Зимбабве"}
{"url": "https://news.bg/crime/otneha-imoti-za-194-hil-lv-ot-bivsh-zam-kmet-na-teteven.html", "text": "Със свое решение Софийският градски съд СГС уважи иск на Комисията за противодействие на корупцията и за отнемане на незаконно придобитото имущество (КПКОНПИ) за отнемане на имущество за 194 176 лв. от бившия зам.-кмет на общ. Тетевен Детелин Пърлев и съпругата му. Процедурата срещу него е започната след привличането му като обвиняем за престъпление по служба.Решението на СГС, което не е окончателно, постановява отнемане в полза на държавата на имоти в София и Тетевен и налични суми по банкови сметки.Съдът е оставил без уважение искането на Пърлев за прекратяване на делото заради . \"Основен предмет на доказване в съдебния процес при осигурено равенство на страните не е престъпно деяние по Наказателния кодекс или тежко административно нарушение, а чрез изключване на възможностите за правомерно забогатяване установяване на онова имущество на ответника/ответниците, за което няма доказателства, че е законно придобито, от което произтича презумпцията, че пряко или косвено е с незаконен източник. Отнемането на такова имущество по същината си не съставлява наказание за извършено престъпление или административно нарушение, а гражданска санкция, насочена към възстановяване на справедливостта\", казват в мотивите си магистратите.С решението се отхвърля и искане за спиране на делото във връзка с преюдициалното запитване до СЕС по тълкуване доколко българската правна рамка за гражданска конфискация отговаря на разпоредбите на Директива 2014/42/ЕС.\"Правото на Европейския съюз да взема решения в областта на отнемане на незаконно имущество е обвързано с принципа на субсидиарност, т.е. в рамките на ЕС всяка държава решава, в съответствие със собствената си правна система, по какъв начин да противодейства на тежката, често организирана престъпност и на корупцията\", се казва в решението.Магистратите излагат позицията си, че директивата не се отнася до гражданската конфискация, поради която причина питането не се явява преюдициално и няма да се отрази на решаването на конкретното дело.", "date": "2018.08.03", "title": "Отнеха имоти за 194 хил. лв. от бивш зам.-кмет на Тетевен"}
{"url": "https://news.bg/crime/otkriha-martav-mazh-v-kanavka-kray-yambol.html", "text": "Полицаите в Ямбол разследват убийство на пътя.Около 5 часа тази сутрин е подаден сигнал, според който на главен път I-7 има тяло на мъж. Тялото е намерено от случайни хора след разклона за село Козарево в посока село Окоп. Тялото на мъжа било в крайпътната канавка.Пристигналите на място униформени установяват, че загиналият мъж е на 50-годишна възраст.По първоначални данни мъжът е ударен от пътно превозно средство.Автомобилът обаче е избягал от местопроизшествието.Криминалистите в областния град извършват процесуално-следствени и издирвателни действия. Предполага се, че превозното средство може да е бус.Всички постове в региона са с повишено внимание, пише bTV.", "date": "2018.08.03", "title": "Откриха мъртъв мъж в канавка край Ямбол"}
{"url": "https://news.bg/press/blizo-2-2-mln-sa-bednite-balgari-obyaviha-mityo-ochite-za-izdirvane.html", "text": "Доходи. \"24 Часа\":Близо 2,2 млн. са бедните българиБлизо 2,2 млн. души живеят с 314 лв. на месец и са под прага на бедността. 2361 лева на месец са необходими на четиричленно семейство за нормален живот. Това показват последните данни на КНСБ, представени от президента на синдиката Пламен Димитров.Парите са нужни за покриване на основни разходи - за храна, поддържане на жилището, здравеопазване, транспорт и почивка.За човек от домакинство са необходими 590,32 лв., като издръжката нараства с 36 лв. от началото на годината, отчете президентът на синдиката.В София необходимите средства за нормален живот са със 717 лв. повече - 3078 лв. за четиричленно домакинство. Нетната средна работна заплата в столицата е 1168 лв., или бруто 1505 лв. Сътрудничество. \"Монитор\":Борисов: Повече туристи и търговия след подписването на договора с МакедонияСамо година, след като подписахме Договора за приятелство, добросъседство и сътрудничество, вече се усеща позитивен резултат за двустранните ни отношения. Това заяви министър-председателят Бойко Борисов по време на срещата си с премиера на Република Македония Зоран Заев в Благоевград, където двамата ще отбележат съвместно 115-годишнината от Илинденско-Преображенското въстание.Премиерът Борисов изрази удовлетворение от новия дух на сътрудничество, който се е настанил трайно в отношенията между България и Република Македония, след подписването на договора. По думите му вече са налице положителни ефекти по отношение на търговията, стокообмена и туристопотока между двете страни. Издирва се. \"Дума\":Обявиха Митьо Очите за издирване Димитър Желязков, известен като Митьо Очите, е обявен за общодържавно издирване. Това заяви заместник главният прокурор Иван Гешев, който е в Бургас, за да оказва \"методическа помощ и координация на разследването по случая с разбитата организирана престъпна група, на която Митьо Очите е ръководител\". Гешев очакваше до края на вчерашния ден да се задействат всички механизми на международната правна помощ - Европейска заповед за арест (ЕЗА) и Интерпол.Разбитата престъпна група е за рекет, телесни повреди и разпространение на наркотици. Групата се занимавала и с палежи на автомобили и обекти. Гешев заяви, че властите са имали информация, че Желязков ще напусне страната. Органите обаче решили да не отлагат плановете за залавянето на групата. В хода на операцията на спецпрокуратурата и ГДБОП са задържани всички други 19 души, които са участвали в групата. Тя е действала по Южното Черноморие и се ползвала с определено влияние и в страната. Гласуване. \"Сега\":ЦИК е осъдена да въведе машинно гласуване Да бъде въведено машинното гласуване до половин година. Това реши Софийският административен съд, след като бившите депутати на Реформаторския блок Мартин Димитров и Петър Славов осъдиха Централната избирателна комисия (ЦИК). С решението изборната администрация е задължена да въведе машинното гласуване, но от ЦИК съобщиха пред Медиапул, че ще обжалват. Според решението ЦИК трябва да осигури машини за алтернатива на аналоговия хартиен вот във всяка секция, както постановява Изборният кодекс.По действащия закон във всички избирателни секции в страната трябва да има възможност всеки гражданин да подаде гласа си и през устройство, а не само чрез стандартните хартиени бюлетини. Това трябваше да се изпълни на последните парламентарни избори през март 2017 г. Въпреки възможността да обжалват, ЦИК вече нямат полезен ход за отлагане на приетите от закона изисквания.  Бедствие.\"24 часа\":Обявиха бедствено положение в Пловдивско Областният управител на Пловдивска област Здравко Димитров обяви бедствено положение в седемдневен срок, считано от 16 ч. на 2 август, съобщава БГНЕС.Решението за това бе взето на извънредно заседание на Щаба за защита при бедствия, а причините са няколко: преливането на участък от река Чая на територията на Община Садово - землища на Садово и село Катуница, в Община Родопи, в землището на село Ягодово, пропадането на пътя за село Добралък, в община Куклен и активизиралите се свлачища по пътя Асеновград - Смолян.Бедствията са в резултат от проливните дъждове, които повишиха нивото на река Чая и тя не можа да бъде удържана от дигата в района на село Катуница, строена през 50-те години на миналия век. ", "date": "2018.08.03", "title": "Близо 2,2 млн. са бедните българи; Обявиха Митьо Очите за издирване"}
{"url": "https://news.bg/world/libiya-spasi-574-migranti-pri-3-operatsii.html", "text": "Либийската брегова охрана е спасила 574 мигранти при 3 операции.Сред тях има и 66 жени и 19 деца. Това е съобщил говорител, цитиран от \"Ройтерс\".Хората вече са транспортирани до база на армията в Триполи и предстои да бъдат предадени на имиграционните власти. Това е поредната голяма група бежанци, която страната спасява. Основно африканци избиват пътя по море, за да достигнат до Европа.Много от тях умират преди крайната спирка заради лошите условия на пътуване.  Като тежко засегната от проблема европейска държава, Италия обяви след идването на власт на новото правителство, че затяга режима за прием на мигранти. Рим ще организира и конференция за стабилизирането на Либия. ", "date": "2018.08.03", "title": "Либия спаси 574 мигранти при 3 операции "}
{"url": "https://news.bg/energy/zhiteli-na-s-ezerovo-na-ekoprotest-sreshtu-tets-varna.html", "text": "На екопротест излязоха вчера жители на село Езерово от община Белослав, предаде БНР.Те протестираха пред сградата на ТЕЦ \"Варна\" срещу временното съхраняване на отпадъци на територията на централата. \"Това споделиха участници в протеста. Централата беше спряна в началото на 2015 г., защото не отговаря на екологичните изисквания. След това бе закупена от ЧЕЗ и продадена на \"Сигма\", с планове да заработи отново. ", "date": "2018.08.03", "title": "Жители на с.Езерово на екопротест срещу ТЕЦ \"Варна\""}
{"url": "https://news.bg/world/tramp-skochi-na-falshivite-novini-i-mediite.html", "text": "За пореден път американският президент Доналд Тръмп нападна фалшивите новини и медиите, които според него ги разпространяват, предадоха световните информационни агенции.Това направи той на предизборен митинг в щата Пенсилвания. По думите му, става въпрос за \"отвратителни новини\". Къде е свободната преса, попита държавният глава. Тръмп е известен с критиките си срещу медии, които публикуват критични материали за управлението му. Много често той определя такива като \"фалшиви новини\".Припомняме, че президентската администрация се разследва за намеса в изборите в САЩ, а за самия президент се породоха съмнения, че опитва да пречи на разследването. ", "date": "2018.08.03", "title": "Тръмп \"скочи\" на фалшивите новини и медиите "}
{"url": "https://news.bg/world/ruski-shpionin-rabotil-10-godini-v-us-posolstvo.html", "text": "Руски шпионин работил 10 години в US посолството в Москва, съобщиха световните информационни агенции. Разкрива се, че става въпрос за жена. Разкрита е едва през 2016 година при разследване. Установява се, че има неразрешени срещи с представители на руските служби. Уволнена е през 2017 година. Установява се, че тя не е имала достъп до секретна информация. Допълва се, че всички руски граждани на служба в посолството са свързани с ФСБ, но дамата е предавала много повче данни, отколкото е било известно на САЩ. От Държавният департамент коментират, че в такива случаи се пристъпва към определени от закона правни действия. Сикрет сървис все още не са коментирали разкритията. Скандалът идва на фона на протестите на Русия срещу задържането на руската гражданка по обвинения в шпионаж. Също така Москва е обвинена в опит за намеса в президентските избори в САЩ. ", "date": "2018.08.03", "title": "Руски шпионин работил 10 години в US посолство "}
{"url": "https://news.bg/weather/vetrovit-petak-dazhd-na-mesta.html", "text": "Днешният ден отново ще бъде динамичен, с редуващи се слънце и дъжд. Това съобщиха от НИМХ на БАН. Очаква се след обяд на отделни места да превали. Ще духа до умерен вятър от североизток. Максималните температури днес ще са между 27 и 32 градуса. Припомняме, че дъждовното лято доведе до наводнения и свлачища на много места, а редица общини обявиха бедствено положение. ", "date": "2018.08.03", "title": "Ветровит петък, дъжд на места "}
{"url": "https://news.bg/regions/ogranicheniya-prechat-na-dvizhenieto-po-patishtata-10.html", "text": "Остават в сила някои ограничения за движение по пътищата. Това съобщават от пресцентъра на АПИ. Забранява се движението на моторни превозни средства, предназначени за превоз на товари с техническа допустима максимална са над 12 тона, включително състав с ремаркета и полуремаркета, селскостопанска и земеделска техника, трактори и специализирана строителна техника, както следва:1) за периода от 01 юни до 15 септември 2018 г. за дните петък - неделя: Ограниченията важат  за следните участъци от републиканската пътна мрежа:АМ \"Тракия\" ограничението в движението на МПС над 12 т ще бъде както следва:в петък от 18 ч. до 20 ч. в посока София - Пловдив;в неделя от 16 ч. до 20 ч. в посока Бургас - София.АМ \"Струма\":в събота от 10 ч. до 14 ч. в посока п. в. \"Даскалово\" - ГКПП \"Кулата\".АМ \"Марица\":в неделя от 16 ч. до 20 ч. в посока Свиленград - АМ \"Тракия\".и за дните петък - от 17:00 часа до 20:00 часа и неделя - от 14:00 часа до 20:00 часа:• път I-1 с. Ребърково - Ботевград, като движението се пренасочва по път II-16 Ребърково - Своге - София;• път I-1 Благоевград - ГКПП \"Кулата\";• път I-5 Русе - Велико Търново;• път I-9 Варна - Бургас;• път II-99 Бургас - Царево.2) целогодишно за периода на официалните празници: последния работен ден преди празници - от 16:00 часа до 20:00 часа и последния почивен /празничен/ ден - от 14:00 часа до 20:00 часа. Забраната се отнася за всички периоди, в които е определен повече от един празничен ден.Забраната се отнася за всички периоди, в които е определен повече от един почивен или празничен ден.Ограниченията важат само за участъците от републиканската пътна мрежа, както следва:• Всички автомагистрали;• път I-1 с. Ребърково-Ботевград, като движението се пренасочва по път II-16 Ребърково-Своге-София;• път I-1 Благоевград-ГКПП \"Кулата\";• път I-4 п. в. \"Коритна\"-Велико Търново-Шумен;• път I-5 Русе-Велико Търново;• път I-8 ГКПП \"Калотина\"-София;• път I-9 Варна-Бургас;• път II-18 Околовръстен път София;• път II-99 Бургас-Царево.Забраната не важи за моторни превозни средства, които извършват превози на опасни товари (ADR), живи животни, бързо развалящи се хранителни продукти и товари на температурен режим.ІІ. СЪСТОЯНИЕ НА АВТОМАГИСТРАЛИТЕ:АМ \"Тракия\":Област Бургас:Движението от км 343+000 до км 359+475 в участъка Кръстина - Ветрен се осъществява в една лента на определени участъци поради частични ремонтни дейности на асфалтовата настилка. Срок до 14.08.2018 г.АМ \"Хемус\":Област София:Движението от км 29+860 до км 35+150 в посока София е ограничено поради ремонтни дейности на виадукт при км 33+600 и тунел \"Витиня\". Движението се осъществява двупосочно в платното посока Варна. Срок 20.12.2018 г.Движението от км 36+170 до км 36+710 в посока София е ограничено поради аварийно - възстановителни дейности по виадукт \"Коренишки дол\" при км 36+450. Движението се извършва двупосочно в платното посока Варна. Срок до 20.12.2018 г.Движението по от км 36+770 до км 38+150 в посока Варна е ограничено поради аварийно - възстановителни дейности на виадукт при км 37+920. Движението се осъществява двупосочно в платното посока София. Срок 20.12.2018 г.;Движението от км 30+260 до км 47+060 /от п.в. \"Витинска река\" до п.в. Ботевград/ е ограничено за МПС над 12 тона в двете посоки поради ремонтно - възстановителни дейности по виадукт \"Коренишки дол\" при км 36+450. Движението се осъществява по обходен маршрут: п.в. \"Витинска река\" - път I-1 /София - Ботевград/ - път II-17 /Ботевград - АМ \"Хемус\"/ - п.в. Ботевград. Срок 20.12.2018 г.Област Варна:Движението в участъка Повеляново - п.в. \"Летище\" от км 407+000 до км 422+000 се осъществява с повишено внимание поради ръчно косене в банкети. Срок до 04.08.2018 г.АМ \"Струма\":Област Благоевград: Движението по АМ \"Струма\" между Ново Делчево и Кулата от км 152+000 до км 166+000 се осъществява с повишено внимание поради косене в средната разделителна ивица. Срок до 03.08.2018 г.АМ \"Марица\": няма ограничения.АМ\"Черно море\": няма ограничения.АМ \"Люлин\":Област София:Движението в участъка София - Перник е ограничено за леки МПС до 12 тона от км 7+100 до км 12+860 поради обрушване на ската при км 9+600. Движението се осъществява по обходен маршрут: в посока Перник се отклонява на п.в. \"Мало Бучино\" по път II-1801 /Околовръстен път София - кв. Суходол - Мало Бучино - Големо Бучино - Перник/. Срок от 10:00 до 18:00 часа до 15.08.2018 г. В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има.Движението по АМ \"Люлин\" е затруднено за МПС над 12 т от км 7+100 до км 12+860 поради обрушване на ската при км 9+600. Движението се осъществява с поетапно пропускане в интервал от 2 часа, както следва: от 10:00 до 12:00 часа; от 13:00 до 15:00 часа и от 16:00 до 18:00 часа автомобилите изчакват на определените места. В часовете от 12:00 до 13:00 часа; от 15:00 до 16:00 часа и след 18:00 движението се възстановява. Срок от 10:00 до 18:00 часа на 15.08.2018 г. В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има.Движението по АМ \"Люлин\" в посока София от км 7+100 до км 12+860 е ограничено за всички МПС поради изтичане на кална маса и опасност от срутване на скална маса на пътното платно при км 9+600. Ограничението е от втори тунел \"Люлин\" до първи тунел \"Мало Бучино\", където движението на всички МПС се осъществява двупосочно в платното посока София - Перник.Алтернативни маршрути:- за автомобили до 12 тона по път I-1 от пътен възел Драгичево - Владая - София и обратно.- само за леки автомобили по път 1801 Перник - Мало Бучино - Суходол и обратно. Път 1801 Перник - Мало Бучино - Суходол е забранен за МПС над 12 тона. Срок до 15.08.2018 г.Област Перник:Движението по АМ Люлин в участъка от п. в. Даскалово до граница с област София е ограничено за МПС до 12 тона поради обрушване на ската при километър 9+600. Движението за тежкотоварните МПС над 12 тона се спира поетапно с изчакване на място с продължителност от два часа за периода от 10:00 до 18:00 часа. Леките автомобили се пренасочват по обходен маршрут по път I-1 през Владая и през път III-1801 Големо Бучино - Перник. /Път 1801 Перник - Мало Бучино - Суходол. Път III-1801 е забранен за МПС над 12 тона./ Срок от 10:00 до 18:00 часа до 15.08.2018 г. В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има.ІІI. ВЪВЕДЕНИ ОГРАНИЧЕНИЯ ПО ОСНОВНИТЕ ПЪТНИ НАПРАВЛЕНИЯ:1. Проходи:- \"Върбишки\" - затворен за всички МПС. Срок: целогодишно;- \"Златишки\" - затворен за всички МПС. Срок: целогодишно;- \"Айтоски\" - отворен за всички МПС;- \"Котленски\" - отворен за всички МПС;- \"Обзорски\" - отворен за всички МПС;- \"Печинско\" - отворен за всички МПС;- \"Превала\" - отворен за всички МПС;- \"Предел\" - отворен за всички МПС;- \"Републиката\" - отворен за всички МПС;- \"Ришки\" - отворен за всички МПС;- \"Рожен\" - отворен за всички МПС;- \"Троянски\" - отворен за всички МПС;- \"Вратник\" - забранен за МПС над 10 т. Срок: целогодишно;- \"Дюлински\" - забранен за МПС над 3,5 т. Срок: целогодишно;- \"Пампорово\" - забранен за МПС над 3,5 т. Срок: целогодишно;- \"Петрохан\" - забранен за МПС над 12 т. както и тегленето на ремаркета и полуремаркета. Срок целогодишно;- \"Твърдишки\" - забранен за МПС над 10 т. Срок: целогодишно;- \"Шипка\" - забранено е движението на МПС, предназначени за превоз на товари с технически допустима максимална масанад 12 т от категория N3, както и тегленето на ремаркета и полуремаркета с технически допустима максимална маса над 10 т от категория О4. Срок: целогодишно.", "date": "2018.08.03", "title": "Ограничения пречат на движението по пътищата "}
{"url": "https://news.bg/regions/intenziven-trafik-na-granitsite-s-gartsiya-turtsiya-i-sarbiya.html", "text": "Интензивен е трафикът по границите ни с Гърция, Турция и Сърбия. Това сочат данни на ГД \"Гранична полиция\" относно трафика на българските гранични контролно-пропускателни пунктове към 6 часа сутринта.На българо-сръбската граница трафикът е интензивен на ГКПП \"Калотина\". На границата преминават доста леки автомобили на вход и на изход.Интензивен е и трафикът на българо-гръцката граница. На ГКПП \"Кулата\" има засилено преминаване на товарни автомобили на изход.На границата ни с Турция трафикът също е засилен. На ГКПП \"Капитан Андреево\" има повече движение на товарни автомобили в посока южната ни съседка.На българо-македонската и българо-румънската граници трафикът е нормален на всички гранични контролно-пропускателни пунктове.", "date": "2018.08.03", "title": "Интензивен трафик на границите с Гърция, Турция и Сърбия"}
{"url": "https://news.bg/regions/chasti-ot-sofiya-bez-voda-dnes-1.html", "text": "Днес, 3 август, от 8 до 20 часа няма да има вода в районите на столичните улици \"Каменица\", ул. 646, ул. \"Роза\", \"Димитър Шишманов\" и \"Диамант\". Водоподаването ще бъде спряно заради реконструкция на уличен водопровод на ул. 646 в квартал \"Горна баня\".Водоподаването ще бъде спряно временно и на улица \"Топола\" в село Мировяне. От 9.30 до 16.30 часа по улица \"Топола\", от ул. \"Сини вир\" до ул. \"Мировско шосе\", ул. \"Сини вир\", няма да има вода заради подмяна на сградни водопроводно отклонение.Строително-монтажни работи на ул. \"Синьо лято\" във вилна зона \"Симеоново - Драгалевци\" налага спиране на водоподаването от 9 до 18 часа на ул. \"Синьо лято\" и ул. \"Йоасаф Бдински\".Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването, уверяват от \"Софийска вода\".", "date": "2018.08.03", "title": "Части от София без вода днес"}
{"url": "https://news.bg/crime/mazh-otkradna-kolelo-posred-byal-den-pod-nosa-na-sobstvenika.html", "text": "Нагла кражба: Мъж открадна колело посред бял ден пред магазин във Варна.Собственикът на колелото Красимир Благоев разказа пред Нова за наглата кражба. Той купил ново колело, а на следващия ден отишъл в същия магазин, за да си купи аксесоари за велосипеда.\"Моделът е нов, сравнително нов\", разказа той.Крадецът е бил подготвен. На кадрите от камерите на магазина се виждала цялата кражба. Наглият крадец не се притеснявал, че покрай него минават хора и просто най-спокойно си присвоил велосипеда. 400 лева е наградата, обявена от собственика Благоев. Мъжът е подал жалба в полицията и очаква служителите на реда да си свършат работата.", "date": "2018.08.03", "title": "Мъж открадна колело посред бял ден под носа на собственика"}
{"url": "https://news.bg/politics/i-bez-istanbulskata-konventsiya-gerb-bori-domashnoto-nasilie.html", "text": "И без ратификация наще може да се борим с домашното насилие. Това обясни председателят на правната комисия в НС Данаил Кирилов пред Нова. ГЕРБ готвят съответни законодателни инициативи в сферата, за да се защитят жертвите от психическо и физическо насилие.Не може да се изградят кризисни центрове в цялата страната. Това щяло да натовари твърде много социалните разходи. Удачно било да се ангажира публично-частния ресурс.Необходимо е да се осигури подкрепа на жертвите според Кирилов. Специализирани екипи трябва да помагат на хората, срещу които е упражнено насилие.\"Вече има създадена такава социална инфраструктура\", изтъкна Кирилов. \"Безспорно е, че обществото ни е срещу домашното насилие\", увери герберът.Партията ще приложи изискванията на конвенцията в частта за домашното насилие.", "date": "2018.08.03", "title": "И без Истанбулската конвенция ГЕРБ бори домашното насилие"}
{"url": "https://news.bg/world/kitay-prizova-kndr-i-republika-koreya-okonchatelno-da-prekratyat-koreyskata-voyna.html", "text": "Министърът на външните работи на Китай Уан И призова КНДР и Република Корея възможно най-скоро да подпишат договор за официално прекратяване на Корейската война, информират медии.Ако никой не иска нова война, те трябва да приемат декларация за прекратяване на войната, която да е в съответствие със съвременните тенденции, както и с волята и желанието на народите на Севера и Юга, подчерта И.Той също поясни, че Пекин вярва, че още един въоръжен конфликт на Корейския полуостров не е в интерес на Китай.Ние смятаме, че другите държави, включително САЩ, не искат да се повтори конфликтът, отбеляза топ дипломатът на азиатската страна.По време на историческа среща през април лидерът на КНДР Ким Чен-ун и президентът на Южна Корея Мун Дже-ин се съгласиха да сключат мирен договор за прекратяване на войната от периода 1950-1953 г. Войната между двете държави е спряна с примирие през 1953 г., но никога не е сключван официален мирен договор за окончателното й прекратяване. Сеул се надява до края на годината двете държави да подпишат такъв договор.", "date": "2018.08.03", "title": "Китай призова КНДР и Република Корея окончателно да прекратят Корейската война"}
{"url": "https://news.bg/regions/v-serdika-yali-stridi-i-targuvali-sas-severna-afrika-mala-aziya-i-egipet.html", "text": "Сердикийска фила, останки от глинени съдове, множество монети, стъклени топчета за игра и стриди за похапване. Това са част от предметите, свидетелстващи за бита на жителите на антична Сердика. Разкопките при църквата \"Св. Неделя\" привличат вниманието на туристите. Точно пред хотел \"Балкан\" археолозите приключиха работа на площ от близо декар, като разкриха архитектурния комплекс на древния град.Ръководителят на разкопките Веселка Кацарова представи интересните находки пред журналисти преди обектът да бъде проверен от столичния кмет Йорданка Фандъкова и ресорният заместник-кмет Тодор Чобанов. \"Разбрахме, че Сердика е била доста оживено място през 2-ри, 3-ти век. Тук имаме дъно на лампичка с печат на производителя, който произхожда от днешна Северна Африка, района на Либия, тоест търгували са чак до там. През морето не е представлявало проблем да си доставят такива неща\", посочи Кацарова.Освен със Северна Африка жителите на Сердика са търгували и с Мала Азия и Египет, за което също свидетелстват съдове с типичната за Римската империя от онова време украса \"барботино\". За богатия живот на жителите свидетелствата и стъклени топчета за игра.\"Друго интересно е, че тези хора тук през 2-ри 3-ти век са били наистина заможни и са си поръчвали стриди за ядене от Егейско море. Това нещо е било докарвано живо\", посочи археологът.Да им завидим ли на древните - оказва се, че и в римско време така популярните мидички с дупка за синджир около врата също са били популярни.Най-голямата част от находките са монети, което никак не е необичайно за една градска среда, каза още ръководителят на обекта.Потвърдиха се нашите наблюдения, че в средата на 3-и ти век очевидно нормативните актове на общината в Сердика не са се спазвали толкова надлежно, колкото в епохата преди това и в едно от помещенията някой си е направил работилница за бронз, което е пожароопасен занаят и на практика се е извършвал под носа на градския съвет.Столичният кмет Йорданка Фандъкова заяви, че вече 4-та година Столичната община финансира проучванията на останките от тази епоха.\"След разкриването на близо 3 хиляди сребърни монети, които се съхраняват в Музея за история на София, днес вече виждаме и малко злато, което са намерили археолозите. За нас са много важни останките от сградите\", заяви Фандъкова.Стана ясно, че оттук нататък предстои разработването на архитектурния проект за експонирането и изграждането на площад, който да интегрира намерените останки.\"Моето виждане винаги е било всичко, което се открие при тези разкопки да остава на място, да се консервира и след това експонира, за да може да се види. Постепенно София се превръща в една изключително интересна културна дестинация. Вече виждаме много туристи, които даже днес наблюдават самите разкопки с голям интерес. Главният архитект вече е подготвил заданието за архитектурния конкурс. През месец септември той ще бъде обявен\", обясни Фандъкова.Надеждата е опитни архитекти да дадат най-добрите идеи по какъв начин това пешеходно пространство ще може да се съчетае с пространствата на бул. \"Витоша\", на Ларгото и в същото време да бъде достатъчно интересно и атрактивно.Фандъкова разказа и за още една радостна новина, свързана с археологията. При ремонта и реконструкцията на тротоара на ул. \"Московска\" е открита късноантична гробница със стенописи, която археолозите тепърва ще проучват.\"Започваме работа по разкриването. Ще ограничим работата на строителите по тротоара в тази зона и ще възложим на главния архитект да направи след това проект за експонирането на тази гробница, така че да можем да съчетаем пешеходното пространство със скритото културно-историческо наследство\", каза още столичният кмет Йорданка Фандъкова.", "date": "2018.08.03", "title": "В Сердика яли стриди и търгували със Северна Африка, Мала Азия и Египет"}
{"url": "https://news.bg/world/konstruktivni-razgovori-mezhdu-ankara-i-vashington-sled-sanktsiite.html", "text": "Турският външен министър Мевлют Чавушоглу описа срещата с американския държавен секретар Майк Помпео в Сингапур като \"конструктивна\", информират медии.Двамата проведоха среща в куалоарите на ежегодния форум на АСЕАН.Отношенията между САЩ и Турция ескалираха, след като по-рано тази седмица Вашингтон наложи санкции на турските министри на вътрешните работи и правосъдието във връзка със задържането на американски пастор. Анкара се закани да наложи ответни мерки.Въпреки че той не вярва, че всички проблеми могат да бъдат разрешени само с един разговор, Чавушоглу потвърди, че двете държави \"ще продължат да работят в тясно сътрудничество и диалог\" в опит за укрепване на отношенията.", "date": "2018.08.03", "title": "Конструктивни разговори между Анкара и Вашингтон след санкциите"}
{"url": "https://news.bg/regions/otmeniha-bedstvenoto-polozhenie-v-devin.html", "text": "Частичното бедствено положение в Община Девин е отменено, предаде БНР.Ситуацията в общината постепенно се нормализира.В село Осиково е организирано анкетиране на собствениците на къщите, които вследствие на бедствието са се наводнили. По думите на областния управител на Смолян Недялко Славов ще се разглежда възможността от Агенцията за социално подпомагане да изплатят на засегнатите хора еднократна финансова помощ.Главният път Девин - Кричим обаче остава затворен заради неотложни възстановителни дейности. Там ще се монтират съоръжения, които да изведат отпадните води от деретата под пътя. Очаква се движението да бъде пуснато към 13.00 часа.На мястото на пътя има образувани колони от чакащи автомобили.Създалата се ситуация разгневи водачите, които се оплакват, че никой не ги е предупредил, че пътят ще бъде затворен.\"Никой не ни предупреди, че пътят ще е затворен. Имаше патрулна кола на КПП \"Девин\". Двамата полицаи си стояха вътре в колата, все едно са на курорт, и не спираха, и не предупреждаваха автомобилите. Видяха ме, че минавам и не ме спряха да ме предупредят, че пътят е затворен\", сподели един от шофьорите за БНР.В  частичното бедствено положение остава в сила.", "date": "2018.08.03", "title": "Отмениха бедственото положение в Девин"}
{"url": "https://news.bg/crime/granichari-otkriha-dve-plantatsii-s-kanabis-v-petrichko.html", "text": "Над 200 канабисови растения откриха гранични полицаи в ниви в община Петрич, съобщиха от пресцентъра на МВР.В хода на две акции полицаите са иззели общо над 440 килограма канабис.Двете спецоперации са проведени от граничари от Петрич и Златарево на 1 август, сряда.Растенията са открити в хода на проверки в землището на село Драгуш, община Петрич, както и в местността \"Стария път\", намираща се в землището на петричкото село Коларово.Униформените открили общи 203 растения, които били с височина между 160 и 250 сантиметра. Сумарно растенията били с тегло от 440 града.Плантациите са унищожени в присъствието на комисия.За случаите е уведомена Районната прокуратура в Петрич, образувани са две досъдебни производства.", "date": "2018.08.03", "title": "Граничари откриха две плантации с канабис в Петричко"}
{"url": "https://news.bg/regions/tir-avarira-na-patya-varna-burgas.html", "text": " Товарен автомобил аварира на пътя Варна - Бургас. Превозното средство е аварирало в района на село Приселци, информират от пресцентъра на Областната дирекция на МВР във Варна.Автомобилът създава сериозни затруднения за движението в платното в посока към морската столица.На мястото е пристигнал екип на \"Пътна полиция\". Движението се регулира. Препоръчително е водачите да шофират с повишено внимание и съобразена скорост в района на село Приселци.  ", "date": "2018.08.03", "title": "ТИР аварира на пътя Варна - Бургас"}
{"url": "https://news.bg/world/kitay-podgotvya-otvetni-tarifi-varhu-amerikanski-stoki-za-usd60-mlrd.html", "text": "Правителството на Китай подготвя ответни тарифи върху американски стоки за около 60 милиарда долара, обяви търговското министерство на азиатската държава, цитирано от \"Блумбърг\".Министерството отбелязва, че тарифите са в диапазона 5%, 10%, 20% и 25% и те ще бъдат въведени, ако Вашингтон приложи обявения по-рано тази седмица план за налагане на нови търговски рестрикции на Китай.САЩ планират да наложат тарифи от 25% (първоначално смятаха да са 10%) върху китайски стоки за 200 милиарда долара. Търговският министър Уилбър Рос коментира, че президентът Доналд Тръмп чувства, че е време да се засили натискът върху Китай, за да оправи поведението си.Пекин от своя страна коментира, че си запазва правото на ответни мерки и призова САЩ да действат \"разумно\" и \"въздържано\", за да се избегне ескалиране на търговската война. Според азиатската държава единственият начин за успешно разрешаване на търговските спорове е чрез честни преговори и взаимно уважение.", "date": "2018.08.03", "title": "Китай подготвя ответни тарифи върху американски стоки за $60 млрд. "}
{"url": "https://news.bg/bulgaria/kupishta-pechalbi-v-evrobet.html", "text": "Това лято дните са дъждовни, но няма никакво значение, защото с тегленията в пунктовете на  греят лицата на всички печеливши.Играта  отново повдига настроението на играчите, като ги ощастливи с разкошни суми.Благовест Борисов печели 8 000 лева, докато е на почивка в Ахелой. На Мария Стефанова от Горна Оряховица обаче въобще не и се налага да ходи надалеч, за да се сдобие със същата сума. Тя прибавя към банковата си сметка 8 000 лева, докато отпива от сутрешното си кафе и следи тегленията на .По 6 000 лева отнасят Христо Урумов от Благоевград и Любомир Станилов от Лозен.Стефан Маринов от Кирково записва срещу името си 5 000 лева, които си осигурява със залога от 1 лев. На 5 000 лева се радва и Васил Вълков от Правец, както и късметлия от Кюлевча.Разкошни петцифрени печалби от по 4 000 лева отпътуваха за Галата, Кърджали, Левски, Благоевград и Бенковски, където ги чакат гордите им притежатели.Почти колкото тях ще харчи и майстор на предвижданията от Глоджево. Отличникът познава 5 от 5 числа, и по този начин печели 3 800 лева. По идентичен начин играе и жител на Комунига. Той също преброява 3 800 лева.Две печалби по 3 600 лева паднаха в Русе и София, две по 3 200 лева в Кърджали и Панагюрище и още две по 3 000 лева в Перник и Борино.7 от 7 числа със залог от 50 стотинки - това е печелившата стратегия, която са избрали играчи от Варна, Бургас и София. Те регистрират попадения от по 2 500 лева.8 познати числа в играта носят по 2 400 лева на любители на  от Шумен и Димитровград.Тегленията на играта  можете да следите в пунктовете на  и онлайн на .", "date": "2018.08.03", "title": "Купища печалби в „Евробет“"}
{"url": "https://news.bg/world/gratskite-vlasti-zapochnaha-da-sabaryat-nezakonnite-postroyki.html", "text": "Лявото правителство на Гърция съобщи, че е пристъпило към изпълнението на плановете да се съборят хиляди незаконни постройки в страната, пише \"Катимерини\".Властите са принудени да предприемат кардинални действия, след като са подложени на остри критики заради възникналия през миналата седмица пожар, който отне живота на повече от 90 души.След среща на премиера на Гърция Алексис Ципрас с министъра на околната среда Георгиос Статакис е обявено, че местните власти са съборили 61 незаконни постройки, включително 27 в Мандра ( индустриален град западно от Атина, който беше засегнат от смъртоносни наводнения през миналия ноември), 21 огради, блокиращи достъпа до плажа в районите Сароникос, Анависос и Порто Рафти в източната част на Атика, и 13 незаконни жилища в райони в Капандрити, Лаврио и Пендели, които са предвидени за залесяване.В съобщение редица гръцки природозащитни организации изразиха резервите си относно мотивите на правителството за провежданата кампания.", "date": "2018.08.03", "title": "Гръцките власти започнаха да събарят незаконните постройки"}
