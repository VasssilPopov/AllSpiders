{"url": "https://news.bg/int-politics/dzhon-boltan-sasht-shte-garantirat-sigurnostta-na-izrael.html", "text": "Обявеното от президента на САЩ Доналд Тръмп изтегляне на американските сили от Сирия трябва да се извърши с гарантиране на сигурността на Израел и други съюзници на Белия дом в региона.Това заяви съветникът на президента на САЩ за националната сигурност Джон Болтън. Той направи изявлението на съвместна пресконференция с израелския премиер Бенямин Нетаняху в Йерусалим.\"Ще обсъдим решението на президента Тръмп за изтеглянето на войските. От североизточната част на Сирия това трябва да се направи по такъв начин, че то да идва след разгрома на Ислямска държавна. Трябва да защитим Израел и нашите приятели в региона, а също и да се погрижим за онези, които са се борили с нас срещу ДАЕШ и другите терористични групи\", каза Болтън.\"Президентът на САЩ Доналд Тръмп е казал няколко пъти, че подкрепя правото на Израел на самозащита\", продължи Болтън.По-рано в неделя на седмична среща на правителството на еврейската държава Нетаняху съобщи, че възнамерява да обсъди с Болтън усилията за ограничаване на иранската агресия в региона в светлината на решението на Тръмп да изтегли американските войски от Сирия.На 19 декември Тръмп обяви решението да започне изтеглянето на американски войски от Сирия. Той обясни това с факта, че победата над Ислямска държава в Сирия е спечелена и че борбата срещу терористите е единствената причина американските въоръжени сили да са там. Както се посочва от американски служители, изтеглянето на войските може да отнеме от 60 до 100 дни. В същото време Пентагонът подчерта, че кампанията срещу ДАЕШ не е приключила и че САЩ \"ще продължат да работят със своите партньори и съюзници, за да победят ислямистите.\"", "date": "2019.01.06", "title": "Джон Болтън: САЩ ще гарантират сигурността на Израел"}
{"url": "https://news.bg/world/papata-kam-es-stiga-ste-se-karali-za-migrantite-i-pokazhete-solidarnost.html", "text": "Папа Франциск призова европейските лидери да прекратят караниците за съдбата на 49 мигранти, които са блокирани на два хуманитарни кораба в Средиземно море и да позволят на спасителните кораби да акостират, информира АФП.Пред десетки хиляди миряни на площад \"Свети Петър\" на Богоявление Франциск говори за дипломатическите разпри между Италия и Малта.\"Искрено призовавам европейските лидери да покажат конкретна солидарност към тези хора\", призова Франциск.Те търсят пристанище, където могат да слязат, добави той.32-ма души има на борда на Sea-Watch 3, кораб на германска хуманитарна организация, която ги е качила от лодка на крайбрежието на Либия на 22 декември. Сред мигрантите са седем деца. На Sea-Eye, друг кораб на хуманитарната организация, има 17 мигранти, които са спасени на 29 декември.През миналата седмица повече от 20 хуманитарни организации призоваха ЕС да приеме двата кораба.Вицепремиерът на Италия Луиджи ди Майо заяви, че страната му ще приеме жените и децата, ако Малта позволи на корабите да акостират. Но вътрешният министър на Италия Матео Салвини се обяви против.", "date": "2019.01.06", "title": "Папата към ЕС: Стига сте се карали за мигрантите и покажете солидарност"}
{"url": "https://news.bg/world/v-polsha-masirani-proverki-na-staite-s-trikove-edin-zadarzhan-sled-intsidenta.html", "text": "Полша ще затвори стаите с трикове ( пъзел стая), които не спазват стандартите за безопасност.Това заяви премиерът на полската държава Матеуш Моравецки след инцидента, при който пет деца загинаха при пожар в стая с трикове, информира \"Ройтерс\".Момичетата са празнували рожден ден в северния град Кошалин, когато пожарът възникнал.Полска медия съобщава, че собственикът на стаята е арестуван.Властите са извършили проверка на най-малко 178 стаи в Полша през уикенда. Установили са, че 129 не отговарят на стандартите за безопасност и защита на здравето, обяви ръководителят на пожарната служба Лешек Суски. Издадена е заповед за затваряне на 13 \"ескейп\" стаи.\"Това е безпрецедентно...всякакъв вид превенция е важна\", каза Моравецки пред журналисти.Вътрешният министър Йоахим Бруджински призова родителите да сигнализират при потенциално нарушение на стандартите за безопасност в стаите за трикове или в други детски центрове за забавление.\"Наказанията трябва да бъдат строги\", призова той.Моравецки отбеляза, че е поискал доклад за около 1 100 стаи в Полша и правителството ще установи дали са необходими промени в регулациите за безопасност.", "date": "2019.01.06", "title": "В Полша масирани проверки на стаите с трикове, един задържан след инцидента"}
{"url": "https://news.bg/world/parlamentat-glasuva-sdelkata-za-brekzit-na-14-ili-15-yanuari-potvardi-mey.html", "text": "Гласуването в Камарата на общините за Брекзит ще се проведе на 14 или 15 януари. Това потвърди премиерът на Великобритания Тереза Мей в интервю за Би Би Си.Тя подчерта, че дебатът в долната камара на британския парламент ще започне през следващата седмица. На въпрос на водещия дали е вярно, че се водят разговори гласуването да се проведе на 14 или 15 януари, лидерът на британския кабинет потвърди датите.Британският премиер каза още, че е получила гаранции от евролидерите, но не разкри подробности. Тя добави, че през последните дни е обсъдила ситуацията със споразумението с редица лидери на страни членки на ЕС.Тереза Мей поясни, че през следващите дни правителството ще приеме редица мерки в три сфери: за Северна Ирландия, усилване ролята на британския парламент по отношение на преговорите за бъдещите отношения с ЕС и получаване на допълнителни гаранции от ЕС.Тя потвърди, че на 29 март Великобритания ще напусне ЕС. Мей повтори, че това е най-доброто възможно споразумение.В края на миналата година Мей реши да \"Гардиън\" пише, че дебатът ще бъде подновен в сряда.", "date": "2019.01.06", "title": "Парламентът гласува сделката за Брекзит на 14 или 15 януари, потвърди Мей"}
{"url": "https://news.bg/world/ankara-opredeli-kato-nerazumni-izyavleniyata-na-sasht-za-zadachite-na-turtsiya-v-siriya.html", "text": "Официалният говорител на президента на Турция Ибрахим Калин определи изказването на държавния секретар на САЩ Майк Помпео за действията на Анкара в Сирия като неразумно, съобщава ТАСС, позовавайки се на Анадолската агенция.\", подчерта Калин.По думите му борбата на Турция срещу Работническата партия на Кюрдистан в Сирия има за цел защита на кюрдите от тази групировка.В четвъртък в интервю за телевизия Newsmax Помпео коментира, че е важно да се гарантира сигурността на религиозните малцинства в Сирия и да не се допуска сблъсък между турските и кюрдските сили.По-рано днес съветникът по ", "date": "2019.01.06", "title": "Анкара определи като неразумни изявленията на САЩ за задачите на Турция в Сирия"}
{"url": "https://news.bg/world/sasht-nasochiha-desanten-korab-kam-cherno-more.html", "text": "Десантният кораб Fort McHenry на Военноморските сили (ВМС) на САЩ се е насочил към Черно море през Дарданелите.Това става ясно от съобщение на пресслужбата на Шести флот на ВМС на Съединените щати, цитирано от ТАСС.В съобщението се отбелязва, че Fort McHenry преминава през Дарданелите в северно направление към Черно море., допълват още от Шести флот, който е базиран в Неапол, Италия.", "date": "2019.01.06", "title": "САЩ насочиха десантен кораб към Черно море"}
{"url": "https://news.bg/bulgaria/kradtsi-raniha-s-motika-politsay.html", "text": "Един полицай е ранен с мотика при задържане на трима крадци, съобщават от ОДМВР-Стара Загора.Второ РУ - Стара Загора е получило сигнал към 13,20 часа за лица, които крадат в неизползвана в момента административна сграда на ул. \"Мусала\" в областния град. Изпратеният полицейски патрул заварил трима мъже, натоварени с имущество и метални предмети от сградата. Полицията задържала двама от крадците, а третият успял да избяга, след като хвърлил мотика по полицаите.Единият от униформените е с наранявания на ръката и крака. На ранения служител е оказана амбулаторна помощ в болницата и е освободен за домашно лечение, без опасност за живота.Впоследствие и третият крадец е задържан от полицията.", "date": "2019.01.06", "title": "Крадци раниха с мотика полицай"}
{"url": "https://news.bg/bulgaria/mazh-zagina-pod-vrah-botev.html", "text": "Турист загина под връх Ботев. Мъжът е бил заедно със свой приятел. Те са предприели изкачване от хижа \"Рай\" към връх Ботев, като избрали популярен летен маршрут, който обаче се избягва от планинарите и туристите през зимата, защото става рисков, съобщава bTV.Мъжът се подхлъзнал и паднал в дълбоко дере. За инцидента съобщил неговият приятел, който потърсил помощ в хижа \"Рай\".БНТ уточнява, че загиналият е 54-годишен мъж от Карлово. И двамата са били опитни планинари.Мъжете тръгнали по т.нар.\"Тарзанова пътека\" за връх Ботев. Видели, че времето рязко се влошава и решили да се върнат обратно. Тогава 54-годишният мъж се подхлъзнал и паднал в много лош терен. Неговият приятел успял да съобщи за нещастния случай. Тъй като метеорологичните условия са много лоши, тялото на загиналия се очаква да бъде свалено утре по обед в Калофер.Мястото на нещастния инцидент е на около 40 минути от хижа \"Рай\" и на около 2000 метра надморска височина. Спасители от Калофер вече са на път за хижата, където ще пренощуват.Информацията се потвърждава от полицията в Карлово и кметството в Калофер.", "date": "2019.01.06", "title": "Мъж загина под връх Ботев"}
{"url": "https://news.bg/world/ispaniya-spasi-poveche-ot-500-migranti.html", "text": "Морската спасителна служба на Испания съобщи, че е спасила 549 мигранти, които са се опитали да прекосят Средиземно море, информира АП.Пояснява се, че са засечени шест малки лодки с общо 350 мигранти в събота до Гибралтар.Днес още 199 мигранти са спасени от пет различни лодки, включително и от две малки надуваеми лодки за игра до брега. В една от тези малки лодки е имало четири деца, а в другата - 10 пълнолетни.Според ООН  Фронтекс обяви, че 57 000 мигранти са достигнали Испания през миналата година, което е двойно повече в сравнение с 2017 г. Това частично се дължи на факта, че Италия, Малта и други страни членки на ЕС отказват да приемат спасителни кораби с мигранти на пристанищата си.Но като цяло е регистриран петгодишен спад на мигрантския поток през акваторията към Европа през 2018 г.", "date": "2019.01.06", "title": "Испания спаси повече от 500 мигранти"}
{"url": "https://news.bg/world/otivahme-kam-voyna-s-kndr-no-sega-imame-dobar-dialog-obyavi-tramp.html", "text": "Преди президентството ми \"ние се бяхме насочили към война\" с КНДР, но сега има добър диалог\". Това заяви президентът на САЩ Доналд Тръмп пред репортери до Белия дом, цитиран от местни медии.Тръмп отбеляза, че всеки освен него е мислил, че ще има война със Северна Корея.Американският лидер каза, че продължават преговорите за мястото на следващата среща на върха с Ким Чен-ун. По думите му срещата ще се проведе най-вероятно в близко бъдеще. Той обаче потвърди, че санкциите ще останат в пълна сила, докато Пхенян не докаже, че изоставя ядрените оръжия.", "date": "2019.01.06", "title": "Отивахме към война с КНДР, но сега имаме добър диалог, обяви Тръмп"}
{"url": "https://news.bg/world/sasht-potvardiha-che-sa-ubili-organizatora-na-atakata-sreshtu-razrushitelya-prez-2000-g.html", "text": "Президентът на САЩ Доналд Тръмп потвърди информация, че при американски въздушен удар е убит Джамал ал Бадави - джахидист от \"Ал Кайда\", който стои зад терористичната атака срещу разрушителя USS Cole (\"Коул\") през 2000 г., съобщават Би Би Си и други медии.\"\", написа той в \"Туитър\".Вчера американски медии съобщиха, че Бадави, който беше обвинен от голямо жури през 2003 г. за организирането на терористичната атака срещу USS Cole на 12 октомври 2000 г., при която загинаха 17 американски моряци, е убит при бомбардировка в Йемен на 1 януари.При нападението през 2000 г. пострадаха 39 души. Това е най-смъртоносната атака срещу военноморски кораб на САЩ от 1987 г.\"Ал Кайда\" пое отговорност за атаката.", "date": "2019.01.06", "title": "САЩ потвърдиха, че са убили организатора на атаката срещу разрушителя през 2000 г. "}
{"url": "https://news.bg/bulgaria/api-patnite-nastilki-sa-predimno-suhi-na-mesta-imat-zaledyavane.html", "text": "Пътните настилки са предимно сухи, на места мокри, по усойните и планински райони частично заледени, обработени и проходими при зимни условия, съобщават от Агенция \"Пътна инфраструктура\".Температурите са в интервала от - 8° до + 5°. Времето над страната е облачно.Слаб до умерен вятър духа в областите: Благоевград, Видин, Добрич, Кърджали, Пазарджик и Силистра. Слаб сняг вали в областите: Велико Търново, Кърджали, Ловеч, Плевен, Разград, Силистра, Смолян, София, Стара Загора.До 31.05.2019 г. шофьорите да се движат с повишено внимание, спазвайки ограничението на скоростта - до 90 км/ч, в участъка от 45+900 до км 53+000 поради констатирани неравности по пътната настилка.Шофьорите да се движат с повишено внимание в участъка при Мухово от км 45+200 до км 46+266 в посока Бургас поради обезопасяване на пътния участък до 31.05.2019 г.до 31.05.2019 г.Движението по АМ \"Тракия\" в посока Бургас от км 15+030 до км 18+330 се осъществява с повишено внимание поради довършителни работи по съоръжения /виадукти/ при км 17+440 и км 18+140, както следва:- При липса на хоризонтална маркировка в участъка от км 15+030 до км 18+330 скоростта на движение се ограничава до 70 км/ч., както изрично се забранява движението и спирането по аварийната лента - до 10.01.2019 г.- След полагане на хоризонтална маркировка - в участъка от км 16+430 до км 18+330 скоростта на движение се ограничава до 90 км/ч - до 31.05.2019 г.До 31.03.2019 г. от км 168+000 до км 208+100 в участъка Чирпан - Стара Загора се извършва с максимална скорост до 90 км/ч и повишено внимание в двете посоки с цел осигуряване безопастност на движението поради неравности на пътната настилка.Шофьорите да се движат с повишено внимание в района на с. Биково от км 254+500 до км 254+750 в посока Бургас поради нарушена предпазна ограда /мантинела/. Участъкът е сигнализиран с пътни знаци и ограничението на скоростта е 110 км/ч до 07.01.2019 г.До 31.03.2019 г. движението на МПС над 12 тона е ограничено в участъка от км 30+260 до км 47+060 /от п.в. \"Витинска река\" до п.в. Ботевград/ само в посока София поради ремонтно - възстановителни дейности по виадукт \"Коренишки дол\" при км 36+880, км 37+520 и км 37+920. Движението се осъществява по обходен маршрут: п.в. Ботевград, път II-17 /АМ \"Хемус\" - Ботевград/, път I-1 /Ботевград - София /, п.в. \"Витинска река\";До 31.05.2019 г. движението при Потоп от км 18+680 до км 19+600 в посока Варна се осъществява с повишено внимание поради ремонтни дейности в аварийната лента по виадукт при км 19+250. Скоростта на движение е ограничена до 70 км/ч.До 31.03.2019 г. движението от км 31+996 до км 33+780 се осъществява двупосочно в платното посока Варна поради ремонтни дейности на виадукт при км 33+600 и тунел \"Витиня\".До 31.03.2019 г. движението от км 34+010 до км 40+510 се извършва двупосочно в платното посока Варна поради аварийно - възстановителни дейности по виадукт \"Коренишки дол\" при км 36+450 и виадукти при км 37+520 км 37+920.До 31.03.2019 г. движението от км 48+800 до км 53+690 се осъществява двупосочно в платното посока София поради ремонтни дейности по виадукт при км 51+360. няма ограничения.няма ограничения. няма ограничения. няма ограничения.- \"Върбишки\" - затворен за всички МПС - целогодишно;- \"Златишки\" - затворен за всички МПС - целогодишно;- \"Айтоски\" - отворен за всички МПС;- \"Котленски\" - отворен за всички МПС;- \"Обзорски\" - отворен за всички МПС;- \"Републиката\" - отворен за всички МПС;- \"Ришки\" - отворен за всички МПС;- \"Рожен\" - отворен за всички МПС;- \"Предел\" - отворен за всички МПС;- \"Печинско\" - отворен за всички МПС;- \"Вратник\" - забранен за МПС над 10 т - целогодишно;- \"Дюлински\" - забранен за МПС над 3,5 т - целогодишно;- \"Пампорово\" - забранен за МПС над 3,5 т - целогодишно;- \"Петрохан\" - целогодишно e забранено движението на МПС над 12 т, както и тегленето на ремаркета и полуремаркета;- \"Превала\" - забранено е движението на МПС над 12 т, както и тегленето на ремаркета и полуремаркета;- \"Троянски\" - забранено е движението на всички МПС.- \"Твърдишки\" - забранен за МПС над 10 т - целогодишно;- \"Шипка\" - целогодишно е забранено движението на МПС, предназначени за превоз на товари с технически допустима максимална маса над 12 т от категория N3, както и тегленето на ремаркета и полуремаркета с технически допустима максимална маса над 10 т от категория О4.", "date": "2019.01.06", "title": "АПИ: Пътните настилки са предимно сухи, на места имат заледяване"}
{"url": "https://news.bg/world/tramp-moga-da-obyavya-izvanredno-polozhenie-za-da-izdigna-stenata-s-meksiko.html", "text": "Президентът на САЩ Доналд Тръмп заяви, че може да обяви национално извънредно положение, за да подсигури пари за издигането на стена по границата с Мексико, информира Си Ен Ен.Преди няколко дни американският лидер отбеляза, че може да прибегне до този план, след като демократите отказват да му осигурят парите. Именно казусът доведе до частично спиране на работата на правителството заради липса на финансиране.\"\", каза той пред журналисти преди да напусне Белия дом за \"Кемп Дейвид\".В събота представител на Белия дом разкри пред Си Ен Ен, че Тръмп е склонен да обяви извънредно положение, за да използва финансиране от военните за издигането на стената.Американският държавник каза още, че планира да се обади на производителите на стомана, за да поиска от тях да произведат стоманено препятствие за южната граница.В петък Тръмп обяви, че може да използва извънредните си правомощия, за да получи пари за стената, въпреки че подобен ход ще бъде оспорван в съда.", "date": "2019.01.06", "title": "Тръмп: Мога да обявя извънредно положение, за да издигна стената с Мексико"}
{"url": "https://news.bg/world/gartsiya-vdiga-minimalnata-zaplata.html", "text": "Гърция вдига минималната заплата. Това съобщи в интервю за Athens-Macedonia News Agency говорителят на правителството Димитрис Дзанакопулос.Вдигането на минималната заплата ще бъде първата важна стъпка от дълга поредица от мерки, които имат за цел да увеличат доходите на гърците, отбеляза той.По думите му правителството е изправено пред значителни политически и институционални предизвикателства, но няма да прекрати положителните мерки в подкрепа на гръцкото общество.Той коментира и Преспанското споразумение с Македония. По думите му сделката е балансирана, справедлива и в полза на гръцките интереси.БНТ съобщава, позовавайки се на БТА, че минималната заплата в Гърция в края на 2018 г. е била 586 евро, но реално според данни на Евростат е възлизала на 684 евро, защото работещите в Гърция продължават да получават 14 заплати годишно. Предкризисното равнище е 751 евро.", "date": "2019.01.06", "title": "Гърция вдига минималната заплата"}
{"url": "https://news.bg/comments/asad-se-zavrashta-na-byal-kon.html", "text": "Низвергнат от голяма част от международната общност, сега Башар Асад повече от всякога е на път да се завърне повсеместно в Сирия и да бъде помилван в региона, почти осем години след опустошителната война с глобални последици, смятат експерти. Тази война, която през годините се усложни с включването на регионални и чуждестранни сили и джихадистки групи и която от март 2011 г. е причинила смъртта на повече от 360 000 души и милиони бежанци, раздроби Сирия, пише ливанският ежедневник L'Orient-Le JourПрез 2012 г. бившият американски президент Барак Обама заяви, че \"дните на Асад са преброени\", а западняците и техните арабски съюзници са впрегнали всичките си усилия срещу сирийския президент. Но шест години по-късно и благодарение на решаващата военна намеса на руския съюзник от 2015 г., неговите сили, подпомогнати и от Иран и Хизбулла, контролират близо две трети от страната, след като изгониха т. нар. бунтовници или джихадисти. Налице са всички изгледи да си възвърнат контрола и над останалата една трета на север, която е под господството на кюрдското малцинство, установило де факто автономия в няколко региона.На 19 декември, за всеобща изненада, президентът Доналд Тръмп обяви предстоящото изтегляне на американските войски от Сирия, където помагаха на кюрдските сили да се борят с Ислямска държава. В отговор кюрдите призоваха на помощ сирийската армия, която за пръв път от шест години се разгърна около Манбидж (Северна Сирия), изправена пред заплаха от офанзива от съседна Турция, която счита някои кюрдски въоръжени групи за \"терористи\". Фактът, че кюрдите търсят съюз с режима, е още един успех за Асад, твърди специалистът по кюрдска политика Мутлу Чивироглу.Сирийският президент \"консолидира силата си всеки ден, дипломатично и военно\". Асад беше заплашил, че ще завладее богатите на петрол райони, държани от кюрдските сили. Но сега правителството е поканено да се върне в региона, казва Чивироглу. - Няма по-добро за Асад.\"СигналОсвен кюрдските сектори, регионът на Идлиб (Северозападна Сирия) също е извън контрола на режима. Той е в ръцете на бунтовнически и джихадистки групи и по силата на руско-турското споразумение там е установено примирие. В Източна Сирия, близо до иракската граница, кюрдските сили водят битка за изтласкване на Ислямска държава, която все още контролира някои \"джобове\" в пустинята. До оттеглянето, обявено от Тръмп, те са подкрепени от американските военновъздушни и сухопътни сили. \"Решението за оттегляне на американските сили изпрати сигнал към арабските страни, че могат да преговарят с Асад съобразно собствените си условия и интереси\", казва Никълъс Херас, анализатор в Центъра за нова американска сигурност.Държан настрана от регионалната дипломатическа сцена, Асад изглежда може да се възползва днес от лека реабилитация. През последния месец Обединените арабски емирства отвориха отново своето посолство в Дамаск, Бахрейн съобщи за възобновяване на работата в консулството си, а суданеца Омар ал- Башир осъществи първото посещение в Дамаск на държавен глава на арабска държава от 2011 г. насам. ОАЕ и Бахрейн са близки съюзници на Саудитска Арабия, която е един от основните критици на Асад и подкрепя съпротивата от години.Начало на възстановяванетоСирия на Асад беше изключена от Арабската лига през ноември 2011 г., но един арабски дипломат в Бейрут днес е на път да предизвика безпрецедентно \"отваряне към Дамаск\". Според него \"емирствата са получили зелена светлина от саудитското кралство, за да отворят отново своето посолство\" - знак, че и Рияд би могъл да поеме по този път. Според високопоставен иракски служител Багдад играе ролята на посредник за възстановяването на връзките между Дамаск и Катар. Евентуално участие на Сирия в икономическата среща на върха на Арабската лига на 19 и 20 януари в Бейрут също е в процес на договаряне, три месеца преди годишната среща на върха на арабските държави. Според ливански дипломатически източник, Египет, където най-висшият сирийски служител по сигурността Али Мамлюк беше на посещение на 22 декември, \"подкрепя\" завръщането на Сирия в панарабската организация. За Херас, \"Асад ще се стреми да капитализира успеха си през 2018 г., като сключи споразумения с арабските страни, особено с тези от Персийския залив, за да започне възстановяването на Сирия\", чиито разрушения от войната ООН изчислява на около 400 млрд. долара.", "date": "2019.01.06", "title": "Асад се завръща на бял кон"}
{"url": "https://news.bg/disasters/podozritelen-paket-zatvori-terminal-na-letishte-hitrou.html", "text": "Подозрителен пакет затвори терминал на летище \"Хитроу\". Полицията на Лондон разследван инцидента.Това съобщава британската полиция в своя профил в \"Туитър\".В терминал 2 на летище \"Хийтроу\" е намерен подозрителен предмет, поради което тази зона е временно затворена, съобщи лондонската полиция.По-късно властите заявиха, че обектът не е опасен и терминалът скоро ще бъде отворен. Потребителите на социалните мрежи показваха снимки от \"Хийтроу\". Управата на летището уточни, че трябва да се затвори терминала, докато органите на реда работят за безопасността на пътниците.Преди дни стана ясно, че властите на \"Хитроу\" ще закупят военни ПВО за защита от дронове. На 20 декември миналата 2018 г. летището беше временно затворено заради опасни прелитания на дронове.", "date": "2019.01.06", "title": "Подозрителен пакет затвори терминал на летище \"Хитроу\""}
{"url": "https://news.bg/disasters/silen-trus-raztarsi-iran-1.html", "text": "Силен трус е разтърсил Западен Иран, съобщава АП. Той е усетен и в съседен Ирак.Геофизическият институт на САЩ съобщи, че трусът е бил с магнитуд 5,5 по Ройтерс. Европейският средиземноморски сеизмологичен център пък обяви, че трусът е бил със сила от 5,7 по Рихтер.Властите обявиха, че помощ е оказана на трийсетина души.", "date": "2019.01.06", "title": "Силен трус разтърси Иран"}
{"url": "https://news.bg/crime/tezhki-zimni-usloviya-po-patishtata-karayte-vnimatelno.html", "text": "Близо 400 машини са обработвали пътните настилки в цялата страна през нощта. В районите със снеговалеж работата им продължава. Шофьорите трябва да тръгват на път с автомобили, подготвени за зимни условия, предупреждават от Агенция \"Пътна инфраструктура\" (АПИ).Поради снегонавявания е ограничено движението на всички автомобили през Троянския проход.Временно е ограничено движението на товарни автомобили с ремаркета и полуремаркета по пътя Девин - Михалково и през прохода \"Превала\". Движението по останалите републикански пътища е без ограничение.АПИ апелира шофьорите на тежкотоварни превозни средства и на леки автомобили да тръгват на път само с подходящи гуми, да спазват дистанция и указанията на контролните органи.Блокирането на движението от автомобили, които не са подготвени за зимни условия, затруднява работата на снегопочистващата техника и възпрепятства пътуването на всички останали шофьори.При необходимост е възможно да се спира движението за извършване на снегопочистване и превантивна обработка на пътните участъци, за да се избегне възникването на пътни инциденти. От АПИ уверяват, че 27-те областни пътни управления и снегопочистващите фирми работят на 24-часов режим и са в готовност за поддържане на републиканската пътна мрежа.Всички граждани и транспортни фирми могат да получават информация за актуалната пътна обстановка от  на АПИ и по всяко време от денонощието на тел. 0700 130 20 в АПИ. В агенцията целогодишно работи Ситуационен център, който събира и обобщава данните за състоянието на републиканските пътища.", "date": "2019.01.06", "title": "Тежки зимни условия по пътищата, карайте внимателно"}
{"url": "https://news.bg/society/pochina-aktyorat-ivan-laskin.html", "text": "Актьорът Иван Ласкин почина на 48-годишна възраст.На 28 декември той беше приет във Военномедицинска академия в тежко състояние.Той отдавна имаше сериозни здравословни проблеми. В средата на септември беше приет по спешност във Втора градска болница. Ласкин бе настанен в отделението по гастроентерология. Две седмици преди това актьорът понесе голяма загуба - баща му Славчо почина след кратко боледуване. А това се отразило доста тежко на актьора.През февруари 2016 г. той беше приет в спешното отделение на Университетската болница в Плевен. Тогава не успял да се качи на сцената на плевенския драматичен театър и влиза в болницата.През 1986 г. детският сериал \"Васко да Гама от село Рупча\" го превръща в най-популярното момче у нас. По-късно завършва ВИТИЗ. Помнят се ролите му и в сериали като \"Хайка за вълци\" и \"Дунав мост\".През 2012 г. в телевизионен ефир сподели, че има проблеми с алкохола, а в последните си интервюта отклоняваше темата с чувство за хумор. \"Аз съм един средноедър българин, който обича да пие вино с приятели\", казваше той.През последните години Ласкин е споделял, че пише поеми и есета, но така и не успя да ги събере в книга.\"Любовта е това, което се нарича Божи дар. В името на любовта не съм правил нищо. Тя направи за мен много\", каза преди време Иван Ласкин.Той казваше, че не го интересува как ще го запомнят хората, а как ще го запомнят децата му, защото \"любовта на семейството е най-важното нещо\".Поклонението пред Иван Ласкин ще бъде във вторник (8 януари) в 12:30 часа в църквата \"Св. Седмочисленици\", уточни председателят на Съюза на българските артисти Христо Мутафчиев.", "date": "2019.01.06", "title": "Почина актьорът Иван Ласкин"}
{"url": "https://news.bg/crime/v-moldova-balgarskoto-grazhdanstvo-se-prodavalo-kato-kartofi-na-pazara.html", "text": "В Молдова българското гражданство се продава като картофи на пазара. Това разкри бесарабски българин, който преди 20 години се е съгласил да го запишат румънец, защото искал да получи по-бързо задграничен паспорт.Петър Попов не се срамува да признае как започва неговата битка за документ за самоличност, с който може да пътува в чужбина.\"Трябваше ми срочно да си получа задграничен паспорт. Сложиха ми условие, че трябва да покажа като документ. И казаха: Ако не, ще те запишем не Петър, а Петро. Аз съм записан Петро, те мен ме броят за румънец\", разказа той пред Би Ти Ви.По-късно българинът скъсва молдовския си паспорт, в който пише, че е румънец, и 7 години чака, за да получи българско гражданство. \"Има си време за хора, които купуват гражданство, има си и време за хора, които получават. Аз на никого не плащам, аз не съм интересен\", категоричен е той.Попов отказва да участва в корупционната схема на Агенцията на българите в чужбина, като познава лично корумпираните, но не смята, че е необходимо да подаде сигнал в прокуратурата срещу тях.\"Има си корумпирани хора в Молдова, които са свързани с Агенцията за българите в чужбина. В Молдова се даваше гражданство и се продаваше гражданство. Мисля, че 70% от гражданството се продаде, 1000 евро беше цената в първите години\", уточни Петър.Българска диаспора в Молдова наброява около 90 хиляди души, като от тях 30 хиляди вече притежават наши паспорти.Според Петър Попов служителите на Агенцията за българите в чужбина нарочно са контактували само с една от местните организации, която да събира кандидатите за документи.\"На мен ми се ревеше. Къде беше посланикът, къде беше консулът? България, такава красива държава, продаваме си гражданството, като че продаваме картоф на пазара\", категоричен е Петър Попов.", "date": "2019.01.06", "title": "В Молдова българското гражданство се продавало като картофи на пазара"}
{"url": "https://news.bg/int-politics/britantsite-iskat-opozitsionnite-leybaristi-da-spanat-sdelkata-na-mey-za-brekzit.html", "text": "Ново социологическо проучване, в което са участвали повече от 25 000 британци, показва, че опозиционната Лейбъристка партия ще бъде наказана от избирателите, ако партията подкрепи споразумението на британския премиер Тереза Мей с ЕС за Брекзит, или ако не му се противопостави активно, съобщават британските медии.Проучването на YouGov, проведено за кампанията \"Гласът на хората\", която настоява за нов референдум за Брекзит, показва, че 75 процента от поддръжниците на лейбъристите биха предпочели да имат последната дума относно Брекзит.Лидерът на Лейбъристката партия Джереми Корбин настоя по-рано, че решението на Великобритания за излизане от ЕС не може да бъде ревизирано и отменено.В новогодишното си послание Корбин каза, че лейбъристите, ако бяха на власт, щяха да се стремят да възобновят преговорите с Брюксел, за да постигнат по-добро споразумение.Социологическото проучване също така показва, че 22 на сто от британците подкрепят споразумението на Тереза Мей, като подкрепата сред гласувалите за излизане на страната от ЕС се увеличава до 28 на сто.Също така 53 процента от британците смятат, че трябва да получат последната дума за Брекзит.А сред онези, които са заявили, че ще гласуват на следващ референдум за Брекзит, проучването показва, че 54% биха подкрепили оставане в Европейския съюз, в сравнение с 46%, които са \"за\" излизане от Общността.", "date": "2019.01.06", "title": "Британците искат опозиционните лейбъристи да \"спънат\" сделката на Мей за Брекзит"}
{"url": "https://news.bg/politics/rumen-radev-otseche-konkursat-za-izbor-na-iztrebiteli-beshe-oporochen.html", "text": "Конкурсът по избор на изтребители беше опорочен. Това заяви президентът Румен Радев след тържествения водосвет за Богоявление пред Паметника на незнайния воин.\"Настоявах да се спази процедурата и финансовата рамка, което е гаранция за оптимален избор, независимо от типа самолет\", подчерта той.Според него правителството е обявило победител в разрез със собствените си и на Народното събрание правила, дори се е ангажирало да надплати огромни суми, изтъкна Радев. За него това е троен удар по България.\"Имаше популистки изказвания, че не купуваме изтребители, за да има пари за пенсии. Пари за пенсии така и няма, а сега ще похарчим много повече за по-малко самолети\", настоя държавният глава.Това е удар по доверието на европейските партньори, които според него правителството използва като статисти в конкурса.Радев определи конкурса и като удар по имиджа на американските ни партньори, които в очите на българите печелят с политически лобизъм.След като не уважаваме собствените си закони и правила, не бихме могли да спечелим доверието на Европа и света, смята Радев.Държавният глава коментира и хаоса с електронните винетки. Той окачестви ситуацията като олицетворение на стила на управление на кабинета. Липсва прозрачност, честност и отговорност по думите му.Новогодишното слово на президента срещна критика заради песимизма в него. Радев обясни, че всички моменти са неудобни, когато трябва да се изричат неудобни истини.Никой не е излязъл от криза с тържествени оди, а с посочване на проблемите. За хората според него посочването на проблемите е много по-голяма надежда и упование, отколкото захаросано приветствие.От действията на властите зависи дали през тази година България ще има единство между управляващите структури, подчерта президентът.Водосветът на бойните знамена се извършва традиционно на Богоявление. Патриарх Неофит прочете молитвата \"За успех на народа\" и поръси със светена вода представителни части на Българската армия и нейните бойни знамена в различните гарнизони. Церемонията почетоха висши военни, народни представители, военнопатриотични съюзи и граждани.", "date": "2019.01.06", "title": "Румен Радев отсече: Конкурсът за избор на изтребители беше опорочен"}
{"url": "https://news.bg/world/ukrayna-poluchi-tomosa-za-avtokefaliyata-na-ukrainskata-tsarkva.html", "text": "Вселенският патриарх Вартоломей връчи томоса за автокефалия на предстоятеля на Православната църква на Украйна митрополит Епифаний, съобщава ТАСС.Преди церемонията по връчването на томоса беше отслужена литургия по повод Богоявление. След нея патриарх Вартоломей и митрополит Епифаний произнесоха реч.От пресслужбата на патриарха не предоставят официалния текст на томоса за автокефалия.Декретът беше подписан вчера в присъствието на украинския президент Петро Порошенко.Текстът е разпространен на украински език от посланика на Украйна в Турция. В него се отбелязва, че всички значителни въпроси на Православната украинска църква трябва да се решават от Вселенската патриаршия. Автокефалията се ограничава до границите на Украйна, а също така не може самостоятелно да произвежда Свещено миро.", "date": "2019.01.06", "title": "Украйна получи томоса за автокефалията на украинската църква"}
{"url": "https://news.bg/world/berlin-klyuchat-za-sahranenieto-na-yadreniya-dogovor-e-v-ratsete-na-rusiya.html", "text": "Русия е необходимо да потвърди своите задължения към Договора за ликвидиране на ракетите със среден и малък обхват. Това мнение изрази външният министър на Германия Хайко Маас в интервю за местния вестник \"Велт ам зонтаг\", предаде ТАСС.\"Ключът за съхранението на договора е в Москва\", подчерта той.Ако Русия желае да съхрани договора, държавата трябва да се разоръжи в съответствие с договореното, добави Маас. Той припомни, че в продължение на десетилетия договорът гарантира сигурността на Европа и Германия продължава да му придава голямо значение.Но германският топ дипломат призна, че от момента на сключването на договора ситуацията в света съществено се е променила.Трябва да изработим нови правила за прозрачност и контрол над въоръженията, призова той и добави, че в дебата трябва да бъдат включени също така Китай и Индия.", "date": "2019.01.06", "title": "Берлин: Ключът за съхранението на ядрения договор е в ръцете на Русия"}
{"url": "https://news.bg/society/patriarh-neofit-osveti-boynite-znamena-na-balgarskata-armiya.html", "text": "Традиционният ритуал на Богоявление по освещаване на бойните знамена и знамената-светини на Българската армия беше проведен пред паметника на Незнайния воин в София.Държавният глава Румен Радев прие почетния строй на представителните части на Българската армия, а под звуците на гвардейския духов оркестър положи венец пред Паметника на Незнайния воин.На ритуала присъстваха още министърът на отбраната Красимир Каракачанов и началникът на отбраната генерал-лейтенант Андрей Боцев.\"Нека днес да засвидетелстваме пред Бога нашето единство и упованието си в неговия благ промисъл за всеки от нас и цялото ни общество. Нека църквата и народът, войнството и държавността заедно и вярно, следвайки заветите на нашите предци, отново да изпросим от Бога Неговата велика милост\", заяви Негово Светейшество българският патриарх Неофит по време на освещаването на бойните знамена.Нека днес извършеното освещаване бъде за всички нас проява на Божията милост и подкрепа за целия наш народ и общество. С благодатната помощ на Всесветия Дух да надграждаме стореното и постигнатото от поколенията преди нас, подчерта още патриарх Неофит.За първи път водосвет на знамената е отслужен по времето на цар Симеон I преди битката при Ахелой през 917 година. До падането на България под османско владичество преди всяка битка, която води българската войска, се извършва водосвет.След Освобождението тази традиция е възстановена от първия военен министър на Княжество България Пьотр Дмитриевич Паренсов и продължава до 1946 г.След демократичните промени у нас ритуалът Водосвет на бойните знамена и флагове е възстановен през 1993 г. Оттогава, всяка година на 6 януари - Богоявление, във всички гарнизони в страната, най-висшият йерарх на Българската православна църква в епархията, след прочитане на молитвата \"За успех на народа\", ръси със светена вода за здраве и успехи представителни части на Българската армия и нейните бойни знамена. ", "date": "2019.01.06", "title": "Патриарх Неофит освети бойните знамена на Българската армия"}
{"url": "https://news.bg/world/77-ot-frantsuzite-iskat-vrashtane-na-danak-bogatstvo.html", "text": "Почти 80% от французите желаят връщане на данък \"богатство\". Това показва социологическо проучване на Ifop за вестник Le Journal du Dimanche, цитирано от ТАСС.Движението на \"жълтите жилетки\" настоява да се възстанови налогът, заменен с данък върху недвижимото имущество в началото на миналата година. Проучването разкрива, че 77% от французите искат данъкът да бъде възстановен след провеждането на големия общонационален дебат, обещан от президента Еманюел Макрон в отговор на исканията на протестиращите.82% от респондентите също така искат намаляване на броя на депутатите с 1/3, а 80% искат да се вземат под внимание и празните бюлетини по време на гласуване.През октомври 2017 г. парламентът на Франция одобри реформа за налагане на данък върху имуществото на най-богатите французи. Преди това французите с движимо и недвижимо имущество зад над 1,3 милиона евро плащаха данък от 75%.В проучването между 4 и 5 януари са участвали 1 003 души.Междувременно ДПА съобщава, позовавайки се на полицейски източник, че полицията е задържала 34 души по време на вчерашните протести на \"жълтите жилетки\".Източникът не разкри информация за пострадали хора сред полицейските служители и протестиращите.На протеста. В Париж полицията преброи 3 500 протестиращи.", "date": "2019.01.06", "title": "77% от французите искат връщане на данък „богатство”"}
{"url": "https://news.bg/politics/avtoritetni-yuristi-ne-zhelayat-da-gi-svarzvat-s-produktsiyata-na-narodnoto-sabranie.html", "text": "Съветът по законодателството към Народното събрание не е похарчил нито един лев, защото експертизата му не е била потърсена по нито един от законопроектите, разглеждани в парламента.Това разкри председателят на съвета проф. Огнян Герджиков и по този повод предложи на ръководството на Народното събрание съветът да бъде закрит поради неизползване на неговите възможности.За БНР проф. Герджиков коментира, че много от членовете на този съвет, които са авторитетни юристи, не желаят имената им да бъдат свързани с продукцията, която излиза от Народното събрание.\"Вече от една година и малко отгоре нищо не се случва. Бяхме полезни в края на 2017 годината с два законопроекта. Единият беше особено важен - нов АПК - бяхме написали 45 страници обосновано, мотивирано становище, което накара законодателя да се вслуша и да отложи с 6 месеца за преработване този АПК\", коментира бившият служебен премиер.Герджиков изтъкна, че след това експертизата на Съвета не е била търсена: \"Стига толкова сме бавили законотворците с нашите изисквания за едно съвършено законодателство\", иронично подметна Герджиков.\"Положението е тревожно, защото няма усещане в отговорните фактори за това колко важно нещо е законодателният процес\", коментира юристът и изтъкна, че у нас има качествени закони , приемани през 1949-1951 година, които още са в сила с малки изменения и допълнения.\"Кодексът за социално осигуряване влиза в сила от 1 януари 2000 година и към днешна дата е променян 134 пъти, защото се работи \"на парче\", по метода \"проба -грешка\" без да се привличат качествени юристи. По онези закони отпреди 70 години са работили най-добрите български юристи от старата школа. Те са работили с разбиране за висок професионализъм, а сега го няма този професионализъм. Тъкмо бяхме решили, че създавайки този Съвет по законодателството ще се внесе повече професионализъм, те ни използваха два месеца и половина и дотам бяхме\", обрисува той нерадостната картина в парламента.\"Липсата на професионализъм в много области ни пречи да направим онзи прогрес в обществото, който българските граждани чакат\", коментира бившият председател на Народното събрание.", "date": "2019.01.06", "title": "Авторитетни юристи не желаят да ги свързват с продукцията на Народното събрание"}
{"url": "https://news.bg/world/sasht-nyama-da-se-izteglyat-ot-siriya-ako-turtsiya-ne-garantira-bezopasnostta-na-kyurdite.html", "text": "САЩ няма да изтеглят армията от Сирия, докато Турция не гарантира безопасността на кюрдите. Тази позиция изрази съветникът по национална сигурност на Белия дом Джон Болтън, цитиран от NBC.Президентът на САЩ Доналд Тръмп няма да изтегли американските войници от Северна Сирия, докато турското правителство не гарантира, че няма да атакува сирийските кюрдски сили, който са важен съюзник на Съединените щати в борбата срещу ДАЕШ (\"Ислямска държава\"), предупреди Болтън.Той добави, че Тръмп настоява турският президент Реджеп Ердоган да поеме ангажимент, че ще защити кюрдите след изтеглянето на американските сили. По думите му това е едно от няколко условия, които трябва да бъдат изпълнени преди американските сили да напуснат арабската страна.Има задачи, които искаме да бъдат изпълнени като условие, за да се изтеглим, отбеляза съветникът на Тръмп.Той говори пред журналисти на път за Израел и Турция, където ще се опита да обясни политиката на Тръмп за изтегляне от арабската държава. Болтън ще разговаря с израелски представители в неделя и понеделник, а във вторник ще се срещне с Ердоган.Другата седмица държавният секретарИзненадващо на ", "date": "2019.01.06", "title": "САЩ няма да се изтеглят от Сирия, ако Турция не гарантира безопасността на кюрдите"}
{"url": "https://news.bg/society/balgarskiyat-narod-e-blagosloven-da-ima-uchitel-kato-hristo-botev.html", "text": "Тоз, който падне в бой за свобода, той не умира. Честваме 171 години от рождението на българския революционер, поет и публицист Христо Ботев.\"За съжаление последните десетилетия отново дадоха повод за експерименти върху съзнанието на младото българско поколение и то не знае много за Ботев\", заяви министърът на отбраната Красимир Каракачанов на тържествена церемония пред паметника на Ботев в Борисовата градина в София.Там Ботевата поезия оживя с гласа на актрисата Силвия Лулчева, а революционните песни като \"Вятър ечи, Балкан стене\" и химна \"Радецки\" бяха изпълнени от мъжкия вокален ансамбъл \"България\" и Гвардейският представителен духов оркестър.В своята публицистика Ботев е засегнал и проблемите на българското население в южните райони, които са били подлагани на геноцид от страна на турската власт, но и от страна на империи и малки съседни държави, които са искали да ги асимилират, припомни той.\"Това е Ботев - човекът, който направи всичко, за да вдигне съзнанието на българина и да го направи готов да воюва за онази България, която той за съвсем малко не доживя, не доживя, защото излезе и загина в името на тази свобода\", посочи още военният министър.Ако се вгледаме в творчеството на Ботев, според Каракачанов, ще видим каузите, идеите и начинанията за борба на българския народ.\"Ние, българите, сме склонни да търсим винаги нови кумири. 45 години се прекарвахме под всевъзможни интернационализми, сега се опитваме да станем глобалисти и генерали\", изтъкна още Каракачанов в словото си и допълни, че Ботев ни учи преди всичко да имаме българско чувство в името на българската нация.Христо Ботев е роден по стар стил на Рождество Христово, а по нов стил на Богоявление. Българският народ бе благословен да има учител като Ботев, подчерта зам.-кметът на София Тодор Чобанов.\"Само разумният и братски съюз между народите ще унищожат теглилата\", цитира той статия на Ботев, публикувана във вестник \"Знаме\" и допълни: \"Най-вече уважението към българите по света ще дойде от виковете \"Ура\" и от пукота на българските пушки. Ботев бе поет, издател, будител на своя народ, неговата пушка бе неговото остро перо\", заяви Чобанов.Зам.-кметът допълни, че \"ако баща му даскал Ботьо преподаваше в скромните стаи на калоферското училище, Ботев учеше и до днес учи цял един народ, а класна стая му е цялата българска земя\".На церемонията бяха поднесени венци пред паметника в чест на великия българин.", "date": "2019.01.06", "title": "\"Българският народ е благословен да има учител като Христо Ботев\""}
{"url": "https://news.bg/world/bezpretsedentna-abdikatsiya-na-kralya-na-malayziya.html", "text": "Кралят на Малайзия абдикира, обявиха представители от кралския двор, цитирани от АФП.Осведомителната агенция отбелязва, че с тази новина се прекратяват продължителите няколко седмици спекулации за бъдещето на краля на фона на слухове, че се е оженил за рускинята Оксана Воеводина -\"Мис Москва 2015\".В съобщението на двореца се казва, че негово величество крал Мохамед V абдикира днес. Той беше 15-ият крал на страната.Това е безпрецедентен ход, тъй като за първи път управляващ монарх се оттегля от трона.В края на миналата година Мохамед V напусна страната.49-годишният монарх се оттегля след само две години на престола и три години преди изтичането на мандата му.След получаване на независимост от Великобритания през 1957 г., Малайзия продължава да поддържа уникална система, при която наследственият монарх се възкачва на трона за период от 5 г.", "date": "2019.01.06", "title": "Безпрецедентна абдикация на краля на Малайзия"}
{"url": "https://news.bg/world/izrael-iska-kompensatsiya-v-razmer-na-usd250-mlrd-ot-7-arabski-strani-i-iran.html", "text": "Израел обмисля да поиска компенсация в размер на 250 милиарда долара от седем арабски държави и Иран за изгонените евреи, които са изоставили имуществото си след създаването на еврейската държава, пише \"Таймс ъф Израел\".След 18-месечно разследване, координирано от социалното министерство, Израел ще поиска 35 милиарда долара от Тунис и 15 милиарда долара от Либия.Общо Израел ще потърси над 250 милиарда долара от Либия, Тунис, Мароко, Ирак, Сирия, Египет, Йемен и Иран.Международната група от еврейски организации \"Справедливост за евреите от арабските държави\" е изчислила, че около 856 000 евреи от 10 арабски държави, включително Алжир и Ливан, са напуснали или са изгонени през 1948 г. и след това. Много други са загинали или са пострадали.Голяма част от изгонените са се преместили в САЩ, Франция, Италия и други държави.В продължение на година и половина международна счетоводна фирма, наета от израелското правителство, тихомълком е проучвала стойността на имотите и активите, които евреите са били принудени да изоставят.В същото време палестинските власти искат 100 милиарда долара компенсация от Израел за изоставените от арабите имоти.", "date": "2019.01.06", "title": "Израел иска компенсация в размер на $250 млрд. от 7 арабски страни и Иран"}
{"url": "https://news.bg/bulgaria/do-kraya-na-yanuari-kupuvame-e-vinetka-ot-nad-4500-tochki-v-tsyalata-strana.html", "text": "До края на януари ще може да се купува е-винетка от над 4500 точки в цялата страна, увери председателят на Агенция \"Пътна инфраструктура\" (АПИ) Светослав Глосов и настоя, че нямало фалстарт на електронната система, а технически проблеми при въвеждането на нов и сложен продукт, които се отстранявали веднага.\"Правим анализ на проблемите и най-вероятно ще предявим претенции към изпълнителя, съгласно договора, за неспазване на графиците\", коментира той пред БНР, като подчерта, че досега не била платена и стотинка на изпълнителя на електронната система \"Капш\".В момента винетка може да се купи по четири начина: от апарати за самотаксуване, сайта www.bgtoll.bg и мобилното му приложение, на каса в офисите на Областните пътни управления и на мобилния оператор \"А1\".Вече се продава и на касите на \"Еasypay\", като постепенно ще ги има в цялата страна. От следващата седмица поетапно ще се продават на каса и в големите вериги бензиностанции - \"ОМВ\", \"Петрол\", \"ЕКО\", както и в клоновете на \"Български пощи\". До месец ще започне и продажбата през банкоматите на БОРИКА. На ГКПП \"Калотина\" освен терминали за самотаксуване вече са оборудвани и работни места за продажба на е-винетки в брой на каса. Такива ще има и на \"Кулата\", на Дунав мост при Русе и на \"Капитан Андреево\". Апарати за самотаксуване са монтирани на пунктове \"Отоманци\", \"Гюешево\", \"Капитан Андреево\", \"Дунав мост\" - Русе, \"Кардам\", \"Дуранкулак\". Монтирани са устройствата и на \"Станке Лисичково\", \"Златарево\" и \"Оряхово\".Въвеждането на електронна винетка е само част от продукта тол система, който ще бъде цялостно въведен през август тази година, когато ще стартира тол таксуване за автомобилите над 3,5 тона, каза инж. Глосов.", "date": "2019.01.06", "title": "До края на януари купуваме е-винетка от над 4500 точки в цялата страна"}
{"url": "https://news.bg/world/poveche-ot-40-zaginali-pri-srutvane-v-zlatna-mina-v-afganistan.html", "text": "Най-малко 40 афганистанци са загинали днес при срутване в златна мина в Северен Афганистан, обявиха местните власти, цитирани от \"Ройтерс\".Жертвите са жители на села, които са копали за злато незаконно.Бедни селяни по време на зимата са се опитали да спечелят чрез незаконен добив, обяви говорител на провинциален губернатор.Според полицията причината за инцидента е свлачище при голям снеговалеж.Най-малко седем души са пострадали.В мината е имало около 50 незаконни миньори по време на инцидента. Два спасителни екипа са изпратени на място.Свлачищата са често явление в северните планински провинции на Афганистан.През миналата година афганистанското правителство подписа два договора за добив на мед и злато от мини в северни провинции в опит да предотврати нелегален добив и да сложи край на зависимостта си от чужда помощ с афганистански природни ресурси.", "date": "2019.01.06", "title": "Повече от 40 загинали при срутване в златна мина в Афганистан"}
{"url": "https://news.bg/society/bogoyavlenie-e-2.html", "text": "Днес православната църква празнува Богоявление (Йордановден) - един от най-древните християнски празници.Това е денят, в който Йоан Кръстител кръщава Иисус Христос в река Йордан. След тайнството хората видели с очите си християнското триединство на Отец (гласа), Дух (гълъба, кацнал на рамото на Христос) и Син (земния човек) и започнали да вярват, затова денят се нарича още Богоявление.В народните поверия дните преди този ден са смятани за опасни - предците ни са вярвали, че по земята бродят караконджули и демони. Затова се наричат \"мръсни дни\", \"поганци\", \"караконждуви дни\".С кръщаването на водата светът се пречиства и става безопасен за хората, твърдят етнографи.Смята се, че през нощта срещу Йордановден небето се отваря, но чудото може да бъде видяно само от праведните. Пожеланото с молитва, когато небесата се отворят, се сбъдва.На този ден се служи Златоустова света Литургия, след която, придружен от тържествено шествие, свещеникът отива до река или водоем и хвърля кръста във водата. По традиция нечетен брой момчета се хвърлят, за да го хванат. Смята се, че който първи го улови, ще бъде здрав и ще има щастлива година.Смята, се че болните, ако се измият с вода от мястото, където е изваден кръстът, ще оздравеят.Днес имен ден празнуват носещите имената Йордан, Богдан, Йорданка, Данчо, Данка, Борил, Богомил, Бистра, Найден, Божидар, Божидара и техните производни.", "date": "2019.01.06", "title": "Богоявление е"}
{"url": "https://news.bg/bulgaria/171-godini-ot-rozhdenieto-na-hristo-botev.html", "text": "Навършват се 171 години от рождението на Христо Ботев, един от най-великите български поети и революционери. Ботев е роден на 6 януари 1848 г. в Калофер. Той живее само 28 години, но остава в националната памет както с творчеството си, така и с революционното си дело.Роден е на 25 декември 1847 г. (нов стил - 6 януари 1848 г.) в Калофер в семейството на даскал Ботьо Петков и Иванка Ботева. Първоначално (1854-1858) учи в Карлово, където е учител Ботьо Петков, по-късно се завръща в Калофер, продължава учението си под ръководството на своя баща и през 1863 г. завършва калоферското училище. Октомври същата година заминава за Русия и се записва частен ученик във Втора Одеска гимназия, от която е изключен през 1865 г. Известно време е учител в бесарабското село Задунаевка.През 1867 г. се завръща в Калофер, започва да проповядва бунт срещу чорбаджии и турци, след което окончателно напуска Калофер. По това време във вестник \"Гайда\", редактиран от П. Р. Славейков, е публикувано първото стихотворение на Ботев - \"Майце си\".От октомври 1867 г. живее в Румъния. Работи в Браила като словослагател при Димитър Паничков, където се печата в. \"Дунавска зора\". През следващите години се мести от град на град, известно време живее заедно с Левски.През 1872 г. е арестуван за конспиративна революционна дейност и изпратен във Фокшанския затвор, но освободен вследствие застъпничеството на Левски и Каравелов. Започва работа като печатар при Каравелов, а по-късно като сътрудник и съредактор на революционния орган. Започва активната му дейност като журналист и под негова редакция започва да излиза новия орган на революционната партия - в. \"Знаме\".През 1875 г. съвместно със Стефан Стамболов издава стихосбирката \"Песни и стихотворения\". Априлското въстание го подтиква да създаде чета, на която става войвода. От Гюргево се качва с част от четата на кораба \"Радецки\" и на 17 май принуждават капитана да спре на българския бряг. На 20 май 1876 г. е последният тежък бой - привечер след сражението куршум пронизва Ботев.", "date": "2019.01.06", "title": "171 години от рождението на Христо Ботев"}
{"url": "https://news.bg/press/vanshno-patnata-obstanovka-v-severna-gartsiya-e-uslozhnena-uvolneniya-v-api-sled-provala-s-vinetkite.html", "text": "Гърция. \"24 часа\":Външно: Пътната обстановка в Северна Гърция е усложненаВ резултат на обилния снеговалеж и понижените температури през цялата нощ, на 05.01.2019 г. в Северна Гърция е налице усложнена пътна обстановка. Гръцките власти са въвели ограничение за пропускане на товарни автомобили и автобуси на ГКПП \"Кулата- Промахон\" и на ГКПП \"Илинден\". Леки автомобили се пропускат само с вериги, съобщиха от Външно министерство.По регионалните и второстепенни пътища на територията на област Централна Македония движението може да се извършва само с вериги, информират от МВнР.Ако изпаднат в беда заради лошото време, българските граждани могат да се свържат с посолството на Република България в Атина на следния мобилен телефон за спешни случаи: +30 693 70 96 220 или с генералното консулство в Солун: +30 2310 829 210; +30 2310 869 510 или дежурен телефон в извънработно време: +30 2310 869 520, информират от МВнР. Винетки. \"Дума\":Уволнения в АПИ след провала с винетките Поредицата от гафове при въвеждането на електронните винетки доведоха до уволнения в Агенция \"Пътна инфраструктура\". Тръгват си директорът на Националното ТОЛ управление Антон Антонов, съветникът на регионалния министър Радослав Николов и Веселин Давидов, член на Управителния съвет на АПИ. И тримата са освободени по разпореждане на премиера Бойко Борисов, предаде БНТ.Те ще трябва да понесат отговорност заради недобрата организация при подготовката и въвеждането на електронната винетка.Решението на Борисов идва само часове, след като той самият обясняваше как проблемите ще се решат бързо и че няма как \"при преминаването от хартия на електронен носител\" да не възникнат грешки. Дело. \"Монитор\":Нася Ненова осъди мъчителите си в ЛибияМедицинската сестра Нася Ненова, която бе осъдена по така нареченото СПИН дело в Либия, беляза победа в Софийския градски съд срещу деветима мъчители в Триполи. Ненова ги осъди на 500 000 лева за имуществени и неимуществени вреди, които са й били нанесени от 2 февруари 1999 г. до 24 юли 2007 г.Решението е на съдия Вергиния Мичева- Русева. За него първо съобщи правният сайт defakto.bg. От решението на съда става ясно, че либийците, които са били призовани по това дело на адреса на Главното следствено управление в Триполи, трябва да платят и 26 617 лв. на Ненова, които са за пропуснати доходи от това, че тя, докато е била арестувана в Либия, не е можела да работи.За да се докажат болките и страданията на Ненова, по делото са разпитани свидетели, назначени са били и експертизи. Скандал. \"24 часа\":Дъщерята на хижарите от Черни връх: Бедстващият е играл хоро, бил е до печката Дъщерята на стопаните на чайната на Черни връх сподели пост в социалните мрежи, с който представя гледната точка на родителите си, отказали да дадат подслон на премръзналия Кирил Радев навръх Нова година.От 1 февруари хижарите Ирина Костова и Чавдар Евтимов ще бъдат уволнени и вече няма да стопанисват от 20 г. заслон \"Черни връх\". Това решение ще предложи на управителния съвет Българският туристически съюз.На 31 декември вечерта петима младежи тръгват да изкачват Черни връх. Кирил, който бил само по шорти и маратонки, обаче се отцепил от групата и трябвало да ги чака на заслона. Когато групата стига чайната, вижда премръзналия Кирил да седи на пейка.", "date": "2019.01.06", "title": "Външно: Пътната обстановка в Северна Гърция е усложнена; Уволнения в АПИ след провала с винетките"}
{"url": "https://news.bg/world/sapyor-ubit-pri-detonirane-na-bomba-v-kayro.html", "text": "Сапьор загина при детониране на бомба в египетската столица Кайро, предадоха световните информационни агенции. Двама полицаи и очевидец са били ранени при взрива. Взривното устройство е било открито в близост до църква, намираща се в южно предградие на града. Все още никой не е поел отговорност за планираната атака. Тя се случва дни преди Коптската църква в страната да празнува Рождество Христово. Полицията в Египет уби40 екстремисти при отделни операции.Действията са в, при който загинаха трима виетнамски туристи и техния екскурзовод.Властите предприеха действия след получаване на информация, чезаподозрените са подготвяли серия атентати срещу държавата, туристически институции и църкви.", "date": "2019.01.06", "title": "Сапьор убит при детониране на бомба в Кайро "}
{"url": "https://news.bg/weather/silen-vyatar-i-snegovalezhi-v-pochti-tsyalata-strana.html", "text": "Последният ден от седмицата идва със застудяване. Това съобщиха от НИМХ. Очакват се силен вятър и снеговалежи в почти цялата страна. Най-силни ще са те в Северна и Югоизточна България. Очаква се предимно облачен ден. Максималните температури няма да надхвърлят 4 градуса. Атмосферното налягане ще се повишава, но ще остане по-ниско от средното за месеца. През следващите дни се очакват снеговалежи и застудяване. ", "date": "2019.01.06", "title": "Силен вятър и снеговалежи в почти цялата страна "}
{"url": "https://news.bg/world/300-000-siriytsi-sa-se-zavarnali-ot-turtsiya.html", "text": "Почти 300 000 сирийски бежанци са се завърнали в страната си от Турция. Данните са за миналата година. Това са съобщили турските власти, цитирани от Анадолската агенция. В съобщението се отбелязва, че операциите, които Турция провежда в Сеерозападна Сирия са направили възможно това. Турция предприе операцията \"Щит на Ефрат\" през 2016 г., като целта ѝ беше прогонване на терористите от ДАЕШ (\"Ислямска държава\") и милицията на сирийските кюрди \"Отряди за защита на народа\" от границата ѝ със Сирия. Анкара разглежда подкрепяната от САЩ милиция на сирийските кюрди като терористична организация. Операцията на Турция приключи през 2017 г.Турция е сред страните, приели на своя територия  и сирийски мигранти - повече от 3,5 млн. души.  Някои турци ги възприемат като икономическа тежест и заплаха за работните места. Само издръжката на сирийците струва на страната 35 млрд. долара.Следвана е от Йордания с най-малко 1, 3 млн. бежанци. Аман по-рано съобщи, че 30 000 от тях са се завърнали по домовете си. Министерството на отбраната на Русия обяви в средата на ноември, че близо 270 000 сирийски бежанци са се върнали в родната си страна през последните месеци.Москва и сирийското правителство насърчават бежанците да се върнат в Сирия. Но западни правителства предупреждават, че е твърде рано, тъй като се опасяват от преследване на бежанци.", "date": "2019.01.06", "title": "300 000 сирийци са се завърнали от Турция "}
{"url": "https://news.bg/world/6-3-po-rihter-raztarsi-braziliya.html", "text": "Трус с магнитуд 6,3 по Рихтер е бил регистриран в Бразилия. Той е бил усетен в западната част на страната. По данни на Геоложкия институт на САЩ, магнитудът е бил 6,8 по Рихтер. Няма данни за жертви и ранени. Районът е граничен с Перу и отдалечен, така че не се очакват големи щети. Трусът е бил регистриран в 2, 25 часа местно време. Епицентърът е на около 570 км дълбочина, 89 километра западно от Тарауака, Бразилия и 329 км източно от Пукалпа, Перу. През август по границата бе регистриран силен трус от 7 по Рихтер. ", "date": "2019.01.06", "title": "6,3 по Рихтер разтърси Бразилия "}
{"url": "https://news.bg/world/mey-mozhe-otnovo-da-otlozhi-glasuvaneto-za-brekzit.html", "text": "Британският премиер Тереза Мей може отново да отложи гласуването за Брекзит в британския парламент. Това съобщава  като се позовава на свои източници в нейната партия. Тя вече го направи веднъж, за да се опита да предоговори сделката с Брюксел. ЕС обаче я \"отряза\" и заяви, че е изключено да се предоговаря сключеното споразумение. Мей оцеля след вот на недоверие, но загуби мнозинството. В средата на януари Мей ще внесе споразумението в парламента за гласуване.В сряда започват дебатите по документа.  че повече от половината членове на Консервативната партия на Великобритания искат договореното от премиера Тереза Мей споразумение за Брекзит да бъде отхвърленo. Те предпочитат излизане от ЕС без споразумение.Това показва ново социологическо проучване, финансирано от Съвета за икономически и социални изследвания, цитирано от вестник \"Гардиън\".48% от членовете на партията мислят, че Мей се справя лошо или много лошо като премиер, а 44 на сто вярват, че трябва да подаде оставка, ако парламентът отхвърли сделката.Официално, Лондон напуска ЕС в края на март. ", "date": "2019.01.06", "title": "Мей може отново да отложи гласуването за Брекзит "}
{"url": "https://news.bg/world/iran-kritikuva-es-zaradi-natiska-i-sanktsiite-na-sasht.html", "text": "Иран отново критикува страните от Европейския съюз заради санкциите на САЩ, на които те не правят нужното, за да се противопоставят. Това се казва в изявление на външното министерство, предаде РИА \"Новости\". Говорителят на Министерството на външните работи на Иран Бахрам Касеми разкритикува  европейските страни, които са част от ядреното споразумение, сключено през 2015 г., за това, че им липсвала сила да парират натиска на САЩ.Касеми коментира, че освен липсата на политическа воля, европейските страни, подписали споразумението, което доведе до премахването на международните санкции срещу Иран през 2016 г., са показали, че \"на практика те нямат достатъчно сила пред лицето на натиска на САЩ\".Той посочил специалния механизъм, предназначен да улесни търговията между страните от Европейския съюз и Иран, изтъквайки, че \"сложността на създаването на такъв механизъм\" и намесата на администрацията във Вашингтон \"направиха така, че преговорите по този въпрос да се проточат\".По думите на шефа на външната политика на ЕС Федерика Могерини, механизмът трябваше да е готов още преди края на миналата година. През август президентът на САЩ Доналд Тръмп подписа указ за повторно налагане на санкции срещу Техеран, което предизвика неочаквано остра реакция от страна на Европейския съюз, който обеща да създаде специалния механизъм, с който да бъдат заобиколени санкциите.", "date": "2019.01.06", "title": "Иран критикува ЕС заради натиска и санкциите на САЩ "}
{"url": "https://news.bg/world/poredna-ostavka-v-administratsiyata-na-tramp.html", "text": "Поредна оставка в администрацията на американския президент Доналд Тръмп е била подадена. Отива си шефът на канцеларията на Пентагона контраадмирал Кевин Суийни. Това е съобщил самият той в кратко изявление по темата. \"\", заяви той. Суийни допълва, че за него е било чест да работи с екипа на Пентагона. Припомняме, че оставката идва и във военното министерство. Военният министър на САЩ  заради несъгласието си политиката на президента Доналд Тръмп спрямо Ислямска държава, разногласия за отношението съюзниците и към международния ред, както и към Русия и Китай, които Матис категорично определя като зловредни държави.Съобщението за оставката на Матис дойде само ден, след като Тръмп обяви, че . Появиха се множество коментари, че позицията на Пентагона по този въпрос е била различна от тази на президента и че военните експерти са се опитали да го убедят да не предприема такава стъпка. Тя предизвика остри реакции на несъгласие, включително в средите на Републиканската партия.Говорителката на Пентагона Дана Уайт съобщи, че е подала оставка. Тя написа това в своя профил в \"Туитър\".Уайт добави, че обича да работи с бившия министър на отбраната на САЩ Джеймс Матис. За мен беше чест и привилегия, заключи Дана Уайт.Уайт тръгва на фона на скандал за неправилното отношение към служителите. По-специално, те се оплаквали, че Уайт ги принуждавала да купуват чорапогащи и други лични вещи.", "date": "2019.01.06", "title": "Поредна оставка в администрацията на Тръмп "}
{"url": "https://news.bg/politics/ninova-pregrashta-mazhete-ot-horoto-v-kalofer-prezhivyavaneto-e-nepovtorimo.html", "text": "Мъжкото хоро в Калофер е неповторимо преживяване. То не може да се разкаже. То трябва да се съпреживее. Това коментира лидерът на БСП Корнелия Нинова в китното подбалканско градче. \"Възхищавам се на духа на тези мъже и на всички, които днес почитат традициите и ги предават на деца и внуци. Да ни е честит празника Богоявление\", пожела тя.Нинова честити и на именниците. Тя припомни, че според преданието на този ден водата \"се нарича\" за ново начало, благоденствие, здраве и любов.\"Нека ги има във всеки български дом тук и по света\", допълни пожеланията си лидерът на социалистите.", "date": "2019.01.06", "title": "Нинова прегръща мъжете от хорото в Калофер: Преживяването е неповторимо "}
{"url": "https://news.bg/society/stotitsi-izviha-mazhko-horo-v-ledenite-vodi-na-tundzha-v-kalofer.html", "text": "В ранното утро на  традиционното мъжко хоро влезе в ледените води на река Тунджа в Калофер, съобщава БГНЕС.С тъпани и песни стотици калоферци, хванати на хоро, нагазиха във водите на реката. Мъжете се събраха в дома на свой съгражданин, където цяла нощ пяха песни, свириха с тъпани и гайди, играха хора.Мъжкото хоро в Калофер е единствено по рода си и се играе само в подбалканския град от около 200 години. В реката влизат само мъже, които цяла нощ преди това са загрявали с червено вино и домашна ракия. Не само калоферци, но и във всички краища на България хората казват, че който е нагазил в ледената вода не се е разболял, него настинка не го лови. А ако във водата има лед, то годината ще бъде здрава и добра за хората.Според легендата Калофер е основан през 1533 година. Тогава група мъже предвождани от Калифер войвода, \"владеели\" тази част на Стара планина и постоянно нападали преминаващите турски кервани. Невъзможността да се справи с Калифер войвода и хората му, принудила султана да разреши на хайдутите да се заселят по тези земи при условие, че престанат да нападат керваните. Войводата приема предложението и се установява в землището на днешен Калофер.През следващите векове Калофер израства като важен културен и търговски център, с доходоносен поминък за местните хора, заради което бил наречен \"Алтън Калофер\" - Златен Калофер.Калофер е опожаряван няколко пъти от турците. Последното опожаряване на Калофер става през 1877 г., когато са избити всички мъже и градът е разрушен.Най-видният син на Калофер е революционерът и поетът .", "date": "2019.01.06", "title": "Стотици извиха мъжко хоро в ледените води на Тунджа в Калофер"}
{"url": "https://news.bg/disasters/trima-zaginali-sled-snezhnite-buri-v-gartsiya.html", "text": "Възрастна жена и двама мъже са били намерени мъртви, след като снежни бури удариха части от Гърция, съобщиха от местната полиция, цитирани от \"Ройтерс\".Температурите в централната и северната част на Гърция останаха под нулата в продължение на почти една седмица, през което време снегът прекъсна транспортните услуги и принуди полети в северната част на южната ни съседка да бъдат отклонени.Тялото на 66-годишната жена е било открито в кола, намерена преобърната близо до поток в Каратея, район на 45 км югоизточно от Атина. Двамата мъже, които са били в колата, бяха в неизвестност, но по-късно са били открити мъртви.\"Съпругът ѝ и още един мъж, които са били в същата кола, са в неизвестност от четвъртък, откогато в района преобладават лоши метеорологични условия\", уточни полицейски служител.Гръцката служба за гражданска защита призова общинските власти да бъдат под тревога преди очакваното допълнително застудяване от утре.", "date": "2019.01.06", "title": "Трима загинали след снежните бури в Гърция"}
{"url": "https://news.bg/crime/stolichni-mitnichari-zadarzhaha-9000-l-gorivo-bez-dokumenti.html", "text": "Столични митничари са задържали около 9000 л гориво без документи, съобщават от Агенция \"Митници\". Уточнява се, че на 3 януари митнически инспектори са извършвали проверки на Околовръстното шосе на София, в рамките на които спират микробус. В товарния му отсек са установени два PVC-куба, всеки с вместимост по 1000 литра, съдържащи течност с характеристики на петролен продукт - вероятно дизел.Оказва се, че шофьорът на микробуса и преди е попадал в полезрението на митническите органи, макар и да не е санкциониран за конкретно нарушение. За превозваното от него горивото този път той не успял да предостави документи, които да удостоверят заплащането, начисляването или обезпечаването на акциза.При последващите оперативни действия на митническите инспектори, със съдействие на шофьора, е проверен обект, намиращ се в София, за който има основателни съмнения, че се стопанисва от същото лице и че там се съхраняват също петролни продукти без документи.В склада инспекторите установяват наличие на още три 1000-литрови PVC-куба, пълни с нефтопродукти, както и спряна от движение автоцистерна, без регистрационни номера, в която също е установено наличие на около 4000 л течност с мирис на петролен продукт. До приключване на проверката не са представени документи, които удостоверяват заплащането, начисляването или обезпечаването на акциза. ", "date": "2019.01.06", "title": "Столични митничари задържаха 9000 л гориво без документи"}
{"url": "https://news.bg/society/stotitsi-smelchatsi-skochiha-v-ledeni-vodi-za-krasta.html", "text": "Вячеслав Борисов от София извади кръста от езерото в \"Дружба\" в едноименния софийски квартал.Мъжът е от София и участва за осма поредна година в изваждането на кръста на тържествения водосвет. Борисов хваща кръста за трети път. Работи като инструктор по водно спасяване.Той пожела здраве и благополучие за всички и каза, че не е имал предварителна подготовка в плуването в студена вода.В тазгодишния ритуал по изваждането на Светия кръст от водите на езерото в жк. \"Дружба\" участваха 51 мъже, като най-възрастният от тях е на 77 години, а най-младият на 18.Междувременно в Благоевград 23-годишният Илиян Томанов извади Богоявленския кръст, хвърлен във водите на река Бистрица. Томанов, който е състезател и Европейски шампион по таекуондо, хваща кръста за втора поредна година.По традиция младежите от \"Плаж-махала\", облечени в народни носии, играха хоро в реката заедно със спасителя на кръста. Тридесетина младежи нагазиха в плитките води на реката, след кратко боричкане в нея, кръстът се озова в ръцете на Илиян.\"Здраве, щастие и късмет пожелавам на всички през новата година, хващам за втори пореден път кръста, да бъдем малко по-добри хора и тогава нещата ще се получат, каза Томанов.Стотици се наредиха да целунат спасения Богоявленски кръст.36 мъже влязоха в ледените води на река Янтра във Велико Търново. ", "date": "2019.01.06", "title": "Стотици смелчаци скочиха в ледени води за кръста "}
{"url": "https://news.bg/world/talibanite-otmeniha-sreshta-sas-sasht-v-sauditska-arabiya-iskat-pregovori-v-katar.html", "text": "Талибаните няма да участват на планираните мирни преговори със САЩ в Саудитска Арабия този месец. Те искат да се проведат в Катар, обявиха представители на екстремисткото движение, цитирани от \"Ройтерс\".Предстоящите разговори, четвъртите поред, които имат за цел да прекратят 17-годишната война в Афганистан, са планирани между лидерите на талибаните и специалния посланик на САЩ Залмай Халилзад за обсъждане изтеглянето на чуждестранните войски и спиране на огъня през 2019 г.Талибаните отхвърлят предложението на правителството в Кабул за директни преговори, въпреки че международната общност оказва натиск върху екстремистите да преговарят с подкрепяното от Запада афганистанско правителство.\"\", каза представител на талибаните.Те настояват преговорите да се проведат в Катар, в политическата централа на организацията.Говорител на талибаните потвърди, че са решили да отменят срещата в Саудитска Арабия, но не предостави информация за ново място.Посолството на САЩ в Афганистан не е коментирало информацията.Талибаните са обяснили на Саудитска Арабия, че на този етап не е възможна среща с Кабул.\"\", попитаха те.", "date": "2019.01.06", "title": "Талибаните отмениха среща със САЩ в Саудитска Арабия, искат преговори в Катар"}
{"url": "https://news.bg/comments/shte-se-osaznae-li-germaniya-sled-kiber-atakata.html", "text": "В края на седмицата германското правителство даде специална пресконференция, посветена на проблема с изтеклите лични данни на стотици политически фигури. Заместник-говорителят на правителството Мартина Фитц обяви, че федералното правителство приема инцидента много сериозно и националният център за кибер защита вече се занимава с казуса.За какво става дума? Неизвестни засега лица са получили нерегламентиран достъп до лична информация на над хиляда обществени фигури - и-мейл кореспонденция, снимки, банкови данни, адреси, копия на лични карти, вътрешнопартийни документи. Такива данни бяха публикувани наскоро в Туитър, което предизвика и нарочната пресконференция.По всичко лични, че става дума за хакерска атака. Освен че е сериозен, този удар срещу немския политически елит обаче не е единствен за последните години.В началото на май 2015 г. цялата IT система на Бундестага беше блокирана, след най-мащабната до този момент хакерска атака в Германия (подробности ). Повече от две седмици хакери са имали незабелязано достъп до всички и-мейли на народните представители и системи за обмен на вътрешна информация. Тъй като протоколите се пазят само 7 дни не може да бъде установено кои точно депутати са били шпионирани и какви данни са били откраднати. Федералното правителство счита \"APT28\", част от външното разузнаване към Министерството на отбраната на Руската федерация, за отговорни за кибер атаката и присвоените данни от IT системата на Бундестага.Според изготвения 2016 г. от германските тайни служби всеобхватен доклад, руските хакери са възнамерявали да използват получената информация, за да повлияят на изборите през 2017 г. Говорителят на външно министерство по въпросите на външната кибер политика Дирк Роланд Хаупт предлага ответен кибер удар, но канцлерът Ангела Меркел впоследствие отказва поради опасения за ескалация на конфликта.Отменено е и планираното публикуване на разсекретена част от доклада на тайните служби. Вместо това емисар на канцлера заявява на руските власти директно, че Германия няма да търпи подобен шпионаж. Руснаците отричат каквато и да е намеса. Меркел заявява същото лично на руския президент Владимир Путин по време на тяхната среща в Сочи.Като последица немското правителство инициира закон \"за дигитални ответни удари\", чието приемане от Бундестага към днешна дата предстои. В рамките на ответните мерки на 5 април 2017 г. се основава и ново звено към армията, наречено \" Кибер- и информационно пространство\", което до 2021 г. ще се разрасне до 14 500 войници, а целта му е да защитава Германия от кибер атаки и да отвръща на такива. В Мюнхен е основан и нов изследователски институт към университета на Бундесвера с 5-годишен бюджет от 160 милиона евро, чийто първи випуск е приет през 2018 г.През февруари миналата година има нов опит за атака на IT системата на Бундестага, но той бива осуетен.Жертви на настоящата кражба на лична информация към момента са повече от 1000 обществени фигури в Германия. Най-много са засегнатите политици на ХДС/ХСС- над 400, а единствено политиците на \"Алтернатива за Германия\" са пощадени. Освен политически фигури, обект на атаката са много журналисти и няколко известни творци.Разследващите органи към момента не правят паралел между предните хакерски атаки и настоящата, тъй като тя се различава съществено по своето естество и е много по-комплексна. Докато по време на атаката от 2015-а са събирани главно политически документи чрез проникване в системата на Бундестага, сега са събирани чрез различни техники и отделни хакерски акции лични данни - телефони, сканирани документи за самоличност, адреси, договори за наем, лични снимки от разбити icloud акаунти, гласови съобщения и лични чатове от различни социалните мрежи.Предполага се, че е публикувана само малка част от събраната информация и остатъкът може да бъде използван за изнудване в бъдеще или за вмешателство в предстоящата предизборна кампания. Друг проблем е, че ще останат събраните сканирани документи за самоличност, чрез които трети лица могат по всяко време да получат отново достъп до акаунтите в различни социални мрежи на законните им притежатели.Експертите все повече са убедени, че става дума не за обикновена хакерска атака, а за техника, наречена Doxxing, типична за групи като Anonymous . При нея се събират лични данни в социалните мрежи, но се манипулират и трети лица с подходящ психологичен профил, да споделят лична информация за жертвите. По време на пресконференцията говорителят на вътрешно министерство Шмит заяви, че има подозрения за \"leak\" на информация, т.е изтичане чрез вътрешни хора на чувствителни лични данни. Вътрешният министър Хорст Зеехофер също потвърди след първоначалния анализ, че голяма част от данните са придобити чрез злоупотреба на трети лица (бивши сътрудници) с пароли на народни представители.До какво може да доведе всичко това? Смята се, че сред похитената информация е малко вероятно да има такава, свързана пряко с националната сигурност на Германия. Психологическият удар обаче е изключително сериозен и не е пресилено да се твърди, че е съпоставим с шока в американското общество след 9/11. Информация от интимната сфера на човека става обществено достояние, което неминуемо обтяга отношенията в не едно и две семейства. Стотици хора са поставени в ситуация на постоянен риск от злоупотреба с техните документи за самоличност, с всички възможни произтичащи последствия.Кибер атаката е унизителна и е редно да разтърси политиците и обществото в Германия. След подобен удар вече е напълно недопустимо да се мисли и действа по старому. Както САЩ преобърнаха отношението и поведението си спрямо сигурността и терористичните заплахи след 9/11, така и Германия трябва да се вземе в ръце (който и да се окаже, че стои зад тази атака).Крайно време е федералното правителство да положи всички усилия страната да изпълни договореностите от Уелс 2014 г. и да започне да отделя 2% от БВП за отбрана (за 2019 г. бюджетът за отбрана е 42,9 милиарда евро или 1,31% от БВП, амбицията е 2-та процента да бъдат достигнати до края на сегашния мандат). Защото това си е чиста проба военна агресия. Кибер агресия.А както виждаме, в последно време военните действия все по-често се пренасят и във виртуалното пространство. Проблемите, които това предизвиква, обаче са си съвсем реални.", "date": "2019.01.06", "title": "Ще се осъзнае ли Германия след кибер атаката?"}
{"url": "https://news.bg/world/rusiya-i-iran-planirat-savmestni-voenni-ucheniya-v-kaspiysko-more.html", "text": "Русия и Иран планират съвместни военни учения в Каспийско море, съобщава ТАСС, позовавайки се на иранската агенция Mehr.По думите на командващия иранските Военноморски сили (ВМС) Хосеин Ханзади маневрите ще включват тактически и спасителни операции, а също така и операция за борба с морското пиратство.Според Ханзади съвместните учения ще способстват за повишаване нивото на стратегическото и тактическо сътрудничество между двете страни.Той не посочи дата на планираните учения, но отбеляза, че ще се проведат в близко бъдеще.", "date": "2019.01.06", "title": "Русия и Иран планират съвместни военни учения в Каспийско море"}
{"url": "https://news.bg/politics/ofertata-na-sasht-za-iztrebiteli-f-16-e-nay-dobrata-ubezhdavat-ot-mo.html", "text": "Офертата на САЩ за изтребители F-16 е най-добрата. Това увери заместник-министърът на отбраната Атанас Запрянов, като това било така, защото офертата била напълно завършена и самолетите се предлагали окомплектовани.Според Запрянов 2019 г. щяла да бъде \"историческа\" за Българската армия.\"Няма алтернатива българските ВВС да се развиват, ако не бъдат превъоръжени с нов самолет\" изтъкна Запрянов пред БНР и припомни, че има проблеми с поддръжката на сегашните изтребители МиГ-29 и Су.\"Те са много добри самолети за времето си, но са вече на края на своя жизнен ресурс\", посочи той.\"Американското предложение разглежда при въоръжаването на България с една ескадрила Ф-16, тази ескадрила да придобие точно такива способности, каквито има всяка американска ескадрила от 16 самолета. Компромисът тук е недопустим, тъй като сертифицирането на едно бойно формирование по НАТО се базира на точно определена методика. Затова смятаме, че ако постигнем с американците обещаното намаление, Българската армия ще получи технологично поколение самолет и част от оръжейните му системи, и оръжията му ще бъдат от пето поколение - те са същите, каквито са на Ф-22 и Ф-35. От друга страна, България ще има същото качество на своята бойна авиация, каквото има Гърция, която също ще мигрира техните до блок 70, на Румъния и почти на Турция. Ще осигурим и дългосрочна способност за ъпгрейд на българския самолет в приложение на десетки години до най-новите технологични постижения на НАТО\", коментира още Запрянов.За да се вмести офертата в бюджета ни от 1,8 милиарда лева, е достатъчно американската страна да намали стойността ѝ с няколко процента, които \"американската страна е готова да намали\", увери той. \"На този етап, за нас част от техническите параметри, които са секретни, и част от ценовите параметри са отворени за договаряне и изясняване, което ще направи самолета категорично оперативно най-добър и ценово приемлив\", подчерта още Атанас Запрянов.", "date": "2019.01.06", "title": "Офертата на САЩ за изтребители F-16 e най-добрата, убеждават от МО"}
{"url": "https://news.bg/crime/sinat-na-rumen-radev-zamesen-v-poboy-pred-zavedenie.html", "text": "Инцидент пред столично заведение изяснява полицията. В петък вечерта след скандал в него започнал бой между две компании, разкрива бТВ.По неофициална информация от МВР, там е бил и синът на президента Румен Радев.Обстоятелствата около сбиването и участниците в него все още се установяват.От президентството засега не коментират.", "date": "2019.01.06", "title": "Синът на Румен Радев замесен в побой пред заведение"}
{"url": "https://news.bg/disasters/poreden-silen-trus-lyulya-indoneziya.html", "text": "Земетресение с магнитуд от 6,6 по Рихтерс беше регистрирано край бреговете на Индонезия. Това съобщи Геологическата служба на САЩ.Епицентърът на труса е на дълбочина 60 км. Той се намира на 151 км от индонезийския град Тобело. В момента няма съобщения за жертви на земетресения.В края на декември 2018 г. в Индонезийския пролив Сундана възникна цунами между островите Ява и Суматра, чиято причина беше подводно свлачище поради . При бедствието 373 души загинаха, а други 1 459 бяха ранени.Освен това, в резултат на цунамито 556 къщи и девет хотела бяха повредени.", "date": "2019.01.06", "title": "Пореден силен трус люля Индонезия"}
{"url": "https://news.bg/int-politics/tramp-se-otmetna-za-izteglyaneto-ot-siriya.html", "text": "Американският президент Доналд Тръмп заяви, че никога не е обещавал бързо изтегляне на американски войски от Сирия. Той също така не разкри пред журналистите конкретните дати за предислокацията на силите в Близкия изток. Речта на американския лидер бе излъчена в неделя от \"Фокс нюз\".\"Никога не съм казвал, че напускането на Сирия и изтеглянето на войските от там ще го направим толкова бързо\", каза Тръмп. \"Напускаме Сирия, но ще го направим по такъв начин, че да не излизаме напълно, докато Ислямска държава не е разгромена \", уточни американският президент.Той не пропусна да отбележи, че освен САЩ и Турция, Иран и Русия също мразят ДАЕШ и по тази причина Белият дом ще подкрепя всеки, който се бори срещу ислямистите.По-рано телевизията Ен Би Си съобщи, че Съединените щати могат да оставят част от войските си в Южна Сирия за неопределено време, въпреки решението на президента да изтегли напълно американския контингент от тази арабска страна.Според източника на телевизията Вашингтон възнамерява да изслуша мнението на Израел и Йордания, преди да вземе решение за базата в Ат Танф, където са разположени няколкостотин американски и съюзнически военнослужещи. Тази информация се потвърждава и от агенция \"Блумбърг\".Изненадващо на 19 декември Тръмп обяви, че   именно заради разногласия с американския лидер след решението за. Ден по-късно Тръмп заяви, че е ", "date": "2019.01.06", "title": "Тръмп се отметна за изтеглянето от Сирия"}
{"url": "https://news.bg/int-politics/zhenite-prevzemat-tsru.html", "text": "Жените превземат ЦРУ. Директорът на разузнавателната агенция Джина Хаспъл е назначила Синтия \"Диди\" Рап за заместник - директор по анализите, съобщи Ен Би Си.Телевизията отбелязва, че това е втората жена, която заема ключов пост в ЦРУ.Разузнавателната агенция на САЩ се управляваше от мъже през последните десетилетия.Назначаването на Синтия \"Диди\" Хаспъл означава, че първите три дирекции на агенцията - за операциите, анализите и технологиите, сега се ръководят от жени.Елизабет Кимбър пък е заместник-директор за операциите, отговаряща за световната шпионска мрежа на агенцията.Към Кимът и Рап се присъединява Даун Майерик като заместник-директор по науката и технологиите.Издигането на ключови постове жени не е случайно. Това е израз на политиката на ЦРУ да се отвори към нежния пол. 50% от служителите на разузнавателната агенция са жени.Новите ръководители на ЦРУ могат да се похвалят с над 30-годишен стаж в службата.Самата Синтия Рап минава за експерт по Близкия изток.", "date": "2019.01.06", "title": "Жените превземат ЦРУ"}
