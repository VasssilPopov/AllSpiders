{"url": "https://news.bg/world/desetki-zaginali-pri-atentat-v-somaliya-1.html", "text": "Най-малко 15 души са загинали при атентат в сомалийската столица Могадишу, предаде \"Ройтерс\".Други 20 души са били ранени. Самоубийственият акт е бил извършен в близост до хотел. Кола бомба е била взривена на една от най-оживените улици в града. Отекнали са поне 2 мощни експлозии. Десетки джихадисти са нахлули след взрива в сградата на хотела. Очевидци съобщиха по-рано за стрелба в района. Съобщава се и за нанесени щети по близките сгради. Това е пореден кървав акт на насилие за групировката \"Ал Шабаб\".Тя вече пое отговорност за новата атака. Според съобщението, жертвите са поне 20, а ранените са 40 и сред тях има представители на властите. Ислямистката група, която е свързана с \"Ал Кайда\" - \"Аш Шабаб\" е отговорна за десетките подобни атаки в продължителната гражданска война в Сомалия. Тя пое отговорност за двете последни нападения.\"Аш Шабаб се бори да свали правителството на Сомалия и да наложи стриктното тълкуване на исляма.", "date": "2019.02.28", "title": "Десетки загинали при атентат в Сомалия "}
{"url": "https://news.bg/regions/zaplati-i-dobar-avtopark-biha-privlekli-shofyori-v-stolitsata.html", "text": "За запазване и гарантиране на работните места на всички работници и служители в Столичния автотранспорт, както изравняване на заплатите в автотранспорта и електротранспорта.Затова настоя в интервю за news.bg Мария Георгиева, председател на Синдикалната организация на КНСБ към \"Столичен автотранспорт ЕАД\" във връзка с актуалната тема от последните дни за условията на работа.Според нея обаче увеличението на заплатите на всички служители на градския транспорт с 10% не е достатъчно, въпреки че това е най-възможното на настоящия етап.По думите на Георгиева през годините разликата в заплащането на водачите от автотранспорта и електронтраспорта е в минус за автотранспорта с 90 лева.Според Георгиева начинът професията да стане привлекателна е да се обнови автобусният парк и да се повишат основните заплати.Именно липсата на водачи налага настоящите шофьори да полагат извънреден труд. Натрупването на часове става в разстояние на целия месец. Въпреки условията, натоварването и компромисите, Мария Георгиева смята, че професията е престижна и не всеки може да стане шофьор в градския транспорт.\"Надеждата, ако ни остави, аз трябва да си отида, защото 10 години това ни е била борбата - подобряване условията на труд на водачите, по-доброто заплащане, подсигуряване на почивките и отпуските, както и набирането на водачи\", каза още тя.Георгиева даде да се разбере, че борбата на всички от Столичния Автотранспорт е, без да се вкара дружеството във фалит, за всеки работник и служител да се запази работното места. Тя не губи надежда, а вярва, че могат да разрешат проблемите в столичния градски транспорт.По повдигнатия от общинския съвет от БСП тема за условията за тоалетните, които ползват шофьорите, Георгиева посочи, че оплакванията са основно от нередовното почистване, иначе проблемите са частично разрешени.Въпросът е поставен и пред Столична община, но на този етап не могат да бъдат построени нови тоалетни, защото терените са общински.През 2012 г. Столичния автотранспорт беше изправен пред фалит и е имал огромни задължения към НАП и доставчици в размер на около 20 милиона. В продължение на 7 години нещата се оправили и дружеството показвало много по-добри резултати и всички задължения се изплащат, обясни тя.\"Около 70% от автобусите са подменени. Очакват се да бъдат доставени още от съчленените автобуси, което ще подсигури 90% подменена техника\". Така големият проблем остава липсата на водачи.Мария Георгиева настоя още за запазване на терена на имуществото на гараж \"Дружба\" в капитала на Столичния Автотранспорт. Георгиeва иска още \"Трамкар\" да остане в дружеството на електротранспорта и стъпка по стъпка да се водят всяка година преговори за увеличаване на работните заплати.", "date": "2019.02.28", "title": "Заплати и добър автопарк биха привлекли шофьори в столицата"}
{"url": "https://news.bg/society/ot-sistemata-ni-ubiva-vsichki-pisaha-na-ananiev-za-problemite-na-horata-s-redki-zabolyavaniya.html", "text": "От гражданска инициатива \"Системата ни убива всички\" се обърнаха в писмо до здравният министър Кирил Ананиев за проблемите на хората с редки заболявания.Те настояват за актуална информация по отношение на за Националния регистър на пациентите с редки болести към Националния център по обществено здраве и анализи (НЦОЗА), тъй като по думите им още през 2017 г. той е трябвало да заработи.Според тях обаче до момента не е ясно дали този регистър функционира и дали информацията от всички 13 експертни центрове за редки заболявания се синхронизира.Те подчертават, че регистърът би следвало да съдържа информация за видовете мутации, обуславящи развитието на даденото заболяване и честотата им в българската популация.Целта на този регистър в комбинация с масовия неонатален скрининг е да осигурява ранна диагностика, за да има ефективно лечение. От инициативата твърдят, че ранното поставяне на диагноза след раждане е важно, тъй като неправилната терапия или липсата на такава могат да доведат до необратими увреждания и тежка инвалидизация. Представителите на \"Системата ни убива всички\" искат още актуализация на списъка на НЗОК за реда и условията за регистриране на редките заболявания и включването в него на нови заболявания, както и отчитането на добрите практики в други държави от ЕС.Те подчертават, че при пациентите над 18 г. с вродени метаболитни заболявания все още няма и клинични пътеки за лечението им. От инициативата настояват още са разширяване на панела за масов неонатален скрининг и включването в него на нови заболявания след консултации с водещите медицински експерти и отчитане на добрите практики в други държави от ЕС.В този панел се включват три заболявания: фенилкетонурия, вроден хипотиреоидизъм и вродена надбъбречна хиперплазия.По думите им муковисцидозата присъства в скрининга на новородени в множество европейски държави, а скоро и спиналната мускулна атрофия ще стане част от този панел.В Европа дефиницията за рядко заболяване най-общо означава то да се среща при по-малко от 5 на всеки 10 000 души.В тази връзка от инициативата отбелязват, че последната Национална програма за редки болести в България е изтекла през 2013 г. и 5 години по-късно нова програма няма.", "date": "2019.02.28", "title": "От \"Системата ни убива всички\" писаха на Ананиев за проблемите на хората с редки заболявания"}
{"url": "https://news.bg/int-politics/zapadni-zhurnalisti-vazmuteni-che-tramp-otgovarya-na-vapros-na-ruskata-agentsiya-sputnik.html", "text": "Журналисти от САЩ и Великобритания са реагирали емоционално на това, че кореспондент на руската новинарска агенция Sputnik e успял да зададе въпрос на американския президент Доналд Тръмп и той му е отговорил.По време на пресконференцията след срещата на Тръмп и вожда на Северна Корея Ким Чен-ун във Виетнам, Sputnik са попитали за възможността американски специалисти да инспектират ядрените обекти на Северна Корея. Президентът отговорил, че представителите на Вашингтон ще могат да проведат успешно инспекциите, като САЩ разполагат с необходимите за това технологии.\"Руската пропагандистка агенция Sputnik току-що зададе въпрос на Тръмп\", написа в \"Туитър\" кореспондентът на Yahoo News в Белия дом, като прикачи към съобщението връзка към отдавнашен материал на медията си за \"задкулисните дейности на руски новинарски (и пропагандистки) мрежи в САЩ\".\"Тръмп успя да отговори на въпрос от руската агенция Sputnik. Разбира се\", написа от своя страна Саймън Маркс, който е президент и главен кореспондент на информационната агенция Feature Story News.Журналистът Хари Хортън, който е кореспондент в Белия дом, също отбеляза в \"Туитър\", че \"Тръмп сега отговаря на въпрос от руската новинарска агенция Sputnik\".Журналистът от Си Ен Ен Джим Акоста, който е кореспондент на медията в Белия дом, и на който по-рано му беше отнета акредитацията за пресконференции в седалището на американския президент, също отбеляза, че представители на държавните медии в Русия, Китай и водещия от телевизия Fox News Шон Ханити задават въпроси на пресконференцията.В отговор Маргарита Симонян, главен редактор на международната информационна агенция \"Россия Сегодня\" и RT, препоръча на американските журналисти да не се притесняват, а да свикнат с това.Sputnik и RT са англоезични руски държавни медии, заклеймени на Запад като инструменти на руската управляваща върхушка за разпространяване на дезинформация и пропаганда. Те са изключително щедро финансирани от Кремъл.", "date": "2019.02.28", "title": "Западни журналисти възмутени, че Тръмп отговаря на въпрос на руската агенция Sputnik"}
{"url": "https://news.bg/crime/sadat-osvobodi-okonchatelno-chetirimata-obvineni-za-falshivi-telk-resheniya.html", "text": "Апелативният специализиран съд освободи окончателно без мерки за неотклонение четиримата варненски лекари, , информира bTV.Двамата сирийци, задържани за участие в престъпната група, остават под домашен арест.Част от лекарите дошли в съда с куфари. По думите на една от обвинените Ваня Петкова, е трябвало да бъде подготвена за всеки вариант.Друга от обвинените - Мима Великова подчертава, че ще си потърси вината за това, което ѝ е причинено.За седмица втори състав на съда определя, че организирана престъпна група за фалшиви ТЕЛК решения няма.Междувременно главният секретар на МВР и заместник-главният прокурор се срещнаха с прокурори в Силистра, където има най-много съмнения за ТЕЛК нарушения.По думите на Иван Гешев в Силистра е най-голям процентът на лицата, ползващи инвалидни пенсии. Според него имало някакъв системен проблем.Припомняме, че на 20 февруари  На 18 февруари повече от Медиците са участвали в схеми за издаване на фалшиви решения на ТЕЛК.По-късно стана ясно, че  В едната касетка са намерени близо 1.4 млн. лв., а в другата - 280 000 лв..Посредниците за издаване на фалшиви медицински документи са настоявали да не работят с роми.В края на миналия месец беше разкрита  от Националния осигурителен институт.", "date": "2019.02.28", "title": "Съдът освободи окончателно четиримата обвинени за фалшиви ТЕЛК решения"}
{"url": "https://news.bg/int-politics/kanadskiyat-premier-e-pred-seriozna-kriza-zaradi-stroitelna-firma-v-kvebek.html", "text": "Джъстин Трюдо се сблъсква с най-сериозната криза в своята администрация, след като бившият главен прокурор подробно описва кампания на канадския премиер в продължение на месеци, с която се опитва тихомълком да приключи правен проблем за емблематична строителна фирма в Квебек, съобщава \"Таймс\".В драматични показания почти четири часа, Джоди Уилсън-Рейбълд наруши мълчанието си с подробни сведения за усилията на Трюдо и високопоставените му помощници да я убедят да прекрати наказателното преследване срещу SNC-Lavalin Group Inc.\"Преживях последователни и продължителни усилия от страна на много хора в правителството да се опитват да се намесят политически\", заяви бившият главен прокурор. Уилсън-Рейбълд, която напусна кабинета този месец, също заяви, че се е сблъсквала с \"прикрити заплахи\" за това какво може да се случи, ако откаже да разпореди извънсъдебно споразумение.Нейните показания разтърсиха екипа на Трюдо, лидерът на консерваторите, който се опитва да свали Трюдо от изборите през есента, призова за оставката му, но министър-председателят отхвърли версията на Уилсън-Рейбълд.Публичното излъчване разпалва скандала и управляващите либерали губят позиции в националните анкети. Всичко това възкресява призраци от миналото на партията, което е белязано от връзки с корпоративна Канада - особено в Квебек. Политическото въздействие обаче е трудно да се предвиди. Пътят на Трюдо към преизбиране минава през предимно френско-говорящата провинция, където защитата на SNC-Lavalin е приветствана.\"Аз и моите служители винаги сме действали по подходящ и професионален начин\", коментира Трюдо в Монреал, където празнува победата на либералната партия по време на изборите. \"Нашето правителство винаги ще се фокусира върху работните места и икономиката ни.\"SNC-Lavalin настоява за това, което е известно като отложено споразумение за преследване, за да се сложи край на наказателно дело от повече от десетилетие, свързано с обвинения в корупция. Акциите на компанията се сринаха най-много на 10 октомври, когато разкри, че прокуратурата на Канада изключва възможността за договорено уреждане на спора, което би предотвратило процес. Уреждането на съдебни дела би помогнало и на компанията, в която работят около 9 000 души в Канада, за да се избегне забрана за търгове за договори за федерално правителство.Уилсън-Рейбълд вдигна завесата в усилията да се промени това решение и се да помогне на компанията, като свидетелства и бе излъчена по националната телевизия.Тя обясни, че премиерът и неговите помощници искат да сложат край на случая, за да предотвратят преместването на компанията - и да избегнат евентуални електорални последствия както за федералните либерали, така и за провинциалното крило на партията. Уилсън-Райбълд заяви, че не иска да се намесва и иска да се спазва принципа на съдебната независимост и върховенството на закона, но властите пренебрегват съветите да спре да повдига въпроса.Бившият главен прокурор идентифицира поредица от телефонни разговори и срещи между нейни служители и Трюдо или няколко от най-добрите му съветници. Те включват началник-щаб Кейти Телфорд, бившият главен секретар Джералд Бътс, който подаде оставка този месец и старши помощници Матьо Бушар и Маркес. Тя цитира и комуникация с финансовия министър Бил Морно и неговия началник щаб Бен Чин.Една от срещите е със самия Трюдо през септември. \"Министър-председателят веднага повдигна въпроса. Премиерът ме помоли да помогна, да намеря решение тук за SNC\", каза Уилсън-Рейбълд. \"Министър-председателят отново цитира потенциалната загуба на работни места и преместването на SNC\", като същевременно подчерта, че той представлява избирателен район в Квебек. Тя допълва, че секретарят на тайния съвет Майкъл Верник, най-добрият бюрократ в страната, също я предупреждава, че компанията \"вероятно ще се премести в Лондон\" без нейната намеса.Бушар в един момент категорично е потвърдил: \"Можем да имаме най-добрата политика в света, но трябва да бъдем преизбрани.\"Тя среща Бътс през декември в Отава и вече е разочарована от това, което определя като \"стена от хора, преследващи мен и моите служители. Аз исках всички да спрат да ми говорят за SNC, тъй като съм решила и ангажиментите са неподходящи.\"Прочетени са разговори с текстови съобщения на нейния шеф на персонала Джесика Принс, която предава разговор с Бътс и Телфорд. Уилсън-Райбълд коментира, че Принс е уведомена за думите на Телфорд: \"Ние нямаме намерение да разискваме, кое е легално и законно.\"Консервативният лидер Андрю Шер, който е най-големият съперник на Трюдо, поиска премиерът да се оттегли. Лидерът на Нова демократическа партия, която е на трето място, призова за пълно обществено разследване.Уилсън-Рейбълд в крайна сметка бе преместена в кабинета миналия месец, преди да избухне скандалът. Трюдо отначало се опита да го омаловажи, като обясни, че присъствието на Уилсън-Рейбълд в кабинета трябва да говори само за себе си. На следващия ден тя подаде оставка.", "date": "2019.02.28", "title": "Канадският премиер е пред сериозна криза заради строителна фирма в Квебек"}
{"url": "https://news.bg/politics/starcheskite-domove-ostavat-tolkova-i-shte-se-reformirat-uveri-biser-petkov.html", "text": "Домовете за стари хора, които към момента са 82 в страната и се финансират от държавата годишно с над 50 млн. лв., ще се реформират в съответствие със стандартите за качеството на тази услуга, които ще се определят в отделна Наредба. Това увери социалният министър Бисер Петков във Велинград, където посети Дом за стари хора.По думите му реформата в социалните услуги предвижда домовете за стари хора да продължат да съществуват като предоставящи резидентна грижа за възрастни хора в надтрудоспособна възраст. Целта е всичките домове за възрастни хора у нас да отговарят на определени стандарти и качеството на техните услуги да се повиши.В проекта на Закона за социалните услуги, който трябва да се гледа на второ четене в НС, е предвидено запазването на съществуващите в момента домове. Министърът обясни, че това е изцяло нов закон, който прави реформа в сектора на социалното включване и цели да доближи социалните услуги до хората.Социалният министър посочи и че новите текстове отделят социалните услуги от социалното подпомагане, където в момента са регламентирани, като инструмент за подобряване качеството на живот на хората и по нов начин регламентира достъпа до тях, тяхното планиране, финансиране и предоставяне.Петков припомни, че се предвижда създаването на специална Агенция за качеството на социалните услуги, която да лицензира доставчиците на социалните услуги и ще осъществява контрол за спазването на стандартите.", "date": "2019.02.28", "title": "Старческите домове остават толкова и ще се реформират, увери Бисер Петков"}
{"url": "https://news.bg/int-politics/povdigat-obvineniya-sreshtu-netanyahu-za-koruptsiya-otiva-na-sad.html", "text": "В ход, който драстично разтърсва политиката в Израел по-малко от шест седмици преди парламентарните избори, главният прокурор на еврейската държава Авихай Манделблит реши да повдигне обвинения за корупционни престъпления срещу премиера Бенямин Нетаняху в три отделни дела срещу него, включително за подкуп в мащабното корупционно разследване \"Безек\", в очакване на започване на съдебните процеси, съобщават израелските медии.Решението бележи първият път в историята на Израел, в който действащ министър-председател е с повдигнати обвинения за престъпления, и хвърля тежка сянка върху предизборната кампания за преизбирането на Нетаняху.\"Това е изключително важно - за премиера и за всички нас\", коментира Сузи Навот, която е професор по конституционно и парламентарно право, допълвайки: \"Това беше разследване, проведено с повишено внимание, със сдържаност - някои биха казали твърде много сдържаност, твърде дълго време. Доказателствата бяха проверявани неколкократно. Главният прокурор много добре знаеше колко драматичен ще бъде политическият удар. И въпреки това беше взето решение да се повдигне обвинение, във всичките три казуса.\"Въпреки препоръките на полицията и наблюдаващия прокурор Нетаняху да бъде изправен пред подсъдимата скамейка за подкуп във всички три случая, главният прокурор е избрал по-малкото обвинение за нарушаване на доверието в две от делата.Делото срещу съпругата на израелския премиер Сара в аферата \"Безек\" беше прекратено.Нетаняху понастоящем се стреми към преизбиране на изборите на 9 април срещу опозиция, вдъхновена от влизането в политиката на бившия началник на израелските въоръжени сили Бени Ганц.Съобщението за намерението да се повдигне обвинение срещу премиера, който отдавна твърди, че решението трябва да бъде отложено след провеждането на изборите, за да не повлияе на общественото мнение, поставя проблемите с правосъдието на Нетаняху в центъра на предизборната кампания.Решението да се пристъпи към повдигане на обвинения, в очакване на започване на съдебен процес, в наказателното разследване срещу Нетаняху би могло да повлияе сериозно на резултатите от изборите. Управляващата партия \"Ликуд\", която Нетаняху оглавява, може да загуби както значителна част от подкрепата на избирателите, така и способността си да сформира коалиция след изборите.Върховният съд на Израел отхвърли жалба на \"Ликуд\" за блокиране на съобщението за повдигането на обвиненията. Юрисконсултът на партията Ави Хеливи нарече публичното разкриване на обвиненията \"безпрецедентна намеса\" в предстоящите избори.Нетаняху ще трябва да отговоря пред съда на обвиненията, че е взел подкупи от мажоритарния акционер на Bezeq, най-голямата телекомуникационна компания в страната. Той също така е обвинен във вземане на подаръци от множество бизнесмени в замяна на политически услуги и заговор да отслаби вестник, свързан с опозицията, в замяна на по-позитивно отразяване от друга конкурентна медия.", "date": "2019.02.28", "title": "Повдигат обвинения срещу Нетаняху за корупция, отива на съд "}
{"url": "https://news.bg/int-politics/ek-e-razocharovana-ot-feysbuk-gugal-i-tuitar-sreshtu-dezinformatsiyata.html", "text": "ЕК иска от онлайн платформите повече подробности за напредъка по прилагането на Кодекса срещу дезинформацията. ЕК публикува докладите на Фейсбук, Гугъл и Туитър, за свършеното по техните ангажименти през януари.Тези три онлайн платформи подписаха Кодекса за дейността срещу дезинформация и от тях бе поискано да докладват месечно за техните мерки в навечерието на изборите за Европейски парламент през май.Основни резултати от докладите на подписалите страни:Фейсбук не е докладвал за резултати по дейностите, предприети през януари относно проверката на публикуването на реклами. По-рано обяви, че през март 2019 г. ще има достъпен архив за целия ЕС с политическото и проблемно рекламиране. Докладът предоставя актуализирана информация за случаите на намеса от трети страни в държавите членки на ЕС, но не съобщава за броя премахнати фалшиви профили поради недобросъвестни действия, имащи за цел конкретно Европейския съюз.Гугъл предостави данни за предприетите през януари действия за подобряване на проверката на публикуването на реклами в ЕС, разделно по държави членки. Представеното измерване обаче не е достатъчно специфично и не изяснява до каква степен са предприети действия, за да се засегне дезинформацията или други причини (например, подвеждаща реклама). Гугъл публикува нова политика за \"изборните реклами\" на 29 януари и ще започне публикуването на Доклад за прозрачността на политическите реклами, веднага щом рекламодателите започнат да пускат такива реклами. Гугъл не е осигурил доказателства за конкретно прилагане на своите политики за почтеността на услугите за месец януари.Туитър не е предоставил никакво измерване на своите ангажименти за подобряване проверката на публикуване на реклами. Що се отнася до прозрачността на политическите реклами, обратно на заявеното в доклада за приложението през януари, Туитър е отложил своето решение до февруарския доклад. Що се отнася до почтеността на услугите, Туитър е добавил пет набора от профили, включващи множество профили в трети страни, към своя Архив на потенциални чуждестранни операции, който е публично достъпен и може да бъде намерен при търсене, но не предоставя измерване, което да отчита напредък.Комисията поиска по-специално да получи подробна информация, за да наблюдава напредъка при проверката на публикуването на реклами, прозрачността на политическата реклама, затварянето на фалшиви профили и маркиращите системи за автоматизирани ботове.Зам.-председателят за единния цифров пазар Андрус Ансип, комисарят за правосъдие, потребители и равенство на половете Вера Йоурова, комисарят за Съюза на сигурност Джулиан Кинг и комисарят за цифровата икономика и общество Мария Габриел казаха в съвместно изявление:\"Онлайн платформите, които подписаха Кодекса за дейността, провеждат своите политики в Европа, за да подкрепят честността на изборите. Това включва по-добра проверка на публикуването на реклама, инструменти за прозрачност на политическото рекламиране и мерки за идентифициране и блокиране на неавтентично поведение при техните услуги.Трябва обаче да видим повече напредък по ангажиментите, поети от онлайн платформите, за борба с дезинформацията. Платформите не са предоставили достатъчно данни, показващи, че новите политики и инструменти се разполагат по един навременен начин и с достатъчно ресурси във всички държави членки на ЕС. Докладите предоставят прекалено малко информация за резултатите понастоящем от мерките, които вече са взети.Накрая, платформите не са успели да идентифицират специфични показатели, което би направило възможно проследяването и измерването на напредъка в ЕС. Качеството на предоставената информация варира от един подписал Кодекса до друг, в зависимост от сферата на ангажимент, покрита от всеки доклад. Това ясно показва, че има марж за подобряване от страна на всички подписали.Избирателните кампании преди европейските избори ще започнат сериозно през март. Насърчаваме платформите да ускорят своите усилия, защото сме разтревожени от ситуацията. Призоваваме Фейсбук, Гугъл и Туитър да направят повече във всички държави членки, за да се помогне с гарантиране честността на изборите за Европейски парламент през май 2019 г.Също така насърчаваме платформите да засилят своето сътрудничество в проверителите на факти и академичните изследователи, за да засичат кампании по дезинформация и за да правят съдържанието от проверени факти по-видимо и широкоразпространено\"Днешният доклад покрива мерките, предприети от онлайн компаниите през януари. Следващият месечен доклад, покриващ дейностите, извършени през февруари, ще бъде публикуван през март. Това ще позволи на Комисията да провери дали са налични ефективни политики за гарантиране честността на изборния процес преди европейските избори през май 2019 г.До края на 2019 г. Комисията ще извърши цялостна оценка на първоначалния срок на Кодекса от 12 месеца. Ако резултатите се окажат незадоволителни, Комисията може да предложи последващи действия, включително от регулаторен характер.", "date": "2019.02.28", "title": "ЕК е разочарована от Фейсбук, Гугъл и Туитър срещу дезинформацията"}
{"url": "https://news.bg/bulgaria/24-mln-lv-ot-op-regioni-v-rastezh-otivat-za-proekti-na-obshtinite.html", "text": "За проекти на общините да бъдат разпределени допълнително 24 млн. лева. Това е спестен ресурс по Оперативна програма \"Региони в растеж\" 2014-2020 година. Това предложи заместник-министърът на регионалното развитие и благоустройството и ръководител на Управляващия орган Деница Николова.Тя направи изявлението по време на заседание на Комитета за наблюдение на програмата, което се провежда в Пловдив.Това съобщиха от пресцентъра на МРРБ. Предвижда се да бъде дадена възможност и на Агенция \"Пътна инфраструктура\" също да се възползва от спестен ресурс за финансиране на още пътни проекти.Пред участниците в 13-тото заседание на Комитета за наблюдение зам.-министър Николова отчете изпълнението на европейската програма като успешно. До момента са сключени 553 договора на стойност 2,5 млрд.лв., т.е. договорено е около 85% от наличното финансиране, което за програмния период е над 3 млрд. лв.Вече 50% от договорените средства са разплатени, а 17% са отчетени към ЕК.\"Това показва, че 2 години преди приключване на програмата вървим с големи темпове на изпълнение\", коментира тя. До края на годината ще продължи договарянето на до 100% от ресурса по оперативната програма, а всички мерки са отворени за кандидатстване. Към днешна дата са реализирани и приключени 74 проекта за модернизиране на образователна инфраструктура, пътни отсечки, обекти от градската среда - паркове, велоалеи, градски транспорт, мерки за доставка на нови автобуси, тролеи и трамваи за столицата.Пред журналисти заместник-регионалният министър коментира, че община Пловдив изпълнява с ускорени темпове проектите си, финансирани от ОПРР.Сред участниците във форум са Аурелио Сесилио, Райчъл Беамонт и Йо Говаертс от Генерална дирекция \"Регионална и градска политика\" в Европейската комисия. ", "date": "2019.02.28", "title": "24 млн. лв. от ОП \"Региони в растеж\" отиват за проекти на общините "}
{"url": "https://news.bg/int-economics/naftogaz-zapochna-protsedurata-po-sabirane-na-2-6-mlrd-dolara-dalg-ot-gazprom.html", "text": "Украинската газова компания \"Нафтогаз\" започна процеса по събиране на 2,6 млрд. долара от руската газова компания \"Газпром\" по решението на Стокхолмския арбитраж. Това става в юрисдикцията на Люксембург, съобщават пресслужбата на украинската компания.Както се отбелязва, украинската страна вече е получила газ на стойност 2,1 млрд. долара.\"Ние събираме останалото чрез процеса на принудително изпълнение в няколко юрисдикции - Нидерландия, Великобритания, Швейцария и САЩ, а наскоро и в Люксембург\", се посочва в съобщение във \"Фейсбук\".От \"Нафтогаз\" уточниха, че в близко бъдеще е възможно завеждане на дела и в други страни.На 17 януари \"Нафтогаз\" информира за ареста на активи на \"Газпром\" в три държави. Освен това беше съобщено, че са образувани дела в шест юрисдикции.Ръководителят на \"Нафтогаз\" Андрей Коболев смята, че Киев ще бъде в състояние да получи напълно 2,6 млрд. долара в рамките на една година.", "date": "2019.02.28", "title": "\"Нафтогаз\" започна процедурата по събиране на 2,6 млрд. долара дълг от \"Газпром\""}
{"url": "https://news.bg/health/bsp-predupredi-che-nyama-finansova-pomosht-za-kazanlashkata-bolnitsa.html", "text": "БСП-съветниците се надяват кредитори и персонал в казанлъшката болница да имат търпение. \"Незабавна финансова помощ за казанлъшката болница няма да има. Днешното решение на мнозинството на ГЕРБ в местния парламент не извежда спешно болницата от финансовите проблеми\", съобщават в позиция на общинските съветници от БСП.Те са категорични, че решението на Общинския съвет да се дари имот от 7 795 кв.м. с прогнозна стойност 200 хил. лв., обрича МБАЛ \"Д-р Христо Стамболски\" на няколкомесечни процедури и разходи, докато се финализира евентуалната му продажба и постъпят реални парични средства.\"До целта - финансово подпомагане на здравното заведение, имаше пряк път: гласуване на 200 хиляди лв. от бюджета, платими на 10 равни вноски по 20 хиляди лева месечно, считано от март\", това е предложеното, което не е подкрепено от Общинския съвет.Групата на левицата не разбира мълчанието на съветниците, които заявяват, че милеят за болницата, а я оставят в дългосрочни процедури за разпореждане с дарения имот. \"Междувременно медицинските сестри, подкрепени от лекари и синдикати, се вдигат отново на протест в 12 часа утре, 1 март, със искания за по-достойни условия на труд и адекватно заплащане\", допълват те.\"Безропотното мълчаливо гласуване на \"Експерти за Казанлък\", ДПС , ББЦ, БДЦ и РФ доказват безпринципната им зависимост от ГЕРБ\", обясняват съветниците от БСП.", "date": "2019.02.28", "title": "БСП предупреди, че няма финансова помощ за казанлъшката болница"}
{"url": "https://news.bg/world/haradinay-mitata-za-sarbiya-ostavat.html", "text": "Митата, наложени върху вноса на сръбски стоки, остават в сила. Това подчерта за пореден път косовският премиер Рамуш Харадинай, цитиран от Gazeta Express. По думите му, до окончателното споразумение със Сърбия мерките остават. Харадинай настоява за гаранции за страната си. Премиерът направи изявлението на среща с представители на бизнеса в Митровица. Харадинай не е убеден, че финалната сделка с Белград ще е в интерес на Косово. Припомняме, че Белград и Прищина трябва да подпишат под споразумение във Вашингтон на 12 юни, което ще влезе в сила 6 месеца по-късно.Новите драстични мита и създаването на косовска армияотношенията между двете държави.Косово няма нужда Сърбия да го признава. Косово няма да предаде свои територии срещу признание от Сърбия. Това заяви косовският премиер Рамуш Харадинай.Сърбия е загрижена за позицията на ЕС за Косово. Брюксел е неспособен да окаже натиск върху Прищина.Това заяви сръбският президент Александър Вучич. Вучич тога критикува за пореден път драстичните мита, наложени върху вноса на сръбски стоки. Въпреки международния натиск, Косово отказва да ги премахне.", "date": "2019.02.28", "title": "Харадинай: Митата за Сърбия остават "}
{"url": "https://news.bg/world/oon-30-000-nigeriytsi-sa-se-varnali-po-domovete-si-v-rayon-na-boko-haram.html", "text": "30 000 нигерийци са се върнали по домовете си тази година. Те са от град Ран, атакуван често от групировката \"Боко Харам\". Хората потърсиха от теророра, но се върнали, след като нигерийските власти ги убедили, че е безопасно. Това са съобщили от Агенцията за бежанците към ООН. Ислямистите са известни със серията си отвличания и кървави атентати в целия регион, който Кървавите нападения на \"Боко Харам\" започнаха в Североизточна Нигерия през 2009 г., но след това се разпространиха в съседни страни, което предизвика военен отговор от страните в региона.Около 27 000 души бяха убити и два милиона бяха разселени, което предизвика тежка хуманитарна криза в региона.Екстремисти удариха както войници, така и цивилни и бяха обвинени за отвличания на деца и служители на чуждестранни компании.", "date": "2019.02.28", "title": "ООН: 30 000 нигерийци са се върнали по домовете си в район на \"Боко Харам\""}
{"url": "https://news.bg/int-politics/8-samoleta-na-indiya-poprechili-na-24-samoleta-na-pakistan-da-udaryat-v-kashmir.html", "text": "Осем индийски изтребителя са попречили на 24 пакистански военни самолета да ударят наземни цели в частта от Кашмир, контролирана от Индия, съобщават местни медии.В информацията се уточнява, че индийските военновъздушни сили са спрели атаката на осем пакистански изтребителя F-16, четири Мираж-3 и четири JF-17. Междувременно останалите осем самолета са били там, за да ескортират и защитят пакистанската въздушна формация от ответни удари.\"Голямата пакистанска щурмова формация беше засечена в 9:45 часа сутринта, когато те се приближиха в рамките на 10 км от линията на контрол\" в Кашмир, съобщи местната телевизия.Това бележи първият значителен въздушен бой между двете страни след Индо-пакистанската война през 1971 г., който се разрази вчера, след като пакистанските военновъздушни сили свалиха два индийски самолета, които навлязоха във въздушното пространство на Пакистан, след като Индия предприе въздушни удари срещу екстремисти в Кашмир.По-рано днес от индийските военновъздушни сили потвърдиха, че техен изтребител МиГ-21 е свалил изтребител F-16 на пакистанските военновъздушни сили в схватка, която се е случила вчера. Междувременно индийските власти продължават да очакват освобождаването на своя пленен пилот, след като пакистанския премиер Имран Хан обяви, че ще бъде пуснат като жест на мир.", "date": "2019.02.28", "title": "8 самолета на Индия попречили на 24 самолета на Пакистан да ударят в Кашмир"}
{"url": "https://news.bg/world/netanyahu-othvarli-kato-politicheski-obvineniyata-v-koruptsiya.html", "text": "Като политически отхвърли обвиненията в корупция израелският премиер Бенямин Нетяняху, съобщиха местни медии. Според него, левицата е инициатор на преследването срещу него. \"Те знаят, че не могат да ме победят\", убеден е той. Всичко срещу мен е лъжа, цялата къща от карти ще се срине, каза той. Нетаняху се похвали с отличната си вътрешна и външна политика. Имаме най-силния Израел от десетилетия, левицата знае, че няма да ме победи на изборите, убеден е премиерът. Той не пропусна срещата си с руския президент Владимир Путин в Москва. Двамата са обсъждали сигурността и сътрудничеството срещу тероризма. Припомняме, че главният прокурор на еврейската държава Авихай Манделблит реши да повдигне  за корупционни престъпления срещу премиера Бенямин Нетаняху в три отделни дела срещу него, включително за подкуп в мащабното корупционно разследване \"Безек\", в очакване на започване на съдебните процесиРешението бележи първият път в историята на Израел, в който действащ министър-председател е с повдигнати обвинения за престъпления, и хвърля тежка сянка върху предизборната кампания за преизбирането на Нетаняху.Делото срещу съпругата на израелския премиер Сара в аферата \"Безек\" беше прекратено.Върховният съд на Израел отхвърли жалба на \"Ликуд\" за блокиране на съобщението за повдигането на обвиненията. Юрисконсултът на партията Ави Хеливи нарече публичното разкриване на обвиненията \"безпрецедентна намеса\" в предстоящите избори.Последните събития драстично разтърсват политиката в Израел по-малко от шест седмици преди парламентарните избори", "date": "2019.02.28", "title": "Нетаняху отхвърли като политически обвиненията в корупция "}
{"url": "https://news.bg/int-politics/razuznavatelen-samolet-na-sasht-leti-prez-balgariya-na-pat-za-krim.html", "text": "Американски самолети са провели разузнаване по руските граници в Балтийско море и по Черноморското крайбрежие. Това показват  на мониторинговия сайт PlaneRadar.Уточнява се, че този следобед патрулен самолет за борба с подводници Boeing P-8A Poseison е излетял от натовската военновъздушна база \"Сигонела\" в Италия, прелетял е през въздушното пространство на България и е започнал изучаването на Черноморското крайбрежие на Русия на запад от Крим.Приблизително по същото време самолетът за радиоелектронно разузнаване Boeing RC-135V Rivet Joint е излетял от британска военновъздушна база и няколко часа по-късно е извършил разузнавателен полет близо до границата на руския анклав Калининград.Напоследък чуждестранни разузнавателни самолети, особено американски, започнаха да се появяват все по-често на руските граници.През изминалата година руските военновъздушни сили засякоха и съпроводиха над 980 000 летателни апарати. Около три хиляди от тях са били чуждестранни бойни самолети, от които повече от хиляда - разузнавателни самолети.", "date": "2019.02.28", "title": "Разузнавателен самолет на САЩ лети през България на път за Крим"}
{"url": "https://news.bg/world/exxonmobil-otkri-tretoto-nay-golyamo-nahodishte-na-gaz-v-sveta-do-kipar.html", "text": "Министърът на енергетиката на Кипър съобщи, че американската компания ExxonMobil е открила третото най-голямо находище на газ в света през последните две години, информира АП.Йоргос Лакотрипис представи резултатите от проучването на компанията. Той поясни, че откритието от \"световна класа\" доказва, че вероятно има още находища в Източно Средиземно море. По думите му Кипър може да се превърне в алтернативен енергиен източник за Европа.От ExxonMobil са открили 5-8 трилиона кубически фута газ. Енергийната компания обяви, че има вариант за строителство на обект в Кипър за износ на газ. ExxonMobil е заинтересована да продължи проучването по южното крайбрежие на Кипър. ExxonMobil е партньор на Qatar Petroleum, които провеждат сондажите.Преди няколко дни ", "date": "2019.02.28", "title": "ExxonMobil откри третото най-голямо находище на газ в света до Кипър"}
{"url": "https://news.bg/regions/pozhar-izpepeli-23-000-pileta-v-starozagorsko.html", "text": "Пожар изпепели 23 000 пилета в Старозагорско, съобщават от Областната дирекция на МВР в Раднево.Инцидентът е станал около полунощ в село Сърнево.Пристигналият на мястото противопожарен екип е установил, че пламъците са тръгнали от масивна стопанска постройка в двор, собственост на 60-годишен местен жител.В резултат на пожара е изгорял покривът на сградата, намиращите се в нея съоръжения и общо 23 000 пилета.Все още се изясняват причините за лумването на огъня. До момента няма данни за умишлен палеж.По случая е образувано досъдебно производство.", "date": "2019.02.28", "title": "Пожар изпепели 23 000 пилета в Старозагорско"}
{"url": "https://news.bg/int-politics/impiychmant-kak-da-se-otstrani-prezident-na-sasht.html", "text": "Разследванията срещу президента Доналд Тръмп от специален съветник Робърт Мълър и депутати от САЩ повдигнаха въпроса за възможността конгресът да се опита да го отстрани от длъжност, като използва процеса на импийчмънт, заложен в конституцията, пише в своя статия \"Ройтерс\".Конституцията възлага различни, но еднакво важни роли на Камарата на представителите с 435 места и на сената със 100 членове.Парламентът действа като обвинител - гласува дали да предяви конкретни обвинения - а сенатът провежда съдебен процес с членове на камарата, действащи като прокурори, и отделните сенатори, които служат като съдебни заседатели. В парламента е необходимо гласуване с обикновено мнозинство, за да бъде отстранен. В сената се изисква мнозинство от две трети, за осъждане и отстраняване.Понастоящем демократите контролират парламента. Републиканците на Тръмп контролират сената.Мълър разглежда ролята на Русия в президентската надпревара в САЩ през 2016 г., дали кампанията на Тръмп има договорености с Москва и дали Тръмп неправомерно се е опитал да попречи на разследването. В конгреса се провеждат отделни разследвания, в които се провеждат и изслушвания, включително в сряда, в които бившият личен адвокат на Тръмп Майкъл Коен обвини президента в различни нарушения.Тръмп отрече тайните споразумения и пречки. Той нарече разследването на Мълър \"лов на вещици\". Русия отрече намесата в изборите.На какво основание президентът може да бъде отстранен?Според конституцията, президентът, вицепрезидентът и \"всички граждански служители на Съединените щати\" могат да бъдат отстранени от длъжност за \"предателство, подкуп или други сериозни престъпления и простъпки\", без да бъдат по-конкретни.Само двама американски президенти някога са били отстранявани: Андрю Джонсън през 1868 г. в бурните последици от американската гражданска война; и Бил Клинтън през 1998 г. по въпроси, свързани с отношенията му със стажанта от Белия дом Моника Люински. И в двата случая, парламентът одобрява официални обвинения, само за да не успее сенатът да съди и да отстранява.Комитетът на съдебната власт през 1974 г. гласува, че препоръчва импийчмънт, обвинявайки друг президент Ричард Никсън, че планира да възпрепятства разследване по скандала Уотъргейт. Преди парламентът да гласува за импийчмънт, Никсън става единственият президент на САЩ, който някога е подал оставка.Какво се случва с партиите в конгреса?В момента в парламента има 235 демократи, 197 републиканци и три свободни места. В резултат на това, мнозинството от демократите може да гласуват, за да отстранят Тръмп без републиканските гласове. През 1998 г., когато републиканците контролират парламента, камарата гласува главно по партийни линии, за да отстрани Клинтън - демократ.В момента сенатът се състои от 53 републиканци, 45 демократи и двама независими, които обикновено се присъединяват към демократите. Отстраняването на президента изисква 67 гласа, това означава, че поне 20 републиканци ще трябва да гласуват срещу Тръмп, ако всички демократи и двамата независими останат единни, за да го отстранят от длъжност.Комитетът на съдебната власт в парламента вероятно ще проведе изслушвания за потенциални обвинения срещу Тръмп преди пълният състав на парламента да помисли за импийчмънт. Ако парламентът одобри членове на импийчмънта, главният съдия на САЩ Джон Робъртс ще председателства процеса в сената, като избраните членове на парламента ще действат като прокурори, представящи делото пред сената, преди сенаторите да гласуват дали да бъде осъден.Кой би станал президент, ако се отстрани Тръмп?Убеждаването на сената за отстраняване на Тръмп от длъжност, автоматично би издигнало вицепрезидента Майк Пенс за президент до края на мандата на Тръмп, който приключва на 20 януари 2021 година.Настоящата политика на Министерството на правосъдието на САЩ, приета за първи път през 1973 г. и потвърдена през 2000 г., се противопоставя на идеята за повдигане на обвинения срещу действащ президент, като се стига до заключението, че това би нарушило разделението на властите, установено в конституцията за трите колони на управление на САЩ: изпълнителна, законодателна и съдебна.Конституцията позволява, след като бъде отстранен президент, да бъдат повдигнати отделни наказателни обвинения в съда, което би могло да доведе до присъда и наказание, включително и до лишаване от свобода.Ако вицепрезидентът, в случая Майк Пенс, не може да изпълнява длъжността президент, то тя се прехвърля към председателя на камарата на представителите в конгрес на САЩ, понастоящем Нанси Пелоси.", "date": "2019.02.28", "title": "Импийчмънт - как да се отстрани президент на САЩ"}
{"url": "https://news.bg/crime/lineyka-pristigna-v-gdbop-zaradi-mityo-ochite.html", "text": "Линейка пристигна в ГДБОП заради Димитър Желязков-Митьо Очите, съобщи Нова телевизия.Желязков е почувствал болки в корема, докато му предявявали материалите по делото за рекет.Антимафиотите повикали Спешна помощ, а медиците установили, че Желязков е получил хипертонична криза.Докато лекарите дойдат, обаче, Митьо Очите пил хапчета и състоянието му се нормализирало.Припомняме, че на 21 февруари Самият н, а само да бъде прегледан.Желязков е . За тези престъпления законът предвижда до 15 години затвор. Димитър Желязков беше екстрадиран от Турция, след като прекара 6 месеца в турския арест.Припомняме, на 2 август 2018 г. бяха задържани . В ареста .От всички с обвинения в неизвестност беше само общинският съветник от Несебър . Няколко дни след това и той беше задържан.На 4 август 2018 г. стана ясно, че зам.-председателят на бургаския общинския съвет Бенчо Бенчев, известен със скъпия си \"Ролс Ройс\", е задържан с Димитър Желязков в Истанбул..След около 3 месеца от скандала с Митьо Очите бившият заместник-председател на  в местния парламент.Бенчев заедно с бившия депутат от ДПС Несрин Узун бяха сред върнатите от турските власти български граждани, арестувани при  на 4 август.", "date": "2019.02.28", "title": "Линейка пристигна в ГДБОП заради Митьо Очите"}
{"url": "https://news.bg/health/patsienti-ot-plovdiv-se-obyaviha-protiv-limitite-za-hemodializata.html", "text": "Пациенти на хемодиализата в Пловдив се обявиха против лимитите за хемодиализното лечение. Това стана ясно от съобщение на Български пациентски форум във \"фейсбук\".Две седмици преди Световният бъбречен ден, пациентите публикуваха снимки с лозунг \"Без лимити на диализите\".В позицията си те призовата всеки, който е против да се включи като изпрати снимка.Припомняме,че преид два дни стана ясно, че . Това се случва след като Тогава обаче имаше проблем и с отоплението в отделението.", "date": "2019.02.28", "title": "Пациенти от Пловдив се обявиха против лимитите за хемодиализата"}
{"url": "https://news.bg/politics/plevneliev-polititsite-sa-chast-ot-problema-a-ne-ot-resheniyata.html", "text": "Политиците са повече част от проблема, отколкото от решенията на важните въпроси, които ни репресират.Това заяви президентът Росен Плевнелиев на специализирана конференция Knowledge City 2019, организирана от Investor Media Group, посветена на цифровата икономика и стратегиите за интелигентно развитие на градовете в страната. Целта на форума е бъдат обсъдени идеи и добри практики, за да могат редица български градове да се превърнат в така наречените \"умни градове\".Можем по демократичен начин да се развиваме. Плевнелиев се възхищава на поколението, което нарича мечтатели - те инвестират в свързаността на нашите мозъци така, както в мрежа са свързани компютрите, те променят България към по-добро. Новата индустриална революция дава шансове на държавите и ние трябва да се възползваме, каза още Плевнелиев, като апелира да мечтаем и да използваме инструментите, за да променим изцяло градовете си. Според него в България има инструменти, възможности и хора, които да направят това, а като слабост посочи липсата на правилни приоритети и ниската ефективност на работа.Свързаност, финансиране, технологии и мобилност. Това са и посланията, които ще определят бъдещето на нашите градове.\"Ние имаме голямата гордост в България, опитвайки се да дебатираме за умните градове, автомобилите, да си даваме сметка, че имаме огромен шанс и сме все по-силно рали по пътя на прогреса\", убеден е Плевнелиев.Експрезидентът даде пример с проекта Спарк, с който се развива енергийна ефективност, а с това София е водеща на Балканите.Зам.-кметът по транспорта Дончо Барбалов обясни, че във всяка една градска сфера се търсят интелигентни решения. Така градовете биха били в услуга на хората. Столична община работи с редица партньори в изпълнението на стратегията за насърчаване използването на иновативни технологии. Столицата си сътрудничи предимно с Виена, Париж, Лисабон и Любляна при обмен на добри практики.На конференцията присъстваха над 150 представители на Столична община, бизнеса, ИТ сектора, както и енергетиката.", "date": "2019.02.28", "title": "Плевнелиев: Политиците са част от проблема, а не от решенията"}
{"url": "https://news.bg/world/sasht-otchetoha-nay-golemiya-ikonomicheski-rast-ot-3-g.html", "text": "Американската икономика отчете най-големия ръст за последните 3 г., информира АФП, позовавайки се на правителствена статистика.Икономическият растеж на САЩ достигна нивото от 2015 г. - най-силното от 2005 г.Но най-голямата икономика в света забави темпо в края на 2018 г., обяви търговското министерство.БВП на САЩ се разшири с 2,9 на сто през 2018 г. в сравнение с 2,2 на сто година по-рано. Но през октомври-декември икономическият растеж се е забавил до 2,6 на сто на годишна база в сравнение с 3,4 на сто през третото тримесечие. Правителството отбелязва, че по-слабото потребление е основният фактор за забавянето.През последната четвърт е отчетено и най-голямото забавяне за изминалата година, съобщава АП и посочва различни фактори, включително спирането на работата на правителството заради липсата на финансиране, което се е отразило върху ръста с 0,1 на сто. Икономисти вярват, че растежът се е забавил още повече през настоящото тримесечие.", "date": "2019.02.28", "title": "САЩ отчетоха най-големия икономически ръст от 3 г. "}
{"url": "https://news.bg/crime/dareniyata-s-vaksini-minavali-parvo-prez-bchk.html", "text": "\"В мое присъствие не е обсъждано дали да бъде направен внос на ваксини от трета страна\".Това показват свидетелските показания на здравния експерт от Министерство на здравеопазването Радосвета Иванова, която се яви като свидетел по делото срещу бившия здравен министър Петър Москов.По време на днешното съдебно заседание, Иванова бе категорична, че за да сключи Министерство на здравеопазването договор за каквото и да било дарение, това изисква много усилия и много време.Ако дарението е за ваксини, те първо минават през Българския червен кръст (БЧК), каза още Иванова.По делото срещу бившия министър на здравеопазването вече свидетелстваха министри от кабинета \"Борисов - 2\". Вицепремиерът Томислав Дончев заяви, че неприсъствено се взимат решенията от спешен порядък, които изискват бърза реакция, отпускане на финансиране на дадена институция, както и изразяване на национална позиция.\"При положение, че е имало криза с ваксините е напълно нормално такова решение да се вземе неприсъствено\", обясни на миналото заседание Дончев. Като свидетел се яви и финансовия министър Владислав Горанов.Призован е и премиерът Бойко Борисов, но засега няма яснота дали и кога той ще свидетелства.Припомняме, Москов е обвинен за това, че на 9 юли 2015 г. в качеството си министър на здравеопазването не е изпълнил служебните си задължения и е приел дарение от Министерство на здравеопазването на Турция под формата на 100 хил. дози ваксина за деца \"Пентаксим\" - 0.5 мл.\" и 100 хил. дози ваксина за \"Хепатит Б\" - \"Еувакс Б\".Тези ваксини не са разрешени за употреба на територията на България. Поради това не биха могли да отговорят на нуждите на имунизационния календар в страната.Заради действията на Москов здравното ведомство е ощетено с 325 233,87 лв. Неимуществените вреди пък са свързани с това, че авторитета на МЗ пада и се създава недоверие в у гражданите за дейността по ваксиниране на деца.Това определя деянието като особено \"тежък случай\". Законът предвижда наказание \"лишаване от свобода\" от 3 до 10 г.Второто обвинение на бившия здравен министър е, че на 27 ноември 2015 г. като помагач умишлено е улеснил сключване на неизгодна сделка с \"Бул Био НЦЗПБ\" ЕООД за дарение на 5 000 000 дози ваксини \"БЦЖ\". От това са произтекли значителни вреди за \"Бул Био\" ЕООД в размер на 427 788,31 лв. с ДДС, 2097, 96 лв. застраховки и 12 221,22 лв. транспортни разходи.Третото обвинение на Москов е за това, че в периода 20 юни 2016 г. - 1 юли 2016 г., като министър на здравеопазването и принципал на \"Бул Био НЦЗПБ\" ЕООД, не е упражнил нужния контрол върху работа на лица, на които е възложено управлението на обществено имущество. Тези действия са довели до щети в размер на 110 003, 46 лв.", "date": "2019.02.28", "title": "Даренията с ваксини минавали първо през БЧК"}
{"url": "https://news.bg/disasters/avstraliya-izprashta-nay-goreshtoto-si-lyato-v-istoriyata.html", "text": "Австралия е преживяла най-горещото си лято в историята, подобрявайки предишния рекорд, поставен преди шест години. Това обявиха от метеорологичната служба на страната, цитирани от \"Гардиън\".Лято 2018-19, в което имаше дни, в които температурите достигнаха до 50 градуса по Целзий и се превърнаха в най-високите температури, измервани някога в страната, официално подобри предишния рекорд, поставен през лятото на 2012-13 г., което беше 1,28 градуса над това, което се смята за нормално. Експерти по климата изтъкват, че това попада в модел на глобално затопляне, предизвикано от човека.Взет сам по себе си януари вече беше потвърден като най-горещия месец, регистриран някога в Австралия, със средна температура в цялата страна от 30,8 градуса, което е с 2,9 градуса над средните температури за януари (изчислено за периода 1961-1990) от 27,9 градуса.Днес австралийската метеорологична служба обяви, че цялото изминало лято официално е най-горещото, откакто се правят надеждни измервания.Въпреки че точните цифри все още не са потвърдени, метеоролозите уточниха, че средната температура през това лято е най-малко 2 градуса над референтните 27,5 градуса за това, което се смята за нормално въз основа на данните от периода 1961-1990.\"Лятото е нашето най-топло лято в историята от гледна точка на максималните температури, от гледна точка на минималните температури и средните температури\", казва Андрю Уоткинс от австралийската метеорологична служба.Статистиката няма да е изненада за австралийците, които изнемогваха от жега в продължаващи с дни горещи вълни и се бориха с пожари в цялата страна.Само за януари Аделаида подобри рекорда си за най-висока температура с 46,6 градуса, Порт Аугуста счупи рекорда си с 48,9 градуса, а след това отново го подобри с 49,5 градуса седмица по-късно. ", "date": "2019.02.28", "title": "Австралия изпраща най-горещото си лято в историята"}
{"url": "https://news.bg/crime/otkriha-nad-27-kg-marihuana-v-taynik-pod-skorosten-lost.html", "text": "Митничари откриха 35 пакета с общо тегло над 27 кг марихуана на \"Дунав мост\"-Русе, съобщи МВР.Наркотиците са намерени при проверка на лек автомобил \"Фолксваген\" в изграден тайник под скоростния лост. Водачът на автомобила е българин.Той е задържан, а по случая е образувано досъдебно производство.", "date": "2019.02.28", "title": "Откриха над 27 кг марихуана в тайник под скоростен лост"}
{"url": "https://news.bg/crime/postoyanen-arest-za-mazha-obvinen-za-ubiystvoto-na-zhena-si-vav-varna.html", "text": "Оставиха за постоянно в ареста мъжа, обвинен за убийството на съпругата си във Варна. Искането за постоянен арест бе на Окръжната прокуратура.Убийството е извършено по мъчителен начин и с особена жестокост на 24 февруари 2018 година.С определението си съдебният състав прецени, че въпреки чистото съдебно минало на 41-годишния Борислав Н., постоянния му адрес и месторабота, той ще остане в ареста.Събраните гласни, писмени и веществени доказателства, според съда, водят до обоснованото предположение, че точно Борислав е извършил убийството на съпругата си Кремена.Припомнени бяха и няколкото жалби на убитата 40-годишна жена, подавани срещу домашния насилник Борислав.Съдът не прие поисканата от защитата на Борислав Н. по-лека мярка за неотклонение, като домашен арест.Според Наказателния кодекс се предвижда затвор за срок от 15 - 20 години, доживотен затвор и доживотен затвор без замяна. Те са достатъчно основание да мотивира обвиняемия да се укрие и да извърши друго престъпление.Определението на Варненския окръжен съд подлежи на обжалване пред Апелативния съд.При обжалване, съдебното заседание във въззивната инстанция е насрочено за 5 март тази година.", "date": "2019.02.28", "title": "Постоянен арест за мъжа, обвинен за убийството на жена си във Варна"}
{"url": "https://news.bg/int-politics/sas-sdelka-ili-ne-otnosheniyata-sasht-kitay-sa-nepopravimi.html", "text": "Приближава ли се сделка за прекратяване на търговската война между САЩ и Китай? Президентът Тръмп изглежда мисли така. \"Ставаме много, много близки\", коментира той пред група губернатори в Белия дом през февруари, пише в своя статия \"Тайм\".Позовавайки се на \"значителен напредък\" в неотдавнашните преговори, Тръмп отложи крайния срок от 1 март, с който би увеличил рязко митата за 200 млрд. долара китайски стоки. Тръмп обясни, че се надява, срещата с китайския президент Си Дзинпин, най-вероятно в края на март в Мар-а-Лаго, да се превърне в \"среща на върха\".Стремежът на Тръмп за сделка може да се дължи отчасти на бързо приближаващите се американски избори. Тъй като демократите започват да се подготвят, за да се кандидатират срещу него през следващата година, президентът може би се надява да избегне сътресения на борсовия пазар и икономически проблеми, които ескалиращата търговска война скоро може да започне да причинява.Той със сигурност би могъл да използва това, което смята за голяма политическа победа с Китай в момент на многобройни разследвания, все по-агресивни демократи, неспособността му да изгради гранична стена и неудобно публично свидетелство от бившия му личен адвокат Майкъл Коен, като всички тези неща замъгляват политическите му хоризонти.Но както и с неговото пренастройване спрямо Русия, Тръмп не може да промени структурната игра с Китай с едно споразумение. Макар Тръмп да встъпи в длъжност, предвиждайки, че ще подобри отношенията си с Москва, депутатите продължават да обвиняват Русия в намеса в изборите в САЩ и в други други престъпления. Санкциите остават в сила и може да се разширят. Нито похвалите на Тръмп, нито наказанията на Конгреса накараха Русия да промени курса.Същото важи и за Китай. Без съмнение Тръмп ще спечели някои отстъпки от Си Дзинпин, може би разширен достъп за американски компании до китайския пазар, споразумения за управление на валутата, повече китайски покупки на американска соя и обещания, по принцип, за справяне с други искания на САЩ.Това, което Тръмп не може да направи, е да убеди Си Дзинпин да преразгледа по-широкия икономически модел на Китай. Китайската държава ще продължи да субсидира държавни компании и частни национални печеливши компании, като накланя световните условия в своя полза. Тя ще насърчи, с всички необходими средства, разширяване на технологичните иновации, за да се конкурира с американските и европейските фирми в най-важните икономически сектори на 21-ви век - изкуствения интелект, финтек и потребителската електроника. По тези теми, каквото и да обещае Си Дзинпин на Тръмп или китайските служители обявяват публично, компромис няма да има.Има и граници на това, което Тръмп може да предложи, за да се договори със Си Дзинпин. Ако подпише споразумение, което премахва натиска върху китайските телекомуникационни гиганти Huawei и ZTE, всеки от които е заподозрян в подкопаване на националната сигурност на САЩ, той няма да получи подкрепа в Конгреса. Ако се опита да използва Мън Ванчжоу - изпълнителния директор на Huawei, арестувана в Канада заради нарушенията на санкциите срещу Иран в САЩ, той ще се сблъска с критики, че се намесва в правоприлагането и превишава правомощията си.Дори Тръмп и Си Дзинпин да се разберат за пазари през март с широко споразумение Мар-ла-Лаго за кафе и шоколадови торти, щетите върху отношенията вече са факт. Доверието между тях сега е в най-ниската си точка от 30 години и всяко правителство ще продължи с дългосрочни проекти да предотврати уязвимостта от натиск на другата страна.Всъщност, отношенията между САЩ и Китай са фундаментално нарушени и нито един политически вдъхновен и неясно формулиран компромис ще промени това.", "date": "2019.02.28", "title": "Със сделка или не, отношенията САЩ-Китай са непоправими"}
{"url": "https://news.bg/world/kyurdski-sili-otkriha-masov-grob-v-siriya.html", "text": "Подкрепяните от САЩ сили в Сирия откриха масов гроб до контролирана от ДАЕШ (\"Ислямска държава\") територия, информира АП.Говорител на коалицията поясни, че масовият гроб е открит в последния джоб под контрола на групировката в източната част на страната.Аднан Африн добави, че са открити останките на мъже и жени, но не е ясно колко тела има и самоличността им.Кюрдската телевизия Furat FM публикува видео, което показва няколко изровени тела.Сирийските демократичните сили се опитват да превземат последния бастион на джихадистката организация в арабската държава.Африн поясни, че силите са успели да освободят 24 кюрдски бойци при евакуацията на цивилни от района.", "date": "2019.02.28", "title": "Кюрдски сили откриха масов гроб в Сирия"}
{"url": "https://news.bg/politics/zabranyavat-prodazhbata-na-tyutyun-za-nargile-na-nepalnoletni.html", "text": "Забранява се продажбата на изделия за наргилета на непълнолетни.Това реши парламентарната здравна комисия, гласувайки на първо четене измененията в Закона за здравето, предложен от НФСБ.Учим младото поколение на вреден навик, категоричен беше Георги Колев от НФСБ, който представи идеите на измененията. Не искам да влизам в подробности за субстанциите, подчерта депутатът, но посочи, че някои от тях са изключително опасни.Нима не е по-добре децата да бъдат приучвани да дишат чист въздух, попита той. Колев защити здравословния начин на живот сред подрастващите.Призовавам ви да вземем правилното решение и да спасим децата от това което е вредно, настоя той.Подкрепяме предложението, декларира и заместник здравният министър Бойко Пенков.Заместник-министърът на образованието Деница Сачева пък обясни, че ведомството също застава зад проекта. Наргилетата са рисков фактор сред подрастващите, по думите й.Единодушно промените минаха на първо четене в комисията. Опозицията нямаше свой представител, което стана повод управляващите да се чудят какво е мнението на левите по темата и изразиха желание в пленарна зала и социалистите да се изкажат.", "date": "2019.02.28", "title": "Забраняват продажбата на тютюн за наргиле на непълнолетни"}
{"url": "https://news.bg/regions/zhena-zagina-pri-tezhko-ptp-mezhdu-provadiya-i-dalgopol.html", "text": "38-годишна жена загина при тежка катастрофа на пътя между Провадия и Дългопол, информираха от Областната дирекция на МВР във Варна.По първоначална информация инцидентът е станал около 15 часа. Блъснали се автобус и лека кола. Вследствие на удара е загинала жената, управлявала лекия автомобил.Към момента обстоятелствата около произшествието се изясняват от компетентните органи.По случая е образувано досъдебно производство.Движението в района на село Раяк е ограничено. В посока от Дългопол към Провадия се преминава през село Сава, а в обратната посока - през село Храброво, допълват от МВР. ", "date": "2019.02.28", "title": "Жена загина при тежко ПТП между Провадия и Дългопол"}
{"url": "https://news.bg/crime/shefat-na-ohranata-na-desislava-radeva-poluchi-distsiplinarno-nakazanie.html", "text": "Началникът на охраната на първата дама Десислава Радева получи дисциплинарно наказание, съобщи Нова телевизия, позовавайки се НСО.Освен него шофьорът ѝ е глобен с 30 лв. за пътно нарушение.Припомняме, че миналата година , станала заради пътно нарушение.Кортежът на президентската съпруга влязъл в насрещното по столичната улица \"Фритьоф Нансен\". Последва проверка в НСО.На записа се виждат шофьор и жена, което даде повод за предположения, че става въпрос за колата на съпругата на президента Десислава Радева.Самата Радева написа тогава във \"фейсбук\", че не е била в автомобила.След това пред bTV заяви, че инцидентът с колата на НСО е бил ", "date": "2019.02.28", "title": "Шефът на охраната на Десислава Радева получи дисциплинарно наказание"}
{"url": "https://news.bg/int-politics/pakistan-osvobozhdava-indiyskiya-pilot-v-zhest-za-mir.html", "text": "Пакистанският премиер Имран Хан обеща да освободи утре индийския пилот, заловен от пакистанските военни. Политическата декларация е излъчена по телевизионния канал ГеоТВ.\"Решихме да освободим заловеният индийски пилот утре като мирен жест\", обясни Хан.Министър-председателят обръщаше внимание на съвместната сесия на Парламента и в послание призова Индия да не ескалира ситуацията.\"Не продължавайте повече това, Пакистан ще бъде принуден да отговори\", допълва премиерът.\"Надявам се, че международната общност ще изиграе своята роля, за да гарантира, че ситуацията няма ескалира отвъд това\", коментира Хан.По-рано, външният министър Шах Мехмуд Куреши заяви, че Пакистан има желание да обмисли връщането на индийския пилот, ако това доведе до де-ескалация.\"Ако има де-ескалация с връщането на този индийски пилот, Пакистан е готов да разгледа това\", обясни Куреши.", "date": "2019.02.28", "title": "Пакистан освобождава индийския пилот в жест за мир"}
{"url": "https://news.bg/world/shveytsariya-obmislya-da-pozvoli-na-5000-dushi-da-pushat-marihuana.html", "text": "Швейцария може да позволи на 5000 души да пушат марихуана легално. Това ще е част от пилотен проект за проучване дали могат да се въведат нови правила за употребата на канабис за развлекателни цели, обяви правителството, цитирано от \"Ройтерс\".Кабинетът предложи ограничен пилотен проект, който може да доведе до изменение на законите на страната, които забраняват употребата на марихуана. Законите датират от 1951 г. Планът ще бъде подложен на обществено обсъждане до средата на годината, обявиха здравните власти.В момента Швейцария позволява производство на канабис с под 1% тетрахидроканабинол - основното психоактивно вещество в канабиса. Това решение беше прието през юли 2018 г., за да се проучат нови начини за регулиране употребата на лекия наркотик, след като Бернският университет не можеше да проведе научно проучване заради съществуващото законодателство.Около 200 000 души в Швейцария употребяват канабис незаконно, показват данни на правителството.\"Без да засягаме общата забрана за употреба на канабис, ние трябва да тестваме нови регулаторни модели при настоящата ситуация\", отбелязва правителството.Няколко американски щата легализираха марихуаната, тъй като го разглеждат като възможност за спестяване на обществени средства и събиране на приходи от таксите върху наркотика. В Европа Португалия и Чехия декриминализираха канабиса, а Люксембург обмисля да го легализира.Проектът в Швейцария ще бъде сведен само до канабис. Правителството също планира да улесни достъпа на хората до медицинска марихуана, но това ще е част от друг процес.", "date": "2019.02.28", "title": "Швейцария обмисля да позволи на 5000 души да пушат марихуана"}
{"url": "https://news.bg/regions/sos-prie-plan-za-deystvie-pri-bedstviya-opozitsiyata-ne-go-razbira.html", "text": "София не е готова за бедствени положения. Това мнение изрази общинският съветник от БСП Николай Николов.Коментарът на общинаря дойде във връзка с приетата днес актуализация на плана за защита при бедствия и аварии. \"Плановете по райони и скривалищата са общинска собственост и са неизползваеми\", заяви Николов. Проблем било и финансирането за бедствени ситуации в столицата.По думите му няма как в заседателната зала да се направят 16-17 конкретни предложения.Той коментира и набора от продукти за оцеляване. 13 са продуктите за оцеляване, които са жизненоважни при такава ситуация за цялото население на София. Според изчисленията това струва по 5 млн. лева на ден, но не ставало ясно каква е наличността и срока на годност на продуктите, възмути се Николов.В плановете е записано, че палаткови лагери се правят в училища, детски градини, читалища, но за това се изисквало разрешение от Министерство на младежта и спорта.Липсват и планове за местата, където се събират много хора като жп гари, автогари и летище \"София\". За Николов метрото е едно тези места.Припомняме, че миналата година при пороен дъжд в столицата бяха сериозно .Николов смята, че в такива ситуации хората би следвало да бъдат изведени навън, а метростанциите трябвало да се затворят. \"Това е физика за трети клас - знаете какво става с вода и ток\", каза още Николов.От своя страна Иван Илиев от ГЕРБ обясни, че опозицията не разбира, тъй като планът включва задълженията на всички ангажирани структури на държавата. Този документ има за цел ясно да разпише отговорностите, каза Илиев.В различните подчасти на плана има заложено остойностяване в бюджета, но това финансиране е комплексно между няколко ведомства, подчерта Илиев.По думите му не съществува опасност от възникване на хаос предвид участието на редица институции. Той допълни, че \"целта на този план е именно да се сработят институциите, затова всяка една актуализация на този план трябва да влиза час по-скоро\".", "date": "2019.02.28", "title": "СОС прие план за действие при бедствия, опозицията не го разбира"}
{"url": "https://news.bg/energy/evn-preduprezhdavat-che-iskat-promyana-na-tsenite-ot-1-yuli.html", "text": "До края на март ЕВН ще внесе в КЕВР заявления за утвърждаване на нови цени от 1 юли.Промяната на цените ще се отнася до мрежовите услуги, както и електрическата и топлинната енергия.Ценовото заявление на \"Електроразпределение Юг\" ще е на база одобрените в Ценовото решение на КЕВР от 1 юли 2018 г. необходими приходи за текущия регулаторен период.Ценовото заявление на ЕВН ще отразява необходимите приходи за обезпечаване на лицензионните задължения на компанията и изпълнението на дейности, възложени със закон..Ценовото заявление ще включва:Ако до края на месец март настъпят промени в нормативната рамка, те ще бъдат отразени от дружествата.", "date": "2019.02.28", "title": "ЕВН предупреждават, че искат промяна на цените от 1 юли"}
{"url": "https://news.bg/disasters/lekomotoren-samolet-padna-v-moskovska-oblast.html", "text": "Лекомоторен самолет падна в Московска област, съобщи ТАСС. По информация на службата за извънредни ситуации са загинали двама души.\"В района на градското сдружение \"Отдих\" в Московска област падна лекомоторен самолет. Двамата, били на борда, са загинали\", съобщи източник на агенцията.Изяснява се причината за авиокатастрофата.", "date": "2019.02.28", "title": "Лекомоторен самолет падна в Московска област"}
{"url": "https://news.bg/world/ek-otgovori-na-izmislitsite-na-ungariya-za-migratsiyata.html", "text": "Европейската комисия публикува официално опровержение на обвиненията на унгарското правителство, че Европейският съюз насърчава масова миграция, информира АП.Говорителят на Комисията Мина Андреева коментира, че \"кампанията на унгарското правителство изопачава истината и се опитва да обрисува мрачна картина с таен заговор за насърчаване на по-голяма миграция към Европа\".В опровержението Комисията точка по точка се защитава, че не планира да въвежда задължителни квоти за разселване и че работи здраво в борбата срещу трафика на хора.Андреева добави, че унгарските граждани \"заслужават факти, а не измислици\".Будапеща предупреждава унгарците, че бюрократите в Брюксел искат да пречупят съпротивата на държавите, които се обявяват срещу миграцията.Спорът се разразява три месеца преди европейските избори.Отговорът на Комисията можете да разгледате .", "date": "2019.02.28", "title": "ЕК отговори на „измислиците” на Унгария за миграцията"}
{"url": "https://news.bg/int-politics/migratsiyata-ot-es-kam-velikobritaniya-nay-niska-ot-2009-a.html", "text": "Нетната миграция към Великобритания от Европейския съюз е спаднала до най-ниската си точка от 2009 г. насам през 12-те месеца до септември, като спадът се засилва, докато Брекзит се приближава, показват официални британски данни, цитирани от \"Ройтерс\".За разлика от това, нетната миграция на граждани извън ЕС е най-високата от 2004 г., което означава, че общо 283 000 души повече са се преместили във Великобритания, отколкото са я напуснали, което е най-голямото увеличение от близо година, уточниха от британската статистическа служба.Нетната миграция на граждани на ЕС във Великобритания се е понижила до 57 000 души през 12-те месеца до септември 2018 г., което потвърждава тенденцията за спад, след като британските гласоподаватели, много от които искат намаляване на имиграцията, решиха страната им да излезе от ЕС на референдум през юни 2016 г.Миграцията от страни извън ЕС е нараснала до 261 000 души, което е най-голямото увеличение от 2004 г.Британският премиер Тереза Мей по-рано тази седмица отвори възможността за кратко удължаване на датата за излизане от Общността, която към момента е определена за 29 март.Новите данни показват нетен спад на имиграцията от осемте източноевропейски страни, които се присъединиха към ЕС през 2004 г., като повече от един милион от тях са се преместили във Великобритания през последното десетилетие.Британският бизнес многократно е подчертавал значението на запазването на достъпа до международния трудов пазар за квалифицирани работници след Брекзит.\"Подобно на бизнеса, хората жадуват за сигурност, за да могат да планират живота си, така че не е изненадващо, че е налице намаляващ апетит за гражданите на ЕС да идват да живеят и работят във Великобритания\", коментира Джонатан Бойс, икономист в Института за развитие на персонала.Мей тази седмица отрече обвиненията на част от съпартийците си от нейната управляваща Консервативна партия, че тя имала \"проблем с имиграцията\", като заяви в неделя, че въпреки че това е било добро за Великобритания, хората просто искат повече контрол.", "date": "2019.02.28", "title": "Миграцията от ЕС към Великобритания най-ниска от 2009-а"}
{"url": "https://news.bg/energy/podnovyavat-targa-za-stroezha-na-balgarskiya-uchastak-ot-turski-potok.html", "text": "Подновяват търга за строежа на българския участък от \"Турски поток\".От \"Булгартрансгаз\" ЕАД съобщават, че удължават срока за подаване на оферти по откритата процедура \"Доставка на необходимите материали и оборудване, инвестиционно проектиране - фаза работен проект, изграждане и въвеждане в експлоатация на обект: \"Разширение на газопреносната инфраструктура на \"Булгартрансгаз\" ЕАД паралелно на северния (магистрален) газопровод до българо-сръбската граница\", етап: \"Линейна част\".Припомняме, в средата на февруари п от \"АТОМЕНЕРГОРЕМОНТ\" АД.От Комисията за защита на конкуренцията обаче са оставили жалбата без разглеждане.\"Булгартрансгаз\" ЕАД информира, че новият срок за подаване на оферти е до 17.00 часа на 6 март, а новата дата за публичното заседание за отваряне на оферти е 7 март.", "date": "2019.02.28", "title": "Подновяват търга за строежа на българския участък от \"Турски поток\""}
{"url": "https://news.bg/regions/ulitsa-v-pernik-ezhednevno-vdiga-kravnoto-na-shofyori.html", "text": "Улица в Перник, на която е позволено паркирането и от двете страни, става повод за всекидневни разпри между водачи. За това сигнализира читател на news.bg, който живее на улицата и ежедневно става свидетел на скандали.Става въпрос за улица \"Васил Левски\".Според сигнала от около 3 години, след ремонт в района на площад \"Кракра\" и изграждането на нова улица, трафикът се е увеличил значително. След ремонтните дейности се оказало, че паркирането по улицата е позволено и от двете ѝ страни, което изключително много затруднило разминаването на коли.Поради това гражданинът апелира Община Перник да предприеме мерки за решаването на проблема - или да се забрани паркирането от едната страна, или в района по-скоро да се въведе \"Синя зона\".По думите на жителя урегулирана по този начин улицата става повод за опасни ситуации всеки ден - автомобилите се разминавали изключително трудно, като понякога чакането достигало до 10 минути. Скандалите също били ежедневие, а клаксоните не стихвали.В допълнение към това предложение гражданинът предлага на общината в Перник също така да помисли за изграждането на интернет контактен център, който да прави сигнализирането и решаването на такива проблеми по-лесно.", "date": "2019.02.28", "title": "Улица в Перник ежедневно вдига кръвното на шофьори"}
{"url": "https://news.bg/politics/voyvoda-predlozhi-na-volya-novo-ime-pinokio.html", "text": "Депутатът от ВМРО Юлиан Ангелов предложи на Веселин Марешки да прекръсти партията си на \"Пикокио\", тъй като използвали само опашати лъжи.Това заяви Ангелов по повод изказването на Марешки от парламентарната трибуна, че войводите не са направили нищо във връзка с предложението за отпускането на еднократна помощ при раждане на дете според степента на образование. По думите на лидера на \"Воля\" патриотите са скочили, че това е дискриминация. Марешки обвини ВМРО и че се е обърнала с обидни суми към родителите.\"Предлагат 200 лв. за българско дете и 200 млн. лв. за американски самолети\", посочи Марешки.Лидерът на Воля подчерта, че трябва да се назначат отделни прокурори за секторите, които управляват ВМРО.Ангелов пък изтъкна, че резултатът, който имат \"Воля\" е нула, а на изборите ще се удвои и ще стане двойна нула.", "date": "2019.02.28", "title": "Войвода предложи на \"Воля\" ново име - Пинокио"}
{"url": "https://news.bg/economics/bulgartabak-holding-stava-balgarski-investitsionen-holding.html", "text": "\"Булгартабак холдинг\" ще бъде преименуван в \"Български инвестиционен холдинг\". Датата, определена за официална смяна на името, трябва да бъде гласувана на извънредно Общо събрание на акционерите. То е насрочено за 11 април по данни от Търговския регистър, цитирани от БНР.Според министъра на икономиката Емил Караниколов приватизационният договор дава гаранции, че компанията ще продължи да работи въпреки две затворени предприятия - в София и .\"Може би, по-коректно би било да се попита Агенцията за приватизация. Там съм бил 7 години. Сделката е по мое време. Основанията бяха да не се променя предметът на дейност - т.е. в Търговския регистър да пише \"производство на цигари\", да не се спира работата\", каза Караниколов.По думите му, смяната на името не е уредено в приватизационния договор. Аз мисля, че всеки един собственик може да си сменя името на компанията, каза министърът.\"Друг е въпросът, дали чисто стратегически при смяна на името няма да доведе до нещо. Но, не е проблемът в приватизационния договор. До 2021-ва, извинявам се, ако греша, има контрол следприватизационен. Те имат право, отново по спомен ви казвам, по договора за една година да спират за преоборудване, ремонти, което е нормално. Но това го има в приватизационния договор - имат право до една година да спират производството\", каза Караниколов.Припомняме, през 2016 г. стотици работници от софийския клон срещу съкращението им от ръководството.През 2017 година двужеството и от обвиненията на \"Да, България\" в контрабанда.Също през 2017 година, \"Бритиш американ табако\" придоби част от \"Булгартабак\".", "date": "2019.02.28", "title": "\"Булгартабак холдинг\" става \"Български инвестиционен холдинг\""}
{"url": "https://news.bg/world/rusiya-e-gotova-da-posrednichi-mezhdu-indiya-i-pakistan.html", "text": "Русия е готова да посредничи между Индия и Пакистан в опит да се намали напрежението между двете ядрени сили, обявиха руски представители, които предупреждават, че има риск от още сблъсъци между двете страни, информира \"Ройтерс\".Москва отправи предложението, след като Пакистан обяви, че . По-рано президентът на САЩ Доналд Тръмп заяви, че помагат за Русия поддържа близки отношения с Индия, която закупи огромни количества руска бойна техника. В същото време през последните години Москва затопли отношенията с Пакистан.Запитан дали Русия е готова да помогне на двете държави, външният министър Сергей Лавров заяви, цитиран от ТАСС: \"Ако поискат това, разбира се\".По-късно говорителят на Министерството на външните работи Мария Захарова коментира, че Москва е готова да направи всичко, за да помогне на двете страни.\"Ние сме обезпокоени от ескалиралото напрежение между Индия и Пакистан и опасните маневри на въоръжените сили на двете държави до линията на контрол, което носи риск от пряк военен сблъсък\", отбеляза Захарова пред журналисти.Лавров е разговарял с индийския си колега в сряда в кулоарите на събитие в Китай.", "date": "2019.02.28", "title": "Русия е готова да посредничи между Индия и Пакистан"}
{"url": "https://news.bg/regions/bez-kamioni-po-magistralite-na-1-mart.html", "text": "На 1 март ограничават движението на камиони над 12 тона по магистралите и най-натоваренитe пътища. Ограничението ще бъде в сила между 16 и 20 часа.Целта е да се повиши безопасността по пътищата.Спира се движението на камиони над 12 тона в следните участъци:Камионите ще бъдат спрени и в последния почивен ден - 4 март (понеделник) от 14 ч. до 20 ч.Забраната не важи за МПС, превозващи бързоразвалящи се хранителни продукти и товари на температурен режим, живи животни и опасни товари (ADR).За улеснение на трафика през Владая на 4 март ще има две ленти за влизащите в София по път I-1 (Е-79). По този начин пристигащите в столицата шофьори ще могат да пътуват по- безопасно. Алтернативен маршрут на първокласния път през Владая е АМ \"Люлин\".От Агенция \"Пътна инфраструктура\" призовават шофьорите да карат разумно, да спазват правилата за движение и да не се движат по аварийните ленти на автомагистралите.", "date": "2019.02.28", "title": "Без камиони по магистралите на 1 март"}
{"url": "https://news.bg/comments/mezhdu-dva-potoka-ta-uyde-konya-u-rekata.html", "text": "\"Толкова ми е трудно да прекарам държавата през иглени уши.\" Така министър-председателят Бойко Борисов коментира преди десетина дни от Мюнхен мъчнотиите на външната политика на България, сред които е и въпросът за продължението на газопровода \"Турски поток\" през нашата страна. В случая на Борисов трябва да му вярваме, защото Христос, към който той често се обръща, е казал: \"По-лесно е камила да мине през иглени уши, нежели богат да влезе в царството Божие.\" (Мат 19:24)Вярно, България не е камила, макар българите да са в положението на прецаканите камилчета и въпреки че г-н Борисов не е беден човек, нас не ни интересува дали той ще влиза в рая, или не. Това си е между него и Господ. Интересува ни, след като погази националния интерес със спирането на трите енергийни проекта с руско участие - \"Бургас-Александруполис\", \"Южен поток\" и АЕЦ \"Белене\", той да запази поне газопреносния транзитен статут на България на Балканите. Засега нещата обаче не изглеждат добре и премиерът като използва популярния израз, се издаде, че ситуацията е \"на кантар\", защото нито камила може да мине през иглени уши, нито богатият да влезе в рая.Дни преди посещението на руския му колега Дмитрий Медведев, което може би ще бъде решаващо за съдбата на транзита на руския газ през България, правителството на ГЕРБ и лично Борисов се опитват да угодят на всички. Практиката показва, че тази стратегия най-често е губеща, а в българския случай е винаги губеща поради пълната липса на суверенитет.Българското правителство иска да запази транзита на руски газ за съседните страни, който вероятно ще спре след влизането в действие на \"Турски поток\" и заради това, поне на думи, работи за продължаването му през наша територия към Сърбия, и после към Унгария. САЩ, проамериканското лоби в ЕС и част от българската политическа класа и общество са против \"Турски поток\" да мине през наша територия, не защото са загрижени за България, а защото ненавиждат Русия, чийто газ ще го запълва, в което е и същността на проблема. Пътьом САЩ се опитват да си решат и някои свои търговски въпроси. За да се реши противоречието, Борисов и Ко измислиха хъба \"Балкан\", в който трябваше да се събират (не буквално, разбира се) руския газ, синьо гориво, добито в България, и природен газ от други страни - има се основно предвид - газът който може да получим от строящия се в Гърция Трансадриатически газопровод (ТАП). Той пък трябва да се захранва от Азербайджан, а в по-далечна перспектива и от други държави в средиземноморието. Така, когато тези газови потоци се смесят, руската газ вече няма да бъде съвсем руска и това се представя като решение на проблема. По време на посещението си в Египет Борисов директно заяви: \"Ако няма хъб, думата \"транзит\" е образно забранена. Ако няма хъб, ще ни заобиколят, както го правеха досега.\" А през декември 2017 г. министърът на енергетиката Теменужка Петкова каза: \"Без руския газ няма как да бъде реализирана концепцията за газоразпределителен център на територията на България.\"Какво сега излиза? Не можем да транзитираме руски газ към Европа, защото това ни е \"забранено\". Очевидно от \"началниците\" на Борисов. Без руски газ обаче няма хъб \"Балкан\", а без хъб \"Балкан\" транзитът е забранен.Големият проблем е, че допълнителните източници на газ за \"Балкан\" са под въпрос и в бъдеще време, а хъбът трябва да бъде реализиран в следващите две години, за да може да заработи новото трасе за руски газ към Сърбия и Унгария. Българският добив е мизерен, Румъния си е самодостатъчна, Гърция сама иска да бъде хъб и е пряк български конкурент за \"Турски поток\". Не само, че има възможност ТАП да бъде запълнен с руски, а не азерски газ, поради недостиг на последния, но гърците вече са изградили и осемдесет процента от трасето, имат и опцията да го продължат към Италия, имат и нужните разрешителни от ЕС, могат да включат към него и американски доставки на втечнен газ. Нещо повече, за разлика от България, където кабинетът на ГЕРБ унищожи достиженията на Тройната коалиция в енергетиката, лидерът на гръцката дясна опозиция Кириакос Мицотакис бе в Москва, за да декларира приемственост в тази област.Както казват турците за такива случаи: \"Да им имам акъла на българите, дето им идва после.\"Опитът да бъде вкаран в играта туркменският газ, който да бъде докаран през Каспийско море до ТАП, и който е в достатъчно големи обеми, за да бъде конкуренция на руския, е под голям въпрос. Туркменистан иска купувачите сами да си изградят газопроводите през морето (за което е нужно съгласието на Русия и другите страни от регион), което означава многомилиардни разходи. Туркменистан иска да продава големи обеми, а не толкова, колкото са им нужни на европейците, за да заменят руския газ поне по южното направление. Но най-важното е, че според експерти от бранша, Ашхабад, като преговаря с ЕС, просто се опитва да си вдигне цената пред Москва и Пекин.Тези въпроси са важни, защото, за да реализира хъб \"Балкан\", правителството на ГЕРБ трябва да намери неруски газ сега, а не след пет или десет години, когато заработят потенциалните находища край Израел и Кипър, и когато дойде газа от Средна Азия или от Тимбукту, ако щете. Сега обаче газ има само от едно място и то се нарича Русия. Това е реалността. Или сега участваме в \"Турски поток\", като отчитаме тази реалност, или оставаме извън играта - без транзит, зависими от Турция за доставките на руски газ към нас. Т.е. българското правителство вместо да се опитва да угоди на всички, трябва да намери съюзници в Европа и да реализира проекта, по начин изгоден на България и нейните съседи, с които живеем отпреди ЕС, а не изхождайки от конюнктурни съображения, които обикновено са в наша вреда.", "date": "2019.02.28", "title": "Между два потока, та \"уйде коня у реката\""}
{"url": "https://news.bg/politics/db-iskat-da-znayat-koy-instruktira-balgariya-sreshtu-kyoveshi.html", "text": "\"Демократична България\" поздравява Лаура Кьовеши за нейното блестящо представяне блестящото представяне на  на кандидатите за поста Европейски главен прокурор в Европейския парламент.В прессъобщение от политическата формация пишат, че Кьовеши заслужава аплодисменти заради убедителните резултати от нейната работа срещу корупцията по високите етажи на властта в Румъния.За жалост обаче, подкрепата ѝ от двете парламентарни комисии в ЕП, които се произнесоха в нейна полза, дойде без гласовете на българските евродепутати от БСП, ДПС и ГЕРБ, които използвали различни процедурни хватки, за да не участват в този ключов вот, пишат демократите.Според ДБ за разлика от другите двама кандидати, Кьовеши можела да изтъкне, че е постигнала осъдителни присъди за министри, депутати и висши политици и чиновници като е спряла злоупотреби с европейски средства за над 3 милиарда евро.Прокурорката също така доказала способността си да отстоява върховенството на правото в среда на системна корупция, тежка наследственост от комунистическия тоталитаризъм и силна геополитическа уязвимост. Точно това били аспектите на нейния успех, които я правели идеалния кандидат за поста.От демократичната коалиция са категорични, и че симпатиите към Кьовеши само се засилват заради , водена срещу нея от корумпираното социалистическо правителство в Букурещ.Заради всичко това демократите призовават премиера Борисов да поеме лична отговорност за този политически избор, \"като спре да се крие зад администрацията\".Той трябвало да обяви пред българската общественост какви са били инструкциите, дадени от правителството за гласуването в Съвета на ЕС.\"Българските граждани са в правото си да знаят дали действително българският посланик в ЕС е получил инструкции да  както твърдят авторитетни европейски издания и какви са били мотивите за това\", настояват от партията.ДБ завършват с това, че страната ни има ясен интерес от избора на Кьовеши, която вече не веднъж е доказала способностите си да се бори с с корупцията по високите етажи.Припомняме, .", "date": "2019.02.28", "title": "ДБ искат да знаят кой инструктира България срещу Кьовеши"}
{"url": "https://news.bg/regions/naesen-zavarshvat-predsrochno-10-km-ot-am-hemus.html", "text": "Завършват предсрочно 10 км от АМ \"Хемус\" тази есен, предаде БНР.Става въпрос за участъка от Ябланица до пътен възел Боаза. Това стана ясно при проверката на дейностите по строителството, в която участва председателят на Управителния съвет на Агенция \"Пътна инфраструктура\" Георги Терзийски.Припомняме, сПроектът е на стойност 55 млн. лева и се изпълнява изцяло със средства от републиканския бюджет.Въпросният участък от АМ \"Хемус\" ще бъде с по две ленти за движение в посока, две ленти за спиране, средна разделителна ивица, водещи ивици и банкети.Проектът предвижда и изграждането на 5 селскостопански подлеза и 2 селскостопански надлеза, а също и подлез при общинския път Брестница - Съева дупка. Връзката с път I-4 Коритна - Белокопитово ще се осъществява чрез етапна връзка при 87-и километър, която ще се намира край село Брестница.По думи на Терзийски до началото на май ще започне строежът и на два етапа от пътен възел Боаза до пътя Русе - Велико Търново. Става въпрос за отсечките от Боаза до пътен възел Дерманци и от пътен възел Калиник до пътя Плевен - Ловеч. Техническите проекти за останалите етапи от този участък ще бъдат готови до края на годината.", "date": "2019.02.28", "title": "Наесен завършват предсрочно 10 км от АМ \"Хемус\" "}
{"url": "https://news.bg/health/borisov-dava-pari-no-meditsinskite-sestri-shte-protestirat.html", "text": "Утрешният протест на специалистите по здравни грижи май остава, въпреки че днес премиерът Бойко Борисов обеща средства за медицинските сестри.Премиерът събра здравния министър Красимир Ананиев, представител на синдикатите и на професионалистите по здравни грижи на среща в Министерски съвет.Дълбоко оценявам и уважавам труда на професионалистите по здравни грижи, каза министър Кирил Ананиев. Техният труд се цени в цяла Европа, подчерта той. Затова и те били търсени кадри.Ананиев призна, че има проблем с човешките ресурси в цялата система на здравеопазването. С МОН ведомството му работи по посока специалистите по здравни грижи да се увеличават ежегодно. Проблемите на медицинските сестри са натрупани в годините, според него. Те искат подмяна в системата на управление на здравеопазването. Готови сме на диалог, подчерта Кирил Ананиев и поиска спокоен и професионален диалог.Няма нужда от протести, смята министърът. В момента се договаряли заплатите в лечебните заведения, стана ясно от коментара му. Тепърва предстои процесът на увеличаване на заплатите, смята Ананиев.Освен основни заплати медиците получават и допълнително материално стимулиране (ДМС). На места бонусите надхвърлят основното възнаграждение, както обясни здравният министър. Според него е нужен добър диалог между директорите на болници и медицинския персонал, каза той и повтори, че има нужда от разговори.Предстои ни много съвместна и конструктивна работа, заяви Ананиев и допълни, че ще покани шефовете на болниците, за да обсъдят заплатите.Борисов проявил разбиране към исканията на медицинските сестри.Повече от 33 000 медицински сестри недостигат в страната, стана ясно още от думите на министъра.Медицинските сестрите работят на по няколко места. От ведомството ще правят информационна кампания сред учениците за професията, за да се запълнят липсите на кадри.Съсловната организация на медицинските сестри не е организирала утрешния протест. Той се организирал в социалната мрежа и от организацията на специалистите по здравни грижи подкрепят исканията на колегите си. И синдикатите подкрепят исканията на протестиращите, но не са участвали в организацията.", "date": "2019.02.28", "title": "Борисов дава пари, но медицинските сестри ще протестират"}
{"url": "https://news.bg/regions/do-16-ch-veroyatno-otvaryat-prohoda-troyan-karnare.html", "text": "До 16 часа днес се очаква да бъде отворен за движение за автомобили до 12 тона проходът Троян - Кърнаре. Това заяви председателят на Управителния съвет на Агенция \"Пътна инфраструктура\" (АПИ) Георги Терзийски, цитиран от БНР.припомняме, .Терзийски провери на място дейностите по разчистването на снежните преспи, които достигат на места до 4 метра височина. \"Специализирани машини работят от двете страни на прохода и имаме уверението, че до края на деня Троян - Кърнаре ще бъде отворен за автомобилите до 12 тона за пътуване при зимни условия\", обясни Терзийски.По думите му най-критичният участък е от края на горския пояс до билото на Беклемето от северната страна на прохода. \"Роторните машини работят, за да разширим габарита на пътя и да улесним пътуването на гражданите за предстоящите почивни дни и честванията за Националния празник - 3 март\", подчерта още шефът на АПИ.Въпреки очакваните снеговалежи, от АПИ ще направят всичко възможно, така че най-високияъ проход в Стара планинада бъде пуснат за движение, увери Терзийски.", "date": "2019.02.28", "title": "До 16 ч. вероятно отварят прохода Троян - Кърнаре"}
{"url": "https://news.bg/politics/zaplatite-si-deputatite-shte-obsadyat-neopredeleno-koga.html", "text": "Депутатите отхвърлиха разглеждането на проектите за промени в Правилника на Народното събрание, свързани с възнагражденията, които получават депутатите, по-точно с удръжките от възнагражденията им при неоправдани отсъствия.Председателят на правната комисия Данаил Кирилов предложи точката от дневния ред за разглеждането на проектите на заплатите да бъде отложена.Като мотив той посочи, че е нужно още време за разглеждане на доклада, а самият доклад на правната комисия още не е изготвен.Предложението беше подкрепено от 89 гласа за и само 1 против.Обсъждането се отлага за неопределен период.Припомняме, че въпросът стана актуален, след като , бойкотирайки . Социалистите обявиха, че за този период заплати . След това обаче стана ясно, че депутати от БСП са се възползвали от", "date": "2019.02.28", "title": "Заплатите си депутатите ще обсъдят неопределено кога"}
{"url": "https://news.bg/crime/zadarzhaha-nad-200-000-kontrabandni-evro-za-den.html", "text": "Общо 206 515 недекларирани евро задържаха митнически служители при три случая в рамките на ден, съобщиха от Агенция \"Митници\".При проверка на автобус с турска регистрация, пътуващ от Румъния за Турция, са били открити недекларирани 65 000 евро. Автобусът пристигнал на ГКПП \"Капитан Андреево\" на 26 февруари малко преди полунощ. Въпреки че шофьорът и пътниците заявили, че не пренасят нищо за деклариране, при проверката в раницата на един от пътниците митничарите намерили торба, пълна с пачки с евро в различни купюри. Валутата е иззета, а по случая е образувано досъдебно производство.Недекларирани 104 600 евро са били открити и на МП \"Лесово\" при проверка на напускащ страната лек автомобил. Колата е била шофирана от българин, придружен от двама пътници - и двамата турски граждани, единият от които със статут на постоянно пребиваващ в България.Тримата заявили, че нямат нищо за деклариране. Митнически служители обаче открили внушителното количество контрабандно пренасяна валута в пачки по джобове на дрехите им. 15 000 евро били открити у шофьора на автомобила, а други 25 200 евро пренасял единият от пътниците. Срещу двамата са съставени актове за нарушение на Валутния закон. Най-голямата сума контрабандна валута - 64 400 евро, била открита в джобовете на третия пътник - турски гражданин, постоянно пребиваващ в България. Срещу него е образувано досъдебно производство. Работата по случая продължава.На МП \"Летище София - пътници\" са били открили над 36 000 евро при проверка на българин, пристигнал от Израел. Митническите служители установили, че в джобовете си пътникът пренася общо 36 915 евро. Валутата е иззета.", "date": "2019.02.28", "title": "Задържаха над 200 000 контрабандни евро за ден"}
{"url": "https://news.bg/int-politics/pakistan-vrashta-indiyskiya-pilot-pri-usloviya.html", "text": "Пакистан ще бъде готов да върне индийския пилот, , ако това спомогне за облекчаване на кризата със съседката, заяви външният министър Шах Махмуд Куреши, цитиран от \"Ройтерс\".\"Ние сме готови да върнем заловения индийски пилот, ако той доведе до деескалация\", коментира той. Куреши допълва, че се очаква външният министър на Саудитска Арабия да посети Пакистан със специално послание от принц Мохамед бин Салман, който посети Пакистан и Индия по-рано този месец.Няма да има \"сделка\" за пилота на индийските военновъздушни сили, заловен от Пакистан, съобщиха източници, добавяйки, че Индия очаква незабавното му завръщане, съобщава НДТВ, позовавайки се на АФП.\"Искаме си го обратно. Ако Пакистан мисли, че има карта, с която да преговаря - нямат\", съобщават индийските източници.Индия прави всичко, за да върне пилота. Правителството призова пакистанския пратеник и предаде демарш с искане за \"незабавно и безопасно завръщане\" на пилота.Индия сериозно се противопоставя на \"вулгарната демонстрация\" на Пакистан на пилота и допълва, че Пакистан \"ще бъде сериозно посъветван да гарантира, че няма да му навреди\".", "date": "2019.02.28", "title": "Пакистан връща индийския пилот при условия"}
{"url": "https://news.bg/politics/armiyata-tarsi-rezervisti.html", "text": "Армията обяви вакантни длъжности за доброволния резерв. Вакантните длъжности за Сухопътните войски и за Военноморските сили (ВМС) са за приемане на служба в доброволния резерв на български граждани, освободени от военна служба. Местата се заемат конкурс.Те са обявени със заповед на министъра на отбраната № ОХ182/19.02.2019 г., съобщиха от Министерството на отбраната.Срокът за подаване на документите е до 30 октомври 2019 г. Подробна информация за длъжностите е публикувана на сайта на Централното военно окръжие (ЦВО).За Сухопътните войски набират 1260 резервисти. За Военноморските сили търсят 28 души.Възрастовата граница за служба в доброволния резерв е 55 г. за войниците, сержантите, офицерските кандидати и младшите офицери, а за старшите офицери - 60 г.Доброволният резерв се попълва само от граждани с военна подготовка, годни за служба в доброволния резерв, които са поели ангажимента да съчетават военна и цивилна кариера.Договорът на резервиста е до 5 г., през което време той получава всяка година веднъж една месечна заплата за звание и длъжност, за която е сключен договорът.Всеки резервист, по закон, може да бъде призован на активна служба за подготовка през годината за срок до 25 дни. Това време се зачита за трудов стаж от първа категория като резервистът е с всички права на военнослужещ и получава заплата пропорционално на дните на активна служба.Пътните разходи от населеното място по местоживеене до гарнизона за изпълнението на службата и обратно, се поемат от Министерството на отбраната. Резервистът може да ползва почивните бази и лечебните заведения на министерството.Сред изискванията, на които трябва да отговорят кандидатите за длъжностите за служба в доброволния резерв, са: да нямат друго гражданство освен българско; да са годни и психологически пригодни за служба в доброволния резерв; да притежават образование, съответстващо на изискванията на длъжността.Кандидатите за резервисти трябва да не са осъждани за умишлено престъпление от общ характер; срещу тях да няма образувано наказателно производство за умишлено престъпление; да не са освобождавани от военна служба поради дисциплинирано наказание \"уволнение\"; да не са навършили пределна възраст за служба в доброволния резерв.Заявленията се подават до началника на съответното военно окръжие или в офисите за военен отчет на общините. Рекламни материали и обявата за длъжностите има в окръжията, общините, бюрата по труда и военните клубове.Информация е публикувана на сайта на ЦВО www.comd.bg, както и на сайтовете на областните и общинските администрации.За информация може да използвате и единния телефонен номер 0700 20 407.Въпроси за доброволния резерв може да бъдат задавани и по време на информационните борси в страната, организирани в рамките на кампанията \"Бъди войник\", уточниха от МО.", "date": "2019.02.28", "title": "Армията търси резервисти"}
{"url": "https://news.bg/regions/otnovo-brutseloza-v-selo-vukovo.html", "text": "Констатираха нови случаи на бруцелоза в кюстендилското село Вуково, предаде БНР по информация на зам.-областния управител на Кюстендил Райчо Цветин.Заразените животни са три овце. Умъртвено обаче е цялото стадо, собственост на ферма в селото.Припомняме, огнището на заболяването е старо. През септември миналата година  и шилета в същата ферма в във Вуково. Малко по-късно стана ясно, че Предстои по-късно днес от Националната агенция по контрол на храните да обявят подробности за болните животни във Вуково.По думи на Райчо Цветин до дни ще бъде свикана областната епизоотична комисия.", "date": "2019.02.28", "title": "Отново бруцелоза в село Вуково"}
{"url": "https://news.bg/int-politics/hilyadi-poleti-byaha-zasegnati-ot-zatvorenoto-vazdushno-prostranstvo-na-pakistan.html", "text": "Пакистанското въздушно пространство остана затворено в четвъртък сутринта и засегна хиляди полети по света за втори пореден ден, като някои полети се възобновяват в момента, съобщава СиЕнЕн.Всички международни и вътрешни търговски полети във и извън Пакистан бяха отменени \"до по-нататъшно уведомление\", заявиха от Пакистанската гражданска авиация.Хиляди хора също бяха засегнати от спрените полети на авиокомпаниите, които не прелитаха над въздушното му пространство - един от основните маршрути от Югоизточна Азия до Европа.Тайландските авиолинии обявиха, че всички европейски маршрути \"заминаващи близо до полунощ на 27 февруари до началото на 28 февруари\", са отменени \"поради внезапното затваряне на пакистанското въздушно пространство в резултат на напрежението между Индия и Пакистан.\" В четвъртък сутринта нямаше никакви полети между Банкок и Лондон, Мюнхен, Париж, Брюксел, Милано, Виена, Стокхолм, Цюрих, Копенхаген и Осло, се казва в изявление на авиокомпанията.До обяд тайландските авиолинии възобновиха \"нормалните си полети\" до Европа \"през въздушното пространство извън Пакистан\", заявиха от авиокомпанията. Полетите до Пакистан остават отменени.Други авиокомпании пренасочиха полетите си, а някои трябваше да кацат, за презареждане с допълнително гориво, за да извършат дълги пътувания за избягване на въздушното пространство на Пакистан.Сингапурските авиолинии обявиха, че някои полети от Сингапур до Лондон ще трябва да спрат или в Дубай, или в Мумбай, за да се зареждат.Редица индийски авиокомпании обявиха спиране на полетите до няколко индийски летища в сряда, въпреки че услугите по-късно бяха възстановени.Според авиационния анализатор Джефри Томас нарушаването на маршрута вероятно ще струва на авиокомпаниите милиони долари.\"Това е голям коридор и това е сериозно прекъсване, тъй като целият трафик е изтласкан далеч на юг над Арабския залив\", допълва той.", "date": "2019.02.28", "title": "Хиляди полети бяха засегнати от затвореното въздушно пространство на Пакистан"}
{"url": "https://news.bg/politics/sdruzhenieto-za-domashnata-rakiya-podkrepya-simeonov-za-vodach-na-evrolistata.html", "text": "От Националното сдружение \"Българска домашна ракия\" застават зад номинацията на лидера на НФСБ  за предстоящите евроизбори. Това обяви председателят на сдружението Андон Андонов на пресконференция в централата на НФСБ.Припомняме, сегашната централа на НФСБ е на столичната улица \"Г. Раковски\" 134, където дълги години бе централата на СДС.По думите му много са нещата, които са накарали асоциацията да застане зад лидера на НФСБ. Сред тях са успеха на оградата с Турция, както и ангажирането на Симеонов с проблемите на дребния и среден бизнес.\"Валери Симеонов е един от най-достойните хора и политици, които могат да защитават интереса на България в Брюксел. Валери Симеонов ще отстоява нашите позиции и интереси\", категоричен е Андонов.Другото сдружение, което също се обяви в подкрепа на Валери Симеонов за евроизборите, е Национална асоциация на Българско Черноморие (НАБЧ). По думите на председателя на сдружението Димитър Канариев, лидерът на НФСБ е единственият политик, който подкрепя малкия и среден бизнес, както малките и дребни собственици на имоти, изтъкна Канариев.\"Господин Симеонов е единственият политик, за когото можем да се сетим и посочим в борбата против двойните стандарти, спазване на законите по Черноморието и редица други. Той не се притесни да застане зад двойните стандарти и да се бори за справедливостта\", посочи шефът на на НАБЧ.Канариев цитира библейската сентенция: \"по делата им ще ги познаете\".Според него, лидерът на НФСБ държи на националните ценности и на обществото.И двете сдружения виждат във Валери Симеонов един трезвомислещ и разумен човек, който ще защити националните интереси и в борбата срещу зеления екстремизъм.С подкрепата си за Валери Симеонов, Андонов заяви, че нито искат да направят услуга на бившия вицепремиер, нито искат да се бъркат в отношенията в малката коалиция.\"Далеч сме от това да политизират нещата, просто искаме да се спазват европейските директиви\", каза още той.Зад НФСБ застанаха Национално сдружение \"Българската домашна ракия\", Национална асоциация \"Българско Черноморие\", Национално сдружение \"Защита собствениците на имоти\" и Сдружение \"Обединен селски район\".Припомняме, на 20 февруари евродепутатът  на вътрешни избори за номиниране за евроизборите.Същият ден , когато си в коалиция. Междувременно стана ясно, че  на евровота.Ден преди това - 19 февруари, Валери Симеонов не присъстваше на коалиционния съвет.  за обща листа на патриотите за евровота. Докато течеше коалиционния съвет от НФСБ издигнаха кандидатурата на Симеонов за водач на листата за евровота.Предложението  за евровота бе направено и в Бургас на 10 февруари.Тогава - 10 февруари, вицепремиерът и лидер на ВМРО Красимир Каракачанов заяви, че иска .Преди това - на 22 януари общественици издигнаха кандидатурата на зам.-председателя на ВМРО Ден преди това - на 21 януари, лидерът на \"Атака\" . Атакистите наричат \"откровени лъжи\" информацията, че са водени разговори за участие в евролистите.\"До момента разговори за предстоящите евроизбори не са водени в коалицията \"Обединени патриоти - НФСБ, АТАКА и ВМРО\" и съответно въпросът за водаческото място на евролистата не е поставян\", пише на социалния профил на Сидеров.Седмици след това лидерът на \"Воля\" \" на евровота.", "date": "2019.02.28", "title": "Сдружението за домашната ракия подкрепя Симеонов за водач на евролистата"}
{"url": "https://news.bg/politics/radev-zove-pravitelstvoto-da-materializira-vizitata-na-medvedev.html", "text": "Президентът Румен Радев, който е в словашкия град Кошице за среща на високо равнище във формат Б9, обясни, че определените текстове на предварително изготвената декларация застрашават реализацията на важни за България инфраструктурни проекти в сферата на енергетиката. По думите на държавния глава тези текстове трябва да бъдат извадени от декларацията, той вече направил необходимото по въпроса.\"Тук съм, за да не допусна друг да решава бъдещето на българските енергийни проекти\", категорично заяви Радев в отговор на журналистически въпрос.Президентът се обърна към правителството - той се надява управляващите да \"материализират визитата на руския премиер Дмитрий Медведев в България\", а не страната ни да става заложник на чужди интереси.\"За съжаление, неформалната инициатива Б9 се отделечи от замисъла си и създава рискове за интересите на деветте държави членки, отивайки отвъд приети от всички 29 съюзници (държави членки на НАТО - бел. ред.) подходи. Считам, че алиансът има достатъчно механизми за изработване на единна политика, докато този регионален формат изостря риториката в НАТО, което не кореспондира с политиката на сдържане и диалог, възприета от алианса\", тълкува още Радев.В рамките на международния форум Б9 деветте държави, който участват - България, Естония, Латвия, Литва, Румъния, Словакия, Унгария, Чехия и Полша - координират свои позиции по въпроси от дневния ред на НАТО, преди да се състои среща на върха.Този път ще бъдат обсъдени въпроси на сигурността в рамките на колективния подход на НАТО.Припомняме, премиерът на Русия Дмитрий , понеделник, само ден след националния празник на България. Медведев ще дойде у нас по покана на  правителството.Припомняме и че миналата 2018 година по случай 3 март президентът . Визитата обаче не се осъществи. Вместо това .", "date": "2019.02.28", "title": "Радев зове правителството да материализира визитата на Медведев"}
{"url": "https://news.bg/economics/proizvezhdame-15-po-malko-domashna-rakiya-lozovi-masivi-pusteyat.html", "text": "Между 10 и 15% е спадът на производството на домашна ракия за последните две години - 2017 и 2018 година. В България има 1 500 лицензирани казани, половината от тях са в обем 500 литра, а другата част - до 1 000 литра.Това отчете председателят на Националното сдружение \"Българска домашна ракия\" Андон Андонов на пресконференция в централата на НФСБ.Той не може да каже точна и конкретна цифра, защото всичко опира до регионална основа, стана ясно от думите му.Андонов поясни, че през настоящата година прогнозите за реколтата са добри, \"но знаете - природа\". Той все пак призна, че наистина има спад в реколтата на грозде, като за миналата година тя е била на места под 50%.Според наблюденията много хора изкореняват лозята си, тъй като нямат възможност да се занимават със земеделие. Има много изоставени лозя, а все по-малко хора се занимават с лозарство.Според Андонов Законът за виното пропуска и не формулира какво значи малък производител на вино и високоалкохолни напитки.Все по-малко хора варят плодови ракии. Сред плодовите ракии преобладава сливовата, но все повече хора предпочитат гроздовата ракия, показват наблюденията на Андонов.", "date": "2019.02.28", "title": "Произвеждаме 15% по-малко домашна ракия, лозови масиви пустеят "}
{"url": "https://news.bg/education/sofiyskiyat-universitet-vavezhda-novi-godishni-taksi.html", "text": "Нови годишни такси за обучение на студенти, докторанти и специализанти за учебната 2019/2020 г. прие Академичният съвет на Софийския университет днес.Промяната в годишните такси се отнася единствено за приетите през новата учебна година, а за действащите студенти, докторанти и специализанти, приети преди учебната 2019/2020 г., няма да има промени.Без промяна остават годишните такси на новоприети студенти, докторанти и специализанти в десет от факултетите - Историческия факултет, Медицинския факултет, Биологическия факултет, Факултета по математика и информатика, Факултета по химия и фармация, Богословския факултет, Юридическия факултет, Факултета по педагогика, Факултета по класически и нови филологии и Стопанския факултет.Наполовина се намаляват таксите на три от специалностите във Физическия факултет - \"Учител по природни науки в основна степен на образованието\", \"Физика и информатика\" и \"Физика и математика\" - от 400 те стават 200 лева.Няма промяна в таксите на докторантите и специализантите.Таксите за кандидатстване в Софийския университет също остават непроменени - 30 лева за явяване на изпит и 30 лева за участие в кандидатстудентската кампания и класиране. Няма промяна и в таксата от 50 лева за конкурсен изпит на кандидат-докторанти.За втора поредна година новоприетите студенти с максимален състезателен бал във Факултета по математика и информатика, професионално направление \"Математика\", специалности \"Математика\" и \"Статистика\" в бакалавърска степен се освобождават от заплащане на годишната такса за обучение за първата година.Академичният съвет прие увеличение на годишната такса за обучение на студенти ОКС \"бакалавър\" редовно обучение, приети в специалност:- \"Туризъм\" (Геолого-географски факултет) от 420 лева на 460 лева;- \"Връзки с обществеността\", \"Комуникационен мениджмънт\", \"Журналистика\" и \"Книгоиздаване\" (Факултет по журналистика и масова комуникация) от 560 на 600 лева за редовно обучение и от 300 на 350 лева за задочно обучение;- \"Европеистика\" и \"Политология\" (Философски факултет) от 560 на 600 лева;- \"Филология\" (Факултет по славянски филологии\") от 300 на 400 лева за задочно обучение;- \"Философия\" (Философски факултет) съответно от 540 на 580 лева за редовно обучение и от 300 на 320 лева за задочно обучение;- \"Графичен дизайн\" и \"Музикални медийни технологии и тонрежисура\" (Факултет за науки за образованието и изкуствата) от 730 на 780 лева.Намаляват се годишните такси за обучение на чуждестранни студенти, докторанти и специализанти, които са граждани на страни извън Европейския съюз. Намалението важи за голяма част от специалностите във факултетите на Софийския университет.", "date": "2019.02.28", "title": "Софийският университет въвежда нови годишни такси"}
{"url": "https://news.bg/int-politics/v-tsentara-na-kiev-protestirat-za-impiychmant-na-poroshenko.html", "text": "В центъра на Киев протестират за импийчмънт на украинския президент Петро Порошенко, съобщава ТАСС.Хората се организират в колона към президентската администрация. Ходят с голям плакат с надпис \"Импийчмънт на президента\".Участниците носят знамена с надписи: \"Има много кандидати, мародерът е един\" и \"Победа за Украйна е импийчмънт на Порошенко\".Полицията все още не е съобщила за нарушения на закона.", "date": "2019.02.28", "title": "В центъра на Киев протестират за импийчмънт на Порошенко"}
{"url": "https://news.bg/int-politics/upravlyavashtite-partii-v-severna-makedoniya-predlagat-obsht-kandidat-za-prezident.html", "text": "Двете управляващи партии в Северна Македония на 1 март предлагат общ кандидат, който да се кандидатира за президент на предстоящите избори, заяви лидер на коалиционния партньор, съобщава \"Интелинюз\".Съобщението разсейва слухове за криза в коалицията между Социалдемократическия съюз на Македония (СДСМ) и партньорът - етническият албански Демократичен съюз за интеграция (ДСИ). Двете партии са на власт от края на май 2017 година.Решението за кандидатстване с един кандидат е взето на среща между лидера на СДСМ и премиера Зоран Заев и лидера на ДСИ Али Ахмети.Македония ще проведе първия тур на президентските избори на 21 април. Това ще бъде шестият президентски вот в страната. Новият президент ще замени Георге Иванов, бивш професор по право, който беше подкрепен от вече опозиционната партия ВМРО-ДПМНЕ. Иванов е с два петгодишни мандата.\"Ние се съгласихме да излезем с общ кандидат на предстоящите избори\", заяви Ахмети.Досега се разпространяваха слухове за криза в коалицията, след като председателят на парламента Талат Джафери от ДСИ прекъсна сесия на парламента на 24 февруари, на която депутатите трябваше да гласуват за премахване на имунитета на бившия председател на парламента Трайко Веляновски, така че че той може да бъде съден.Веляновски бе обвинен, че е един от организаторите на парламентарното насилие през април 2017 г., в което бяха ранени 100 души, но е освободен поради имунитета, който има като депутат. Той отрича да е един от организаторите.Сесията приключи без премахване на имунитета на Веляновски. СДСМ бойкотира заседанията на парламента за няколко дни.Джафери коментира, че е действал в съответствие с процедурите, тъй като парламентарната комисия по въпросите на имунитета не е препоръчала премахването на имунитета на Веляновски, тъй като има еднакъв брой гласували с \"да\" и \"не\".И двете правителствени партии отрекоха криза в коалицията.Опозиционната ВМРО-ДПМНЕ вече предложи на Гордана Силяновска-Давкова, професор по право, за свой кандидат за президент.", "date": "2019.02.28", "title": "Управляващите партии в Северна Македония предлагат общ кандидат за президент"}
{"url": "https://news.bg/crime/predpolagaemiyat-ubiets-na-taksimetrov-shofyor-e-zakaran-do-selo-dyankovo.html", "text": "Жена, минала покрай катастрофиралата таксиметрова кола, в близост до която бе открит убит шофьора, е подала сигнал за инцидента, съобщи bTV.Тя е откарала предполагаемия извършител на убийството до Разград. Дамата е помислила, че той е шофьорът на катастрофиралото такси.По първоначална информация убитият шофьор е качил мъж от автогарата в Разград, който поискал да бъде закаран до село Дянково.Според окръжния прокурор на Разград Тихомир Тодоров убиецът е бил опитен, седнал отзад вдясно в колата, за да не го вижда жената. Има характерна походка, леко накуцва. Той призова, ако някой го разпознае, да се обади в полицията.Припомняме, по-рано бе съобщено, че е открит убит таксиметров шофьор на пътя между Разград и село Дянково. Сигналът за инцидента е получен в полицията в сряда вечерта около 22 часа.По първоначална информация разследващите предположили, че става дума за катастрофа. Огледът показал, че се касае за криминално престъпление.Случаят се разследва от екипи на полицията в Разград. Изясняват се причините за тежкия инцидент и се издирва евентуален извършител.По-късно стана ясно, че откритият мъж е на 63 години и е от Разград. Пристигналият автопатрулен екип открил таксиметров автомобил \"Дачия\" с разградска регистрация. Колата била извън пътното платно. В гората, на около 8 метра от автомобила, е намерен труп на мъж. По тялото имало две прободно-порезни рани от нож във врата.", "date": "2019.02.28", "title": "Предполагаемият убиец на таксиметров шофьор е закаран до село Дянково"}
{"url": "https://news.bg/world/kremal-podgotvyanite-ot-sasht-sanktsii-sa-oshte-edin-primer-za-antiruskite-nastroeniya.html", "text": "Кремъл отхвърли разговорите в САЩ за потенциални санкции срещу богатството на президента Владимир Путин и определи проектозаконодателството като пример за антируските настроения в страната, което не трябва да се приема сериозно, информира \"Ройтерс\".Aмерикански законодатели предложиха нови санкции срещу Русия, които изискват от директора на американското национално разузнаване да докладва пред Конгреса за личното състояние на Путин.В документа се посочва, че в рамките на 180 дни от влизането му в сила директорът на националното разузнаване Дан Коутс трябва да представи пред Конгреса подробен отчет за личните активи и капиталите на руския президент Владимир Путин.Докладът трябва да включва информация за източниците на неговите доходи, както и тези на членовете на семейството му, включително \"инвестиции, банкови сметки, дялове от уставни капитали\".", "date": "2019.02.28", "title": "Кремъл: Подготвяните от САЩ санкции са още един пример за антируските настроения"}
{"url": "https://news.bg/world/kim-chen-un-i-donald-tramp-ne-postignaha-sporazumenie-zaradi-sanktsiite.html", "text": "Драматично развитие на втория ден от срещата на върха между президента на САЩ Доналд Тръмп и лидера на КНДР Ким Чен-ун. Преговорите внезапно приключиха по-рано от очакваното.Двамата лидери не успяха да постигнат споразумение на втората им среща на върха във виетнамската столица Ханой, но разговорите между двете държави ще продължат, обявиха от Белия дом.Говорителят на Белия дом Сара Сандърс заяви, че двамата са обсъдили ядреното разоръжаване на Корейския полуостров.\"Този път не беше постигнато споразумение, но техните екипи очакват срещите да продължат и за в бъдеще\", поясни Сандърс. Тя обаче описа срещата между американския президент и лидера на КНДР като \"много добра и конструктивна\", информира АП.Двамата напуснаха разговорите в хотела Metropole далеч по-рано от очакваното, което доведе до отмяна на планирания работен обяд и подписването на съвместна декларация с резултатите от преговорите. Пресконференцията на американския лидер беше изместена от 16,00 на 14,00 часа местно време. Тръмп трябваше да даде съвместна пресконференция с Ким Чен-ун след края на преговорите. На пресконференция в Marriott президентът на САЩ Доналд Тръмп обяви, че не са успели да постигнат споразумение с Ким Чен-ун, след като КНДР е поискала пълна отмяна на международните санкции в замяна затваряне на ядрения обект Йонбьон.Тръмп и държавният секретар Майк Помпео заявиха пред журналисти във Виетнам, че САЩ не са склонни да сключат сделка с КНДР, ако Пхенян не се откаже и от останалите ядрени обекти, както и ако не прекрати ракетната и ядрена програма.\"Основно те искаха санкциите да бъдат отменени изцяло, а ние не сме склонни да направим това...Понякога трябва да си тръгнете и това беше един от тези случаи\", обясни американският лидер.Експерти предупреждават, че Вашингтон не трябва да дава прекалено голяма сила на споразумение, което включва само Йонбьон, тъй като се смята, че КНДР има секретни обекти за обогатяване на уран.Американският лидер обяви, че разговорите са завършили в \"приятелски\" дух, но няма планове за трета среща на върха. Той поясни, че статуквото се запазва.Доналд Тръмп отбеляза, че Ким го е уверил, че КНДР ще продължи да спазва обещанието си и няма да провежда ракетни и ядрени изпитания.Държавният глава заяви, че Ким Чен-ун Тръмп каза, че има силно желае да отмени санкциите срещу КНДР, защото вярва в потенциала на азиатската държава.Запитан усеща ли каква е визията на Ким Чен-ун за ядрено разоръжаване на Корейския полуостров, президентът на САЩ отговори: \"Той има определена визия, не е точно нашата визия, но е много по-близо в сравнение с преди година\".След пресконференцията Тръмп излетя за САЩ.Първата историческа среща се ", "date": "2019.02.28", "title": "Ким Чен-ун и Доналд Тръмп не постигнаха споразумение заради санкциите"}
{"url": "https://news.bg/crime/mnogo-pati-prebitata-do-smart-kremena-podavala-i-otteglyala-zhalbi-za-nasilie.html", "text": "Много пъти пребитата до смърт във Варна Кремена е подавала жалби за домашно насилие, но веднага след това ги е оттегляла. Това означава, че тези жалби не са стигнали до органите, които могат да задействат процедура за защита от домашно насилие. Така \"топката\" остава в МВР, а прокуратурата и съдът не могат да предприемат мерки и да защитят живота на жената.Това стана ясно от думите на говорителя на варненската прокуратура Радослав Лазаров пред Нова телевизия. Припомняме, вчера стана ясно, че 41-годишният Борислав Н. е . Това се е случило дни преди да започне процедурата по развод между тях.Лазаров посочи, че до петък, 22 февруари е било в сила старото законодателство срещу домашното насилие, а новото влиза в сила от 26 февруари. От разговора стана ясно обаче, че дори и по новото законодателство (прието по предложение на председателя на парламента Цвета Караянчева) единственото, което би се променило е тежестта на наказанието, което би получил насилника и то според степента на телесната повреда, която е причинил.Радослав Лазаров изясни, че мярка като ограничителна заповед може да се наложи едва след като разследването е преминало в съдебна фаза, има инициирана процедура по закона за домашно насилие и има повдигнати обвинение.Това означава, че жалбите за насилие на Кремена не трябва да са оттеглени, а органите на МВР да са започнали разследване. Така преценката за разследване някакво остава в полето на получилите жалбите.Не стана ясно обаче дали в случая с Кремена във Варна това се е случило.Лазаров призова за общо - обществено и на всички институции - противопоставяне на феномена домашно насилие. \"Не може само с методите на наказателното право да се бори домашното насилие. Това е проблем на обществото и трябва всички останали институции да се ангажират\", посочи говорителят на варненската прокуратура.На въпрос дали по случая ще бъде привлечена майката на насилника, за която се разбра, че е дошла да прибере багажа на сина си след побоя, Лазаров заяви, че на този етап няма събрани доказателства трето лице да е ангажирано със случая. Ако се съберат такива доказателства (а от думите му стана ясно, че срокът на разследването от 3 месеца може да се продължава), то съответното трето лице (майката) също ще бъде обвинена.", "date": "2019.02.28", "title": "Много пъти пребитата до смърт Кремена подавала и оттегляла жалби за насилие"}
{"url": "https://news.bg/education/razsledvat-kak-homoseksualna-broshura-e-popadnala-v-uchilishtata.html", "text": "Брошурата \"Любов без последствия\" е абсолютно неподходяща за деца. Тя е насочена към определена целева група и разпространението й в училищата е неприемливо. Около това мнение се обединиха четиримата гости на предаването \"Тази сутрин\" по bTV.В студиото бяха представител на Министерството на образованието и науката (МОН) в направление \"Приобщаващо образование\" Татяна Предова, д-р Тонка Върлева от Министерството на здравеопазването (МЗ) директор на Програма \"Превенция и контрол на ХИВ/СПИН\", Ивайло Тимчев от асоциаци \"Поход за семейството\" и сексолога д-р Румен Бостанджиев.Припомняме,  е издание на Глобалния фонд към ООН (у нас действието му е под шапката на МЗ). У нас е издадена през 2005 и преиздадена през 2009 и 2017 г. Тя е свързана с целевата група на мъже, които правят секс с мъже, и не е предназначена за разпространение в училища. Съхранява се в Районните здравни инспекции, но по незнайни причини попадна в училищата, за което стана ясно , в която децата трябваха сами да определят своя пол.На 22 февруари от Министерството на образованието и науката поискаха от  към инструмента за дигитална самооценка SELFIE.Представителят на МОН Татяна Предова обяви, че все още проучват как брошурите са попаднали в училищата. Обикновено медицинските специалисти работят във взаимодействие с директорите. Няма официално писмо за разпространяване на тези материали, каза тя.Според д-р Върлева брошурите не са за разпространение в училищата в регионите в страната. Те са за целевата таргетна група и са само за нея. Указанията са ясно и категорично за кабинетите за анонимно и безплатно изследване. Брошурите са задържани, увери Върлева и допълни, че 53% от новорегистрираните случаи за СПИН са при мъже, които правят секс с мъже.Според Тимчев България следва модела на САЩ, където 67% от новорегистрираните случаи на СПИН са при хомосексуални мъже.За момента е ясно, че подобни брошури са попаднали в училищата в Монтана, Кърджали, Видин, Хасково, Ямбол. Няма данни, че са разпространени в училищата, увери представителят на МЗ.Според Предова брошурата провокативно е попаднала в училище. Хубаво, че директорите са реагирали. Тя също е категорична, че съдържанието на брошурата е неподходящ за ученици. Снимковият материал е провокативен и не е предназначаван за разпространение сред ученици. Тя е разработена от двама психолози, консултирана от двама лекари.Сексологът д-р Бостанджиев също призова да бъде разследвано как брошура за хомосексуални отношения между мъже е попаднала в училище. Възмутен съм. От 30 г. подготвяме младите хора за семеен живот и родителство. Това е петно върху всичко, което правим с цел да опетнят дейността ни, каза той.Като причина за попадането на подобен провокативен материал Ивайло Тинчев от асоциация \"Поход към семейството\" определи липсата на контрол. \"Различни лобита вдъхновяват джендър идеологията в училищата. Имаме поредица от случки\", каза той и изреди билбордовете, анкетата и други провокативни инциденти.Детската психика много лесно се поддава на всички манипулации. Трябва да сме много внимателни, да защитаваме децата, призова Тимчев.Според него като една от причините за попадане на подобни брошури в училище е ограничената обща култура.Според д-р Елена Кабакчиева от фондация \"Здраве и социално развитие\", изготвила брошурата, която бе включена на запис, причина за провокативните снимки е, че човешкият мозък възприема по-добре, когато има емоционална възбуда.\"Такива материали на изразяване с придружаващи послания могат да задържат вниманието и тази информация човек да я следва, когато има определено сексуално поведение. Всички снимки отдавна са минали през очите и съзнанието на днешните младежи в училище. Тук атракцията е съчетана с информация\", оправда се д-р Елена Кабакчиева.Мъжете в студиото бяха категорични, че илюстрациите в диплянката са порнографски. Според Тимчев в нея има порнографско съдържание. Според закона снимки, които показват сексуален акт или пример за сексуален акт, се смятат за порнографско съдържание и разпространението им се наказва.Д-р Бостанджиев запитан дали брошурата има порнографско съдържание, не отговори директно, а каза, че брошурата е подходяща за хората, за които е предназначена. Не е предназначена за деца.", "date": "2019.02.28", "title": "Разследват как хомосексуална брошура е попаднала в училищата "}
{"url": "https://news.bg/regions/v-svilengrad-vavezhdat-obrazovatelen-tsenz-za-ednokratna-pomosht-pri-razhdane.html", "text": "Община Свиленград изисква родителите да имат поне средно образование, за да получат еднократна финансова помощ за новородено дете, съобщи bTV.От тази година в Община Свиленград помощта за първо новородено дете се вдига на 400 лева, а за всяко следващо до трето дете - по 500 лева. Условието родителите да получат тези пари, е да имат поне средно образование.Въвеждането на допълнителен критерии е било предложено по време на обсъждане в комисиите, каза Стамо Димитров, общински съветник от БСП. Миналата година общината е изплатила еднократна помощ за 130 новородени деца. Ако критерият образование беше валиден, вместо тези 130, ще се дадат само на 100, каза Пенка Балджиева, експерт в ГРАО в община Свиленград.Хората, които не биха получили подобна помощ, са предимно жители на ромската махала и нейните обитатели не са съгласни с подобен критерии.Здравният медиатор на общината, който също е от ромски произход, приветства въвеждането на новите критерии. Той, и съпругата му са висшисти.\"Съгласен съм, тъй като това е един вид мотивация за този етнос, че трябва да бъдат образовани, а да не раждат толкова рано\", коментира Симеон Апостолов, здравен медиатор.Другите обитатели на махалата смятат мярката за дискриминационна.\"Не е редно на едните да има, на другите да няма, защото нямаш средно образование. А пък те знаят много добре, че нашите роми, от малцинствата, нямат средно образование\", каза Валентин Ангелов.Общинския съветник, инициирал образователния ценз като условие за получаване на еднократната помощ при раждане, е категоричен, че не делят хората на расов или верски принцип. Целта е да помогнат образованите хора. Този град има нужда от образовани хора, за да се развива, категоричен е Стамо Димитров. Според общинарите от Свиленград образователният ценз не е новост за страната ни при даване на този вид еднократна помощ. Подобен критерий действал и в Ботевград например.", "date": "2019.02.28", "title": "В Свиленград въвеждат образователен ценз за еднократна помощ при раждане"}
{"url": "https://news.bg/crime/otkriha-ubit-taksimetrov-shofyor-kray-razgrad.html", "text": "Откриха убит таксиметров шофьор на пътя между Разград и село Дянково. Сигналът за инцидента е получен в полицията в сряда вечерта около 22 часа, съобщи БНР.Първоначално информацията е била, че става дума за катастрофа. Огледът показал, че се касае за криминално престъпление.Случаят се разследва от екипи на полицията в Разград. Изясняват се причините за тежкия инцидент и се издирва евентуален извършител.По-късно стана ясно, че откритият мъж е на 63 години и е от Разград. Пристигналият автопатрулен екип открил таксиметров автомобил \"Дачия\" с разградска регистрация. Колата била извън пътното платно.В гората, на около 8 метра от автомобила, е намерен труп на мъж. По тялото имало две прободно-порезни рани от нож във врата.Случаят се разследва от екипи на полицията в Разград. Изясняват се причините за тежкия инцидент и се издирва евентуален извършител. Образувано е досъдебно производство.", "date": "2019.02.28", "title": "Откриха убит таксиметров шофьор край Разград"}
{"url": "https://news.bg/politics/vmro-skochiha-sreshtu-statiya-na-bibisi-za-makedonsko-maltsinstvo-v-gartsiya.html", "text": "Срамно е за уважавана световна медия като \"Би Би Си\" да подменя историята, а и настоящето. Това заявиха от ВМРО в свое становище по повод статия на британската медия за \"македонско малцинство\" в Гърция, която беше разкритикувана от гръцкия посланик в Лондон.Според патриотите авторът е подходил повърхностно към темата. Абсурдно е да претендираш да си обективна медия и да не знаеш, че поне до средата на двайсетия век \"македонско\" и \"българско\" са на практика общопризнати синоними, каквито днес са например \"косовар\" и \"албанец\", негодуват те и изтъкват, че политическата идентичност \"македонец\" поне до Втората световна война не е в конфликт с етническата идентичност \"българин\".От ВМРО са недоволни и от заявеното в статията, че приравняването на македонци и българи било грешка. По този начин \"Би Би Си\" неволно подкрепя вековната асимилаторска теза на Атина, която постоянно открива славяногласни елини, говори за езици от групата на южнославянските и пр., само и само да не използва думата \"български\", твърдят те.Според тях политиката на Атина винаги е била опит да бъдат Те подчертават, че за разлика от южната ни съседка България не иска проблемите от миналото да създават напрежение.От ВМРО са на мнение, че въпросната статия е \"нескопосана провокация\" от страна на британската медия, която след Гърция ще ядоса също България и Македония \"Би Би Си\" са действали като слон в стъкларски магазин по една изключително чувствителна тема, смятат от партията.В опита да изпишат вежди, \"Би Би Си\" са изболи очи, казват още патриотите, допълвайки, че много западни медии пишат за Балканите именно по този начин.Според тях това трябва да бъде сигнална лампа за \"онези либералстващи среди у нас, които са склонни да превръщат западната преса в някакъв кумир\".", "date": "2019.02.28", "title": "ВМРО скочиха срещу статия на БиБиСи за македонско малцинство в Гърция"}
{"url": "https://news.bg/politics/bsp-ochakvat-othvarlyane-na-vetoto-za-izborniya-kodeks.html", "text": "Няма смисъл от присъствието на, след като от ГЕРБ официално оповестиха, че те ще преодолеят ветото на президента Румен Радев. На практика  в една много малка част.Това обясни пред БНР депутатът от БСП Филип Попов, който е и член на Правната комисия в парламента.За преодоляване на президентското вето е нужно да бъдат събрани 121 гласа. \"Ние водихме 26 часа дебати по същите тези промени в Изборния кодекс - и в Правна комисия, и преди това в работна група, в пленарна зала по нощите, но въпросът е какъв е резултатът от тези дебати - очевидно нулев. Очевидно е, че те не са възприели нашите доводи, след като ясно заявиха тези намерения - преодоляване на ветото, вкарване на техен законопроект\", добави Попов.По думите на Попов досега само едно вето на президента и то частично, е било прието. Според него това води до извода, че те (управляващите - б.р.) , а то е една възможност към тях да се коригират за тази грешка, която допуснаха, а те продължават да я мултиплицират.\"Цялата седмична програма на парламента се свежда до тези санкции, които са измислили от ГЕРБ и част от \"Обединени патриоти\", добави депутатът от БСП по повод промените в правилника на Народното събрание. Тези промени бяха поискани от патриотите. Те засягат финансови санкции за отсъстващите без причина депутати и се очаква днес да бъдат обсъдени.Попов запита реторично защо когато през 2013-та година депутатите от ГЕРБ не влизаха в пленарна зала или не се регистрираха за кворум, не бяха приети подобни промени, които да ги лишават от заплати и социални осигуровки.\"Ние не работим като ГЕРБ санкциониращо - те считат тази политика на надпяване, на натиск, на репресия за правилна. Очевидно обаче, че няма да успеят с тази политика по отношение на опозицията - няма да ни уплашат, няма да ни върнат в зала\", каза Попов.Той е категоричен, че не е това начинът - нека да приемат в правилника каквото са решили. По думите на юриста от БСП това показва двойствения характер на управляващите. Той се мотивира с отхвърлянето на предложението на БСП за замразяване на депутатските заплати.Според него от ГЕРБ се опитват \"да изместят фокуса, да изместят центъра на дебата\" към паричните възнаградения на народните представители. Според Попов ГЕРБ са изнервени и притеснени от отсъствието на БСП от пленарна зала.Депутатът от ГЕРБ Димитър Лазаров смята, че парите от заплатите на колегите му от БСП ще се върнат в националния бюджет. Лазаров също е член на Правната комисия. Според него промените в правилника на парламента са внесени от няколко месеца и не са свързани с бойкота на БСП.Относно обвиненията, че е предопределено отхвърлянето на ветото на президента Румен Радев Лазаров смята, че не може да бъде предопределено отхвърлянето на ветото за Изборния кодекс.\"При наложено отлагателно вето, защото то не е вето, което изцяло прекъсва един закон и по-нататъшното му движение - при повторното приемане на закона са необходими 121 гласа, а това няма как да бъде предопределено. Има различни становища и мнения, но трябва да се каже, че ветото обхваща целия законопроект, а не отделни текстове\", каза Лазаров.Според него е \"лъжа\" твърдението на БСП, че е \"отпадала възможността за обжалване на актовете на ЦИК\". А по повод \"отпадане на вдигането на прага на преференциите\", Димитър Лазаров подчерта, че \"има внесен законопроект от страна на ГЕРБ за връщане на прага на преференции\".", "date": "2019.02.28", "title": "БСП очакват отхвърляне на ветото за Изборния кодекс "}
{"url": "https://news.bg/int-politics/ep-e-pred-dilema-za-evropeyski-prokuror-tvardyat-rodni-evrodeputati.html", "text": "Парламентът беше разделен за европейски главен прокурор. Това заявиха евродепутатите Емил Радев и Георги Пирински пред БНТ по повод процедурата за избор, която тече в момента.По думи на Георги Пирински от БСП двете комисии са били разделени между Кьовеши и Бонер. Той изрази мнение, че кандидатурата на Бонер има предимство, тъй като няма съмнение за политическа зависимост.Пирински изтъкна, че за Лаура Кьовеши има подозрение, че тя е политическо назначение на бившия румънски президент Бъсеску. Той смята и че връзките ѝ със специалните служби и използването на информация от подслушване за изпълнение на функциите са \"силно смущаващи\".От своя страна Емил Радев от ГЕРБ заяви, че и Бонер, и Кьовеши са подходящи за поста и крайният избор ще стане ясен след преговори между парламента и Съвета. Той обаче смята, че и двете кандидатури са достойни.Радев напомни, че европейският главен прокурор ще има широки правомощия за разследване на злоупотреби с европейски средства и ДДС.Неговата задача е да наложи новата за ЕС служба пред гражданите и евроинституциите. Главният прокурор ще трябва и да гарантира издължаването на дължимите данъци от държавите членки към европейски бюджет и да възпрепятства избягването на плащането на данъци.Припомняме, Европейският парламент избра румънката ЛСледващата стъпка е Европейската комисия да потвърди избора и да назначи Кьовеши на поста.Другите двама кандидати бяха французинът Жан Франсоа Бонер и германецът Андрес Ритер. Тримата бяха изслушани снощи на съвместно заседание на Комисиите по граждански права и по бюджетен контрол в ЕП. Българските кандидати не участваха в гласуването.", "date": "2019.02.28", "title": "ЕП е пред дилема за европейски прокурор, твърдят родни евродепутати"}
{"url": "https://news.bg/regions/stroezh-na-obhoden-pat-navodni-domove-na-gabrovtsi.html", "text": "Жители на Габрово негодуват заради строежа на обходния път с тунел под Шипка, предаде Нова телевизия. Причината е, че къщите на много от тях са наводнени заради строителството на пътната отсечка.От Агенция \"Пътна инфраструктура\" вече са извършили проверка на място, при която са били установени проблеми с отводняването. Потърпевшите пък поискаха държавата да гарантира, че ще бъдат взети мерки за разрешаване на проблема. В момента те са в готовност за протест.Инж. Дончо Атанасов от УС на АПИ увери, че ще бъде извършен превантивен ремонт.Доста години са наслагвани проблемите, сега ще трябва да ги решаваме съвместно с общината, посочи той и изрази надежда, че ремонтът ще бъде извършен още това лято, стига метеорологичните условия да го позволяват.Предвижда се обходният път на Габрово с тунел под Шипка да бъде завършен още през юли тази година.", "date": "2019.02.28", "title": "Строеж на обходен път наводни домове на габровци"}
{"url": "https://news.bg/regions/remont-zatvarya-ednata-lenta-na-vitinya-do-1-april.html", "text": "Затварят за движение едната лента на тунела \"Витиня\", съобщават от Агенция \"Пътна инфраструктура\".Причината е ремонт на анкерна стена при 210-ти км.Ще бъде ограничено движението в лентата в посока София.Движението ще се извършва двупосочно в платното за Ботевград и ще се регулира от светофарна уредба.", "date": "2019.02.28", "title": "Ремонт затваря едната лента на \"Витиня\" до 1 април"}
{"url": "https://news.bg/politics/stoltenberg-katsa-v-sofiya-tazi-vecher.html", "text": "Генералният секретар на НАТО Йенс Столтенберг днес пристига в България по покана на премиера Борисов.Очаква се по време на посещението на Столтенберг у нас той да проведе среща с Борисов утре, 1 март, на която да бъде обсъдено сътрудничеството в сферата на сигурността и отбраната и стабилността на Западните Балкани и региона, информират от пресслужбата на МС.След разговора с Борисов е предвидено генералният секретар на НАТО да участва в разширена среща, в която от българска страна участие ще вземат и вицепремиерът и министър на отбраната Красимир Каракачанов и вицепремиерът и министър на външните работи Екатерина Захариева, а от екипа на Столтенберг - помощник-генералният секретар по планирането и политиката на отбрана Патрик Търнър и Лоренц Майер-Минеман - първи заместник-директор на кабинета на генералния секретар.", "date": "2019.02.28", "title": "Столтенберг каца в София тази вечер"}
{"url": "https://news.bg/int-politics/amerikanski-general-smyata-che-sasht-ne-mogat-da-protivostoyat-na-ruski-raketi.html", "text": "САЩ нямат възможност да противостоят на руските ракети, за това е необходимо да се удължи договора СТАРТ-3 с Москва. Това заяви председателят на Стратегическото командване на Въоръжените сили ген. Джон Хайтън, цитиран от руски медии.Припомняме, договорът СТАРТ-3 между САЩ и Русия е за взаимно съкращение на стратегическото ядрено въоръжение. Договорът е подписан от президентите Дмитрий Медведев и Барак Обама на 8 април 2010 г. в Прага. Влиза в сила от 5 февруари 2011 г.Според ген. Хайтън, най-голямата опасност представляват новите крилати ракети и хиперзвуковите ракети, а също и безпилотния подводен апарат \"Посейдон\".Представяйки пред сенаторите за особеностите на руските ракети той заяви, че съществуващите американски системи въоръжения могат да бъдат фиксирани, но след това те \"изчезват и ние не ги виждаме до момента на удара\".Генералът призова сенатът да увеличи разходите за модернизация на \"ядрената триада\", в която влизат стратегическите бомбардировачи, ракетните системи с наземно базиране и подводници. Според него нужните разходи са около трилион долара.В миналогодишното послание към парламента руският президент Владимир Путин първи разказа за подводници без екипаж.Тогава той заяви, че Русия разработва безпилотни подводни апарати, способни да се придвижват на голяма дълбочина и на междуконтинентален диапазон със скорост, която надвишава скоростта на подводниците и съвременните торпеда.По думите му, такива безпилотни подводници могат да бъдат оборудвани както с конвенционални, така и с ядрени боеприпаси, които им позволяват да поразяват различни цели, в това число и самолетоносачи, брегови укрепления и инфраструктура.По-късно тази разработка получи името \"Посейдон\".Припомняме, според договора СТАРТ-3 числото на ядрените бойни глави се съкращава до 1550 единици, междуконтиненталните балистични ракети, балистичните ракети на подводниците и тежките бомбардировачи - до 700, развърнати и неразвърнати на пускови установки - до 800.Тези параметри страните трябваше да достигнат до 5 февруари 2018 г. Договорът изтича през 2021 г.", "date": "2019.02.28", "title": "Американски генерал смята, че САЩ не могат да противостоят на руски ракети"}
{"url": "https://news.bg/regions/otkriha-trup-v-zookata-v-razgrad.html", "text": "49-годишен мъж се обеси в зоокъта на Градския парк в Разград, съобщиха от Областната дирекция на МВР.Тялото е било открито около 19.00 часа вчера под навес в селскостопанска постройка. Мъжът е работел като гледач на животните в зоологическата градина.При първоначалния оглед не са установени следи от насилие.Близките на починалия отказват да бъде извършена аутопсия. По случая е образувана преписка.", "date": "2019.02.28", "title": "Откриха труп в зоокъта в Разград"}
{"url": "https://news.bg/regions/git-otkri-25-narusheniya-v-proizvodstvoto-na-opasni-veshtestva-v-targovishte.html", "text": "Изпълнителната агенция \"Главна инспекция по труда\" (ИА ГИТ) установи 25 нарушения в предприятия в област Търговище, информира БНР.Инспекторите на ГИТ са извършили проверки в 5 от най-големите предприятия в региона. Проверени са фирми, които се занимават с производството на мебели, акумулатори и посадъчен материал.В хода на инспекциите проверяващите са констатирали 25 нарушения, свързани с производството на опасни химически вещества. По думите на Галина Градинарова от ГИТ предприятията нямат собствени инструкции за работа с опасни химически вещества.", "date": "2019.02.28", "title": "ГИТ откри 25 нарушения в производството на опасни вещества в Търговище"}
{"url": "https://news.bg/politics/gerb-i-patriotite-othvarlyat-vetoto-varhu-izborniya-kodeks.html", "text": "От вчерашните разговори стигаме до единно решение да бъде отхвърлено . Това заяви Цветан Цветанов пред журналисти в парламента.Той подчерта, че твърденията на президента, че няма съдебен контрол, не отговарят на истината. По думите му съдебният контрол остава и дори става много по-добър.Цялата процедура, която се прилага по съдебния контрол, е същата, която се прилага и при актове, издадени от областния управител в дадена област, заяви Цветанов. ЦИК не се произнася, защото с 2/3 е блокирана тази възможност и не се изпълнява съдебното решение. Единствената институция, която може да каже дали едно решение е законосъобразно това е българският съд, отбеляза Цветанов.Председателят на ПГ на ГЕРБ призова да не се правят спекулации с темата за ограничаване на права.Може би ще трябва да изпратим стенограмата от правната комисия на президента и неговия екип, за да се запознаят не с аргументите на политиците, а на представените на съда. Така Цветанов коментира мотивите, които е изложил във ветото си президента.Ние не искаме да се правят внушения и манипулации, че някои иска да ограничи изборни права, посочи Цветанов. По думите му всичко е една политическа спекулация.Цветанов не пропусна да отбележи по отношение на напускането на пленарна зала от страна на депутатите от БСП, че когато не идваш на работа и не изпълняваш дейността, за която си избран, няма как да получиш обществена подкрепа или съответната изборна победа.Той е категоричен, че политика на инат не се прави. Според него в момента начинът, който имат на работа, е много по-комфортен.Лидерът на \"Атака\" Волен Сидеров изтъкна, че отхвърлянето на ветото на президента не е опит за конфронтация. \"Аз съм сигурен, че Румен Радев е имал благородни намерения\", заяви Сидеров, но по думите му екипът на президента го е подвел, тъй като мотивите не са изпипани.Припомняме, анонс, че .Законът за изменение и допълнение на Изборния кодекс беше приет от 44-то Народно събрание след  от над 14 часа на 15 февруари 2019 г.Промените предизвикаха скандал заради , отлагането на , отказа от избор на  и други. Още тогава държавният глава румен Радев се изказа критично към промените и даде знак, че за пореден път ще упражни правото си на вето.Промените станаха повод опозиционната партия .За вето , както и граждански сдружения. , че промените ще бъдат дадени на Конституционния съд.Заради скандала от ГЕРБ дадоха крачка назад и обявиха, че , но депутатите от управляващата коалиция се  това да не може да стане, тъй като измененията и допълненията са минали на гласуване в пленарна зала и предстои тяхното обнародване. Паралелно с това представители на ДПС в един глас започнаха да отричат тяхно настояване да е промяната, довеждаща до Румен Радев призова опозицията в лицето на БСП да се върне в парламента, но ", "date": "2019.02.28", "title": "ГЕРБ и патриотите отхвърлят ветото върху Изборния кодекс"}
{"url": "https://news.bg/regions/plovdivchani-izlyazoha-na-protest-sreshtu-stroezh-na-stena-na-bolnitsa.html", "text": "Жители на пловдивския район \"Южен\" излязоха на протест, информира bTV.Гражданите още вчера заявиха своето намерение за . Чрез дейностите по поставянето на оградата се отнемала част от общински път.Според хората, които живеят около здравното заведение, новоизграждащата се стена ще спре достъпа на автомобили на пожарната до жилищата им.Друг проблем възниквал от това, че досега хората са паркирали личните си коли в пространството, което вече е част от двора на болницата.По думите на кмета на район \"Южен\" Борислав Инчев това пространство е отредено за болнично заведение още по план от 1972 година. Инчев признава, че има проблем с местата за паркиране и обеща да се потърси решение за него.", "date": "2019.02.28", "title": "Пловдивчани излязоха на протест срещу строеж на стена на болница"}
{"url": "https://news.bg/world/amazon-se-otteglya-ot-emblematichen-nebostargach-v-siatal.html", "text": "Amazon обяви, че преотдава част от офис площите си в Сиатъл в емблематичния небостъргач на площад \"Рейниър\", съобщи geekwire.com.Компанията е наела цялото офис пространство от 30 етажа в сградата, която все още е в строеж и един ден ще бъде втората по височина в града.След седмици на слухове, брокери на недвижими имоти са потвърдили, че официално цялата площ е обявена за наемане от други компании.Това е сигнал, че Amazon свива дейността си в Сиатъл и породи коментари, че бъдещето на компанията в този град е несигурно.Слуховете сочат като потенциални наематели на офис пространството Apple, Dropbox и Oracle.Съобщението, че Amazon се оттегля от \"Рейниър\", идва след като компанията се отказа от плановете си да открие офис за 25 000 души в Ню Йорк. Там проектът срещна ожесточена съпротива от страна на влиятелни длъжностни лица.Появиха се предположения, че Amazon ще се преориентира в близкия до Сиатъл град Белвю.В момента компанията има 12 милиона квадратни фута офис пространство в Сиатъл и има няколко допълнителни проекта в процес на изграждане. Тя ще \"продължи да оценява бъдещия растеж\", след като тези проекти бъдат завършени, коментира пред GeekWire представител на Amazon.В съседния Белвю компанията отдава под наем повече от 1 милион квадратни фута офис пространство и изглежда търси много повече.", "date": "2019.02.28", "title": "Amazon се оттегля от емблематичен небостъргач в Сиатъл"}
{"url": "https://news.bg/int-politics/leybaristite-se-obyaviha-za-nov-referendum-po-brekzit.html", "text": "Камарата на общините в британския парламент одобри новия план за Брекзит, представен от премиера Тереза Мей и отхвърли алтернативното предложение на лидера на лидера на лейбъристите Джереми Корбин, съобщи Би Би Си.Корбин заяви, че в тази ситуация партията му ще подкрепи идеята за втори референдум, но и ще продължи да настоява за \"други налични възможности\", включително нови избори.Министърът на финансите в сянка Джон Макдоналд съобщи, че лейбъристите ще внесат предложението за нов референдум когато сделката на Тереза Мей за Брекзит отново се върне за гласуване в парламента.Макдоналд уточни, че ще гласува за оставане в общността.Изказването беше направено след като депутатите приема стратегията на Тереза Мей за Брекзит - след като тя се съгласи на сериозни отстъпки.Планът й предвижда до 12 март депутатите отново да гласуват споразумението с Брюксел. Ако и тогава то бъде отхвърлено, на 13 март ще решат дали искат страната да напусне общността без сделка или не. Ако вариантът за \"твърд\" Брекзит отпадне, на 14 март парламентаристите ще се произнесат по възможността за отлагане на излизането от ЕС.", "date": "2019.02.28", "title": "Лейбъристите се обявиха за нов референдум по Брекзит"}
{"url": "https://news.bg/weather/slanchevo-toplo-bez-valezhi-1.html", "text": "През последния деен от февруари времето ще бъде топло за сезона.През нощта - предимно ясно в по-голямата част от страната, с изключение на източните райони, които са с по-значителна облачна покривка.През деня над цялата страна ще се установи предимно слънчево време, температурите ще се повишават.Вятърът ще бъде слаб, в северните райони до умерен, ориентиран от запад и северозапад.Минималните температури варират между -3 и 2 градуса.Максималните са в интервала 8-13 градуса.", "date": "2019.02.28", "title": "Слънчево, топло, без валежи"}
{"url": "https://news.bg/press/otsastvashtite-deputati-bez-zaplati-krasimir-yankov-iska-bsp-da-se-varne-v-parlamenta-nevolite-na-bear-grils.html", "text": "Парламентарният бойкот на БСП е сред водещите теми на вестниците в четвъртък.\"Спешно свикване на Националния съвет на БСП, за да се преразгледа решението на ръководството за излизане на парламентарната група на левицата извън Народното събрание, поиска един от ръководителите в левицата. В интервю за БНР Красимир Янков - член на Националния съвет на БСП, обясни, че мотивът за решението на социалистите да напуснат парламента е било търсене на \"по-радикална форма на противодействие срещу взетото решение за промяна в Изборния кодекс от ГЕРБ\" и допълни:\"Напускането на парламентарната група е с цел постигане на конкретни искания и при тяхното постигане ще отпадне мандатът за напускане на парламента, но самата процедура има своите детайли\", убеден е той. Не е обсъждана обаче реакцията на партията, след като президентът наложи вето на така направените промени в Кодекса и затова е необходимо ново политическо решение, обясни Янков в ефира на предаването \"12+3\" по \"Хоризонт\":\"В последните дни чувам свободни интерпретации по темата, но единственото правилно действие е незабавно свикване на Националния съвет на БСП и конкретно решение на този казус, политическо решение. Ние нямаме никакво основание в действията си да останем пасивни в единствено легитимната процедура - гласуване вето на президента и подкрепа за ветото. Това, по същество, е неуважение не само към процедурата, но и към институцията \"президент\".След ветото на президента нашата реакция има различен прочит! Включително започва да се внушава, да се наслагва, че ние реагираме отрицателно на призива на държавния глава, защото президентът не ни е припознал като алтернатива или не е подкрепил нашите виждания. ...Категорично такава манипулация трябва да бъде опровергана и то с политическо решение. Парламентарната група ще изпълни политическото решение на най-висшия ръководен орган на партията, какъвто е Националният съвет.\" - в. \"Стандарт\".\"С подкрепата на депутатите от ГЕРБ, НФСБ и \"Воля\" правната комисия в парламента прие промени в правилника за работа на Народното събрание, според които народните представители, които имат три последователни неоправдани отсъствия или общо пет за месеца, няма да получават никакво възнаграждение или пари за допълнителни разходи. Против гласуваха депутатите от ДПС, а колегите им от ВМРО се въздържаха. Предложението на НФСБ бе прието в отсъствие на депутатите от \"БСП за България\" и цели именно те да останат без заплати, тъй като не участват в пленарни заседания от две седмици. Новите правила няма да засегнат депутати, чиито отсъствия се извиняват от председателя на съответната парламентарна група, а след това и от председателя на Народното събрание Цвета Караянчева. Сред тях е и Делян Пеевски от ДПС, който е бил в пленарната зала само на първото заседание на 44-ото Народно събрание на 19 април 2017 г., но голяма част от отсъствията му са извинени. В момента основната депутатска заплата е 3519 лева, а според сегашните правила на парламента колкото и да отсъстват без оправдание, депутатите получават една трета от нея, или 1173 лева. Т.нар. безотчетни пари за допълнителни разходи са две трети от заплатата, или около 2346 лева. При повече от пет неоправдани отсъствия в момента депутатите получават една трета от тези пари, или 782 лева. По сегашните правила дори и да не ходят на работа, депутатите получават около 2000 лева на месец. Ако промените в правилника бъдат приети и в пленарната зала, те няма да получават никакви пари. \"Работното място на един народен представител не е само пленарна зала - има комисии, групи за приятелства, делегации, срещи с избиратели. С това решение народният представител става натисквач на копчета\", каза Хамид Хамид от ДПС. Депутатите, които се регистрират в пленарната зала, а после не участват в гласуванията, няма да търпят санкции. Обикновено към средата на пленарния ден в залата има по-малко от 100 от общо 240 народни представители. Правната комисия трябваше да гласува предложение на депутата Христиан Митев от НФСБ, според което, ако народен представител е участвал в по-малко от половината гласувания, се санкционира с една втора от дневното депутатско възнаграждение. То обаче бе оттеглено от вносителя. Не бе подкрепено и предложение на председателя на правната комисия от ГЕРБ Данаил Кирилов при отсъствие от поименна проверка да има глоба от 750 лева. След като Хамид Хамид от ДПС обяви, че с тази идея се върви към диктатура и предсрочни избори, Данаил Кирилов от ГЕРБ оттегли предложението си парламентарните групи да имат право на само три процедурни изказвания при едно гласуване. \"С крехка преднина и засега\" се прие предложение на Христиан Митев от НФСБ всяка група да може да прави само по едно процедурно изказване по всяка точка от дневния ред...\" - в. \"Дневник\".Нашумелият случай с Беър Глирс също е сред тематичните акценти:\"Отговорност за нарушенията, направени от Беър Грилс по време на заснемането на филм в Национален парк \"Рила\", носи българска фирма - организатор на продукцията. Това заяви пред БТВ министърът на околната среда и водите Нено Димов. Той допълни, че тя е получила разрешение от парка и е била запозната със забранените действия на негова територия. \"Дори във филма г-н Грилс казва, че е забавен, защото нарушава всички правила, тоест имаме съзнателно действие. През август миналата година едни деца танцуваха български народен танц в едно от езерата и тогава реакцията беше точно обратната. Паркът е постъпил правилно и тогава и сега, като е санкционирал. Оставам изненадан защо сме настроени толкова агресивно, когато това го правят български деца и сме готови да простим, когато го прави един чужденец\", коментира екоминистърът. Министърът на екологията заяви, че на фирмата-организатор са връчени наказателни постановления заради три нарушения паленето на огън, умъртвяването на животни и плуването в Каракашево езеро. \"Там ще бъде предвидена и санкцията - до 10 хил. лв., самият г-н Грилс, ако бъде открит на негов адрес, ще бъде поканен в качеството му на физическо лице, което е извършило нарушение. Предполагам, че това ще бъде доста сложна операция за парка\", допълни Димов. Екоминистърът заяви, че няма нищо лошо в това, че за проблема е сигнализирано от гражданин. Той допълни, че през 2018 г. са извършени над 20 хил. проверки, от тях над 7 500 по сигнали на граждани, а около 2 000 са завършили със санкции...\" - в. \"Труд\".\"Имало е трима души, които са придружавали Беър Грилс, но те не могат да бъдат денонощно с него. Предполагам, че сега не искат да дадат изявления, защото съм разпоредил вътрешна проверка. Докато тя тече е нормално да не бъдат давани обяснения. Предполагам, че след като приключи от национален парк \"Рила\" ще дадат своето обяснение\", обясни Димов. \"От министерството няма да търсим лично Беър Грилс. Ако от парка се свържат с него. Ние проверяваме фирмата и парка\", категоричен е министърът...\" - в. \"24 часа\".Наближаващите избори неизменно са сред актуалните теми.\"Политологът Огтнян Мничев обяви че няма да гласува за експерта от \"Демократична България\" Стефан Тафров на предстоящите евроизбори, на които бившият дипломат смята да се кандидатира. Минчев написа във Фейсбук: Драги Стефане, доколкото разбирам, ако кандидатурата ти за евродепутат успее, ти не възнамеряваш да бъдеш част от групата на ЕНП. Не зная към коя група смяташ за възможно да се присъединиш, но за съжаление аз няма да бъда един от твоите избиратели. Най-вероятният избор - ако няма да се присъединиш към ЕНП - би бил, предполагам, АЛДЕ. Разбирам твоята непоносимост към Виктор Орбан, но ако се присъединиш към АЛДЕ, това означава да бъдеш рамо до рамо с депутатите на г-н Ахмед Доган. Това изключва възможността хора като мен да подкрепят твоята кандидатура, както и политическата сила, която представляваш. Като казах \"политическата сила\"... Част от Демократична България, която ти представляваш е и ДСБ - партия, за която аз съм гласувал нееднократно в различни формати на самостоятелно или коалиционно участие. Не допускам ДСБ да се откаже от собствената си идентичност в такава степен, че да подкрепи за евродепутат кандидат, заявяващ категорично, че няма да бъде част от ЕНП. Това, разбира се, ще има своите политически последствия. Последно - но не и по значение - ръководството на партията, към която принадлежиш - Да, България - нееднократно е декларирало идентичност на дясна политическа сила. Как би било възможно съвместяване на тази идентичност с присъединяване на избран от нея евродепутат към АЛДЕ или към фракцията на Зелените (също възможно, предвид членството на Зелените в Демократична България), аз не зная. Последно - но не и по значение - струва ми се, че в интензивната политическа кампания, която водиш за твоята кандидатура липсва какъвто и да е намек за това, че партиите - партньори на Да, България в коалицията - ДСБ и Зелените също имат своите кандидати за евродепутати, подреждането на които в общата листа не е предизвестено - доколкото съм информиран. Разбирам политическата целесъобразност на това да се държиш като титуляр, но мисля, че това може да се окаже опасно в един твърде късен момент преди самите избори за оцеляването на коалиционното единство. Желая ти успех! Аз лично ще гласувам за кандидат на ЕНП. Независимо от това, че тази партийна фамилия е твърде инертна, има нужда от сериозно реформиране на своята ценностна и идейна визия и от завръщане към християндемократичната си идентичност. Идентичност, която редица лидери от ЕНП през последното десетилетие жертваха чрез собственото си придвижване към либералния център по конюнктурни съображения.\" - в. \"24 часа\".\"От момента, в който инициативен комитет издигна кандидатурата на господин Ангел Джамбазки за евродепутат, по някакъв начин партия ВМРО пое самостоятелен път за явяване на евроизборите. Естествено, че те не биха се отказали да подкрепят своя член и настоящ евродепутат. Това каза за БНР заместник-председателят на Народното събрание Явор Нотев от партия \"Атака\" по повод настроенията на партиите от коалиция \"Обединени патриоти\" за явяване на евроизборите: \"В момента ситуацията е динамична, все още не е разрешена, не е намерила своя окончателен изход\", подчерта той в интервю за БНР но подчерта, че това не е знак за напрежение в коалицията и не е загубил надежда партиите да се явят заедно на европейските избори: \"Форматът наистина ще означава много, той ще е послание и към нашите избиратели\", каза той, но допълни: \"Няма как да отговоря дали приветствам обща листа, без да знам кой води листата, как е подредена тя и какви са посланията, които водачът на листата излъчва към избирателите\". Според Нотев съревнованието кой да води европейската листа е \"съвсем нормална политическа амбиция, от гледна точка на всеки участник в управлението на страната\" и \"това съревнование е съвсем отговорно, а и до някаква степен - оспорвано\". Той припомни, че партиите в коалицията имат различия по някои външнополитически теми, сред които и отношението към Русия. Именно въпросите, по които партиите нямат общо становище, а не личното его, са причина за споровете около единното явяване: \"Изпращайки депутат в Европейския парламент от името на \"Обединени патриоти\", ние изпращаме посланик, който е склонен и е готов самоотвержено да защитава едната или другата позиция. Виждате, че тук по начало има един проблем, който не е междуличностен, не е дребнав, не е за подценяване. Тези въпроси трябва да бъдат решени предварително, преди да си говорим кой ще води листата\". По повод настояването на НФСБ за промяна в ръководството на парламентарната група на \"Обединени патриоти\" Нотев коментира: \"Връщането на г-н Валери Симеонов в парламента, след като той беше бламиран от българските граждани на позицията, която заемаше - вицепремиер, създаде обстановка, при която може да се мисли, че двама лидери на партии, защото третият е вицепремиерът Каракачанов, като че ли естествено трябваше да пренаредят решението на въпроса за водачеството на парламентарната група, поне от гледната точка на колегите от партията на г-н Симеонов\". Нотев бе категоричен, че народните представители от \"Обединени патриоти\" поддържат колегиални отношения и темата за разногласията между тях е преекспонирана и не отговаря на истинската ситуация в групата.\" - в. \"Стандарт\".Съдебният спор между Елена Йончева и Бойко Борисов също е във фокуса на всекидневниците.\"Делото на депутата от БСП Елена Йончева срещу премиера Бойко Борисов и ГЕРБ за непозволено увреждане чака решение, разпореди днес Софийският градски съд, предаде \"Lex.bg\". През 2017 г. Йончева заведе дело срещу Борисов заради негово изказване по време на предизборната кампания за парламентарните избори в Бургас и Варна. \"Ще ли сте успешни журналисти вие, ако по няколко милиона държавата ви плаща за едно интервю взето? Питам: Ако за интервю държавата България, през една от централите си, плаща на журналистка за интервюта в чужбина по няколко милиона струвайки, които даже нашето правителство беше принудено от предишното да доплати\". Втората реплика на Борисов от същото събитие по адрес на Йончева бе: \"бяхме принудени милиони да платим за нея. С мъж - премиер тогава\".През май миналата година Софийският градски съд осъди Борисов и ГЕРБ да платят 5000 лева глоба на журналистиката и депутат, въпреки че нейният иск беше за 20 000 лева.\" - в. \"Сега\".\"Съдът отказа да изслушва нови свидетели по гражданското дело, заведено от журналистката и депутат Елена Йончева срещу премиера Бойко Борисов за непозволено увреждане. През 2018 г. Софийският районен съд осъди премиера Борисов и партия ГЕРБ солидарно да изплатят на Йончева 5 000 лв. Йончева заради неверни и клеветнически твърдения по неин адрес от премиера по време на предизборната кампания през 2017 г. Тогава Борисов в свое изявление каза, че правителството е било принудено \"да плаща милиони за интервюта на журналистката\". Елена Йончева веднага заведе дело и го спечели, а адвокатите на Борисов обжалваха. Днес в Софийския градски съд, пред който Борисов обжалва като втора инстанция, адвокатите на премиера поискаха да бъде допуснат като свидетел директорът на телевизия \"Европа\" Георги Харизанов, тъй като той можел да разкаже за договори, сключвани между Елена Йончева и БНТ за \"немалки суми\". Поискаха и да бъдат предоставени данни за повдигнати обвинения срещу Йончева. Съдът обяви фактите за изяснени и отказа да разпитва нови свидетели и да събира данни за обвинения срещу Елена Йончева. Така делото приключи в едно заседание, чака се решението на съда.\" - в. \"Дневник\".", "date": "2019.02.28", "title": "Отсъстващите депутати без заплати, Красимир Янков иска БСП да се върне в парламента, неволите на Беър Грилс…"}
{"url": "https://news.bg/int-politics/moskovchani-pochetoha-boris-nemtsov.html", "text": "Московчани дойдоха на Големия мост на Москва река, където беше убит опозиционният лидер Борис Немцов, за да почетат паметта му с цветя и с минута мълчание, съобщи телевизия \"Дождь\".Припомняме, той загина броени дни преди да покаже филм с разкрия за руската агресия в Украйна.Минутата мълчание беше определена за 23:31 ч. - точно в този час на 27 януари 2015 г. беше убит Немцов.По-рано през деня на мястото на убийството оставиха цветя дипломатически представители от САЩ, Нова Зеландия, Австралия, Швеция, Литва и други страни.В Нижни Новгород, на дома, в който живя Борис Немцов, беше потавена мемориална плоча с барелеф на политика.През последните няколко дни в много руски градове имаше акции в негова памет.", "date": "2019.02.28", "title": "Московчани почетоха Борис Немцов"}
{"url": "https://news.bg/int-politics/sasht-vnesoha-v-saveta-za-sigurnost-rezolyutsiya-za-venetsuela.html", "text": "САЩ внесоха в Съвета за сигурност на ООН проект на резолюция за ситуацията във Венецуела, предадоха информационните агенции.В документа се призовават властите да не блокират доставките на хуманитарна помощ за народа на Венецуела.Освен това се отправя и призив за организирането на \"свободни, справедливи и заслужаващи доверие избори\" в страната, на които да присъстват международни наблюдатели.САЩ предлагат в процеса да участва генералният секретар на ООН, чийто авторитет би го превърнал в гарант за организирането на честни избори.Междувременно Русия внесе свой проект на резолюция, в който предлага да се отстояват \"независимостта и суверенитетът на страната\".Вероятно и двете резолюции ще бъдат разгледани днес.", "date": "2019.02.28", "title": "САЩ внесоха в Съвета за сигурност резолюция за Венецуела"}
{"url": "https://news.bg/int-politics/vtoriyat-den-na-sreshtata-tamp-kim-zapochna-s-nova-razmyana-na-lyubeznosti.html", "text": "Продължават разговорите между президента на САЩ Доналд Тръмп и лидера на Северна Корея Ким Чен Ун във Виетнамската столица Ханой. На втория ден от срещата на високо равнище те отново се срещнаха хотел \"Метропол\", като преди втория кръг от дискусиите дадоха изявления пред журналисти.Според дипломатически източници, двамата лидери са постигнали съгласие най-малко по три точки от бъдещ документ, който ще бъде подписан в край на срещата. Очаква се той да бъде наречен \"Ханойска декларация\".Пред репортерите Тръмп отново повтори, че Северна Корея може да бъде икономическа сила и с нетърпение очаква възможност да помогне това да се случи, предаде CNN.\"Мисля, че ще е нещо много специално\", заяви той докато седеше до Ким.Чрез преводач Ким каза, че много хора са били скептични относно срещата, но сега целият свят следи ставащото и добави, че очаква \"прекрасен диалог\".По отношение на денуклеаризацията американският президент подчерта, че не държи на скоростта не.\"От самото начало съм казвал, че скоростта не е толкова важна за мен. За мен е важно да сключим правилната сделка.\" - поясни той.Тръмп заяви, че двете страни ще имат \"фантастичен успех\", но не коментира какви биха могли да бъдат конкретните резултати от срещата.\"Сигурен съм, че през годините много ще бъдем заедно\", прогнозира той.Репортер попита Ким дали ще дискутира с Тръмп темата за човешките права. Докато преводачът му предаваше въпроса, Тръмп заяви: \"Ще дискутираме всичко. Ще имаме много продуктивни дискусии.\"Медиите отбелязват, че Ким, който дава изявление само държавните медии на Северна Корея за първи път е отговорил на въпрос на чуждестранна медия. Досегашните опити на журналистите да получат отговори на своите въпросиРепортерът на \"Washington Post\" Дейвид Накамура попита севернокорейския лидер дали е уверен, че сключи сделка с президента на САЩ.\"Твърде рано е да кажа, но не бих казал, че съм песимист\", отговори Ким след пауза. Той добави, че очаква \"добри резултати\".По време на кратката пресконференция преди срещата журналист попита Ким Чен Ун дали би разрушил напълно ядрения си арсенал.\"Ако не желаех това, нямаше да съм тук сега\", отговори.Към севернокорейския лидер беше зададен въпрос за перспективата да бъде открито американско представителство в Пхенян. Първоначално той не даде отговор, предлагайки на Тръмп да не отговарят на повече въпроси.Но Тръмп го подтикна да отговори, казвайки, че това е добър въпрос.\"Бих искал да чуя този отговор\" - каза Тръмп.Ким отговори чрез преводача си, че това е нещо, което е \"приемливо\".Тръмп изрази подобно мнение: \"Всъщност мисля, че това е добра идея.\"Ким отново настоя, че е по-добре разговорите да продължат насаме.", "date": "2019.02.28", "title": "Вторият ден на срещата Тъмп-Ким започна с нова размяна на любезности"}
{"url": "https://news.bg/int-politics/parlamentat-na-severna-makedoniya-spira-rabota-ot-1-april.html", "text": "Парламентът на Република Северна Македония спира да работи от 1 април, когато започва кампанията за президентските избори, предаде БНР.Председателят на парламента Талат Джафери заяви на пресконференция, че е обичайна практика парламентът да не заседава в този период, но остава възможността да се свика заседание, ако има неотложна нужда.Джафери съобщи, че ако не бъде избран президент на втория тур на изборите, по конституция длъжността държавен глава се изпълнява от председателя на парламента, но за не повече от 6 месеца. Насрочват се нови президентски избори.Междувременно управляващата партия на премиера Зоран Заев и коалиционният й партньор от албанския блок на Али Ахмети постигнаха съгласие за издигане на обща кандидатура за предстоящите президентски избори в Северна Македония, съобщи агенция МИА.След срещата на двамата в Скопие Ахмети съобщи, че името на кандидата ще стане известно до края на тази седмица.На 21 април ще се проведе първият тур от редовните президентски избори. Сегашният държавен глава Георге Иванов няма право да участва в надпреварата, защото е втори мандат президент. Неговият мандат изтича на 12 май.", "date": "2019.02.28", "title": "Парламентът на Северна Македония спира работа от 1 април"}
{"url": "https://news.bg/world/dvoyno-poveche-rusnatsi-sa-pritesneni-ot-koruptsiyata-v-sravnenie-s-2016-g.html", "text": "Броят на руснаците, у които буди тревога високото ниво на корупцията, е нараснал двойно от 2016 г. досега. В момента техният дял е 41%, показва изследване на \"Левада център\".Това е най-високият процент от 2005 г., когато започват проучванията на центъра, съобщава \"Комерсант\".Гражданите престават да вярват в ефективността на властта, коментира експертът от центъра Марина Красилникова, цитирана от радио \"Свобода\".Като най-остър проблем гражданите посочват поскъпването - 62 процента от анкетираните. 44 на сто са обезпокоени от бедността и обедняването.Едва 28% обаче се вълнуват от икономическата криза, лошото състояние на промишлеността и аграрния сектор.Сред най-малко значимите проблеми за руснаците е ограничаването на гражданските права и свободи - това е важно едва за 6 на сто от хората в страната.", "date": "2019.02.28", "title": "Двойно повече руснаци са притеснени от корупцията в сравнение с 2016 г."}
{"url": "https://news.bg/disasters/boy-mezhdu-mashinisti-prichinil-vlakovata-katastrofa-v-kayro.html", "text": "Бой между двама машинисти е станал причина за жестоката катастрофа на влак в Кайро, предаде Sputnik по информация на египетската прокуратура.Припомняме, инцидентът стана вчера и По данни на прокуратурата машинистът на локомотива слязъл от кабината, за да се разправи с машиниста на друг влак, който му препречвал пътя. Той обаче забравил да изключи двигателя.Оставен без контрол влакът започнал да набира скорост и се забил в ограничителите на края на релсите.Полицията е задържала машиниста.След катастрофата министърът на транспорта на Египет Хишам Арафат подаде оставка.", "date": "2019.02.28", "title": "Бой между машинисти причинил влаковата катастрофа в Кайро"}
{"url": "https://news.bg/society/otbelyazvame-denya-na-redkite-bolesti.html", "text": "На 28 февруари отбелязваме Деня на редките болести. Те засягат много малка част от населението и най-често се дължат на генетични изменения.В световен мащаб болните от редки болести наброяват близо 60 милиона души. В България те са над 400 хиляди, като много от тях са деца.Припомняме, неправителствени организации вече поискаха от здравната каса актуализиране на списъка с редки заболявания и нови клинични пътеки, които да осигуряват специална храна за засегнатите.Днес те напомнят за проблема с инициативи в 20 града в цялата страна.Ще бъдат пуснати и балони пред централния вход на Народното събрание.Във връзка с отбелязването на Деня на редките болести Национална пациентска организация в партньорство с Хърватската асоциация за редки болести, адаптира на български език , в което известни хърватски личности и пациенти с редки заболявания ни показват колко е важно да не се предаваш пред болестта, да запазиш сила на духа и да преодоляваш трудностите.", "date": "2019.02.28", "title": "Отбелязваме Деня на редките болести"}
{"url": "https://news.bg/crime/balgariya-e-dobra-sreda-za-kiberizmami-spored-yavor-kolev.html", "text": "България е добра среда за реализиране на киберизмами. Това мнение изрази началникът на Отдел \"Компютърни престъпления\" към ГДБОП Явор Колев пред bTV.Според него причината е, че у нас много хора владеят езици и работят в кол центрове, които предлагат наглед безобидни услуги - поддръжка на техника, залагания и други.Колев посочи, че през октомври миналата година се е провела операция срещу престъпна група, поддържала цялата си инфраструктура за измами в България и с инвеститори български граждани.Припомняме, преди дни стана ясно, че страната ни е замесена в , която е действала на територията на целия Европейски съюз и е ощетила европейски граждани с близо 100 млн. евро.Колев обясни, че разкритата от австрийските служби схема е действала чрез кол центрове, от които на случаен принцип са се набирали клиенти, които се призовавали да извършват инвестиции. Потребителят остава с впечатлението, че печели големи суми пари, посочи Колев и допълни, че когато потребителят бъде \"изсмучен\" и няма какво повече да инвестира, му съобщават, че е загубил всичките си средства заради промяна на стойностите на бинарните опции. Той обясни, че подобен тип схеми са много популярни в цял свят и по тази причина Европейският орган за контрол на финансовите пазари е забранил търговията с бинарни опции.Началникът на отдела поясни, че докато първата проведена операция е била ръководена изцяло от българските служби, при втората те са работили в тясно сътрудничество с австрийските и германските служби. При нея са били претърсени 40 адреса в страната, като към момента на 5 души са повдигнати обвинения.Едно киберпрестъпление се извършва на територията на няколко държави и ако няма взаимодействие между службите, то не може да се види в своята цялост, обясни той.На въпрос дали хората, работещи в кол центрове, също са съпричастни към измамите, Колев бе категоричен, че те са оставали с впечатление, че става въпрос за легална търговия.По негови думи в интернет постоянно се развиват различни схеми за финансови престъпления.Залети сме от сигнали за измами ежедневно, посочи той.Колев даде пример с т. нар. \"романтични измами\", при които жени от България влизат в контакт с \"генерали\", които обещават, че ще се омъжат за тях, но в момента се развеждат, сметките им са блокирани и се нуждаят от финансова помощ. Впоследствие обаче се оказва, че става въпрос за организирани престъпни групи. По тази схема наскоро с над 70 000 евро е била измамена българка, която дори е продала апартамента си и е стигнала до пълна безизходица.Колев съобщи, че ежедневно се получават и сигнали за деца, които са обект на изнудване в социалните мрежи. По негови данни за миналата година са били разкрити над 80 подобни случая, а през 2019 г. - 8.Той подчерта, че най-важна е превенцията, поради което редовно се провеждат срещи с ученици.", "date": "2019.02.28", "title": "България е добра среда за киберизмами, според Явор Колев"}
{"url": "https://news.bg/world/sasht-se-opitvat-da-uspokoyat-indiya-i-pakistan-obyavi-tramp.html", "text": "Президентът на САЩ Доналд Тръмп обяви, че Вашингтон се опитва да успокои напрежението между Индия и Пакистан, информира АП.Американският лидер изрази надежда, че двете държави могат да постигнат напредък, след като влязоха в сблъсък в Кашмир. Вчера Исламабад обяви, че е Тръмп коментира пред журналисти след края на  във Виетнам, че индийците и пакистанците преговарят и че САЩ се опитват да им помогнат, за да \"видим дали можем да излезем с някаква организация и някакъв мир\".", "date": "2019.02.28", "title": "САЩ се опитват да успокоят Индия и Пакистан, обяви Тръмп"}
{"url": "https://news.bg/regions/avtoinstruktori-ot-kardzhali-izlyazoha-na-protest.html", "text": "Автомобилните инструктори от Кърджали излязоха на протест, предаде БНР.Те са против въвеждането на постоянно видеонаблюдение в учебната им дейност. Не одобряват изискванията курсистът да бъде сниман през цялото време нито всяка автошкола да разполага със собствен полигон.Според автоинструкторите това е невъзможно и условията за обучението ще се усложнят допълнително, тъй като всяка фирма ще трябва да търси площадка, на която да плаща наем.От бранша се обявяват и против новите касови апарати, защото извършват само една дейност и смятат, че не им са нужни.Относно начина на провеждане изпитите и смяната на листовките инструкторите твърдят, че това е в полза само на издателските къщи.", "date": "2019.02.28", "title": "Автоинструктори от Кърджали излязоха на протест"}
{"url": "https://news.bg/politics/revizoro-otkriha-nad-5-mln-leva-ukriti-pri-prodazhba-na-goriva.html", "text": "Открили 5 300 000 лева, укрити от продажбата на горива при проверката на МВР на 143 бензиностанции. Инспекцията бе след сигнали от Българската петролна и газова асоциация, заяви пред Нова телевизия депутатът от ОП Емил Димитров, известен като Ревизоро.\"Това е успех. Малък е, но е успех. Това са 166 цистерни, а 5 милиона е 5 милиона литра, защото на всеки литър 1 лев е за държавата. Министерството на икономиката не е направило карти на тези обекти, сега МВР ще прави\", каза Димитров.Той поясни, че е те са и опасни за хората. От миналата година може да има 100 обекта и още 200 нови такива. Но ние не ги знаем кои са. Има такива, които казваха, че са земеделски, сега се оказа, че не са. Вместо сега полицията да ги описва и проверява, трябваше да е по обратния ред, каза депутатът.По думите му, правилно да се каже, че контрабандата се овладява. От сенчестата икономиката са спечелени 1 милиард лева.\"С 1 милиард може да си намериш кой да ти прокара закон и кой да ти спре закон. Можеш да платиш на данъчен, на митничар без да очерняш професията. Натискът е толкова голям\", каза народният представител.Той даде пример с граничари, че си казват: \"Ако го проверя този, това ще ми е последния работен ден\".Относно случая с откритото некачествено гориво в бензиностанции на Веселин Марешки. \"Той не се занимава с внос. Знам откъде зарежда горива. Те са му от качествени складове. Големите вериги са непрекъснато под контрол\", допълни депутатът.Ревизоро изрази подкрепа за премиера в желанието му да бъде \"изсветлена търговията с горива. \"Аз лично ще го подкрепя, но много бавно става\", допълни Ревизоро.", "date": "2019.02.28", "title": "Ревизоро: Откриха над 5 млн. лева, укрити при продажба на горива"}
{"url": "https://news.bg/regions/spirat-chastichno-dvizhenieto-po-prohoda-shipka-za-3-mart.html", "text": "Транзитното преминаване на автомобили през прохода \"Шипка\" се преустановява на 3 март заради честванията на Националния празник на България - Освобождението от турско робство.Транзитното движение през Шипченския проход ще бъде пренасочено към Прохода на Републиката, информира Агенция \"Пъна инфраструктура\" (АПИ).Ограничението обаче не важи за организирания междуградски автобусен транспорт.От 22 часа на 2 март, събота, до 18 часа на 3 март, неделя, ще бъде ограничено двупосочното транзитно преминаване на превозни средства през прохода, по път I-5(Е-85) Габрово - връх Шипка - Казанлък.Трафикът ще се пренасочва по път II-55, през Прохода на Републиката по маршрута Русе - Велико Търново - Дебелец - Проход на Републиката - Гурково - Казанлък и обратно.Всички, които пътуват от област Габрово и от северозапад могат да използват Габрово - Трявна - Белица - Вонеща вода - Проход на Републиката и обратно.За област Стара Загора движението ще преминава към Прохода на Републиката по маршрута: път I-6 Калофер - Казанлък - път II-55 - Гурково - Проход на Републиката - Велико Търново и обратно. Автомобилите по това направление ще се пренасочват при пътен възел \"Мъглиж\".Желаещите да участват и присъстват на тържествената част могат да използват пътя и от Габрово, и от Казанлък до връх Шипка. АПИ информира още, че по случай празника ще бъде организирано еднопосочно придвижване от 5.30 часа сутринта на 3 март до 13 часа и в обратната посока - от 13 часа до 18 часа на същия ден.Автомобилите ще преминават еднопосочно от връх Шипка до град Габрово.", "date": "2019.02.28", "title": "Спират частично движението по прохода \"Шипка\" за 3 март"}
{"url": "https://news.bg/world/albantsi-ne-sa-nahluvali-v-selo-v-sarbiya-no-e-imalo-strelba-i-krazhbi-v-5-kashti.html", "text": "Албанци не са нахлували в село в Сърбия, но е имало стрелба в района на село Растелица в централна Сърбия, близо до административната линия с Косово, съобщава Б92, цитирайки \"Бета\".Стрелбата се е случила близо до контейнеровози, коментира един работник, 47-годишният Миломир Стеванович. Той работи за компания, която е изпълнител на държавно предприятие \"Сърбиясум\" и е бил сам до контейнери на около два километра от административната линия с Косово, докато другите работници са били до близкия град Куршумлия за провизии.Стеванович обяснява, че от близкия хълм, на около 400 метра от контейнер, се чуват няколко изстрела от автоматични оръжия. \"Стрелбата продължи около пет минути, избягах в гората от другата страна, за да имам обхват на мобилния си телефон. Успях на няколко километра от контейнера и извиках полицията и колегите си\", допълва той.В същото време до село Растелица, са разбити пет домакинства с откраднати ценности. Местен жител, 63-годишният Миломир Еракович коментира, че селяните живеят в страх, \"и няма живот за тях в тази област.\"Собствениците на всичките пет къщи остават в града през зимата и живеят в селото през останалата част от годината, където обработват земята.Сръбското министерство на вътрешните работи публикува изявление късно в сряда, след като медиите съобщават, че въоръжените албанци са щурмували села в района на Куршумлия.Както е посочено, полицейското управление в Куршумлия е получило съобщение от работници в района на с. Растелица, че са чули стрелба \"от посоката на автономна област (АП) на Косово и Метохия\".Полицията не е получила никакви данни за въоръжени групи, които влизат в централна Сърбия от района на Косово и Метохия, но по време на редовните патрули в района на село Растелица вчера, полицията е видяла, че няколко къщи са ограбени, се казва в съобщение до пресата.\"Като се има предвид, че това са къщи, в които никой не живее, полицията веднага информира собствениците, след което установи, че са откраднати ловна пушка, резачка и други инструменти.\"Полицията е информирала прокуратурата за инцидента и е започнато разследване.", "date": "2019.02.28", "title": "Албанци не са нахлували в село в Сърбия, но е имало стрелба и кражби в 5 къщи"}
{"url": "https://news.bg/politics/pompeo-blagodari-na-borisov-za-zashtitata-na-venetsuelskite-aktivi.html", "text": "Държавният секретар на САЩ Майк Помпео благодари на премиера Бойко Борисов за усилията в защита на активите на гражданите на Венецуела. Това стана ясно от писмо, изпратено до българския министър-председател.За мен е чест да Ви предам от името на правителството на САЩ най-искрени благодарности за усилията Ви да бъдат прекъснати опитите за финансови транзакции от страна на нелегитимния режим на Мадуро, като така спомагате да се защитят активите на гражданите на Венецуела, посочва се в текста.Според Помпео чрез тези свои действия страната ни ще се върне към \"пътя на демокрацията и просперитета\".Припомняме, в средата на февруари стана ясно, че ДАНС и САЩ са засекли, че  парични средства и фондове от латиноамериканската страна.Тогава премиерът обсъди случая, който беше определен като \"п, с американския посланик Ерик Рубин.", "date": "2019.02.28", "title": "Помпео благодари на Борисов за защитата на венецуелските активи"}
{"url": "https://news.bg/crime/glavniyat-prokuror-razgovarya-s-tsveta-karayancheva.html", "text": "Главният прокурор Сотир Цацаров дойде изненадващо в парламента и влезе в кабинета на парламентарния шеф Цвета Караянчева. На разговора присъства и Цветан Цветанов. Малко по-късно към тяхната компания се присъединиха и шефката на бюджетната комисия Менда Стоянова, придружавана от финансовия министър Владислав Горанов.За какво е била срещата обаче не стана ясно. Никой от присъствалите не пожела да даде изявление пред медиите.Финансист номер едно Владислав Горанов само се пошегува, че е дошъл да поздрави Менда Стоянова, която днес е рожденичка. От стаята на Караянчева рожденичката излезе с голяма кошница с цветя.", "date": "2019.02.28", "title": "Главният прокурор разговаря с Цвета Караянчева"}
{"url": "https://news.bg/int-politics/oon-izrael-strelya-po-detsa-i-zhurnalisti-v-gaza.html", "text": "Разследващата комисия на Съвета на ООН по правата на човека, която разследва най-скорошния изблик на насилие на границата между Израел и Газа, представи констатациите си, посочвайки, че е открила \"разумни основания\", че израелските сили за сигурност са нарушили международното право, съобщават световните осведомителни агенции.Заседанието на комисията започна с поредица от видеоклипове от демонстрации на границата от страната на Газа и описание на инциденти, свързани с жертвите и нараняванията от палестинска страна. Председателят на комисията Сантяго Кантон заяви в началото на заседанието, че неговият панел е установил, че по-голямата част от протестиращите палестинци са невъоръжени.Съветът е установил, че много деца са били убити, някои директно от жив огън, и че Израел директно е застрелял журналисти, които са били според съвета ясно обозначени като такива.На въпрос дали Израел умишлено стреля по деца и журналисти, членът на съвета Сара Хюсеин потвърди, че съветът смята, че Израел е знаел, че те са деца и журналисти и въпреки това ги е застрелял.\"Няма оправдание за стрелба срещу деца и хора с увреждания, които не представляват риск\", подчерта Хюсеин.\"Макар че някои смъртни случаи може да са били разгледани от вътрешни разследвания на израелските въоръжени сили, наказателни разследвания бяха открити само в пет случая, включително смъртта на четири деца\", се казва в доклада.Външният израелски министър Израел Кац отхвърли доклада и нарече съвета \"театър на абсурда\", добавяйки, че те били \"произвели още един враждебен доклад, фалшив и предубеден срещу Израел\". Той изтъкна, че докладът е основан на \"фалшива информация, която дори не е била проверена\" и че \"цялата му цел е да оклевети единствената демокрация в Близкия изток и правото му да се защитава срещу тероризма на ужасна организация\".Според данни в доклад на ООН, публикуван миналия месец и потвърден от израелски служители по сигурността, 295 палестинци са били убити и около 6000 ранени при жив огън след началото на демонстрациите, които започнаха в края на март миналата година.\"Комисията установи разумни основания да смята, че Израел е нарушил тези права, когато силите му са използвали смъртоносна сила срещу деца, които не са представлявали непосредствена заплаха за смъртта или сериозни наранявания на други хора по времето, когато са простреляни\", се добавя в доклада.Комисията препоръча правителството да разследва всяко убийство, свързано с протестите.", "date": "2019.02.28", "title": "ООН: Израел стреля по деца и журналисти в Газа"}
{"url": "https://news.bg/politics/darzhavata-organizira-natsionalno-dopitvane-za-oborskata-tor.html", "text": "През 2020 държавата ще пита земеделците как стопанисват оборската тор. Това решиха депутатите, приемайки на второ четене текстове от Закона за преброяване на земеделските стопанства. Със законопроекта се урежда подготовката, организацията и провеждането на преброяването на земеделските стопанства. Определени са целите на преброяването.Обект на наблюдение при преброяването ще бъдат земеделските стопанства, отговарящи на съответните критерии, определени в закона. Регламентирани са видовете информация, която ще бъде събирана за всяко стопанство, референтните периоди, за които ще се събират данните и основните източници на административни данни.Като органи на преброяването са определени органът на статистиката в Министерството на земеделието, храните и горите, областните дирекции \"Земеделие\", Централната комисия и областните комисии по преброяването.Подробно са регламентирани редът, начинът за работа, функциите, правата и задълженията на всички участници в преброяването. Предвидени са съответните задължителни обучения на анкетьорите и контрольорите, с които ще се сключват граждански договори за изпълнение на дейности по преброяването.Информацията от земеделските стопани ще се събира чрез попълването на статистически въпросник на място или онлайн. За целта ще бъде създадено уеб-базирано приложение и ще бъде осигурена единна входна точка за въвеждане на данни. Организацията и ръководството на преброяването е възложено на министъра на земеделието, храните и горите, съвместно с областните управители и кметовете на общините. Определен е начинът на финансиране.Подготовката за преброяването ще включва съставянето на списък на стопанствата, подлежащи на анкетиране и провеждането на пробно преброяване, което да провери в реални условия инструментариумът на преброяването и готовността за онлайн въвеждане на данните. Резултатите и изводите ще се вземат предвид при същинското преброяване.Предвидено е анкетирането да се проведе от 1 септември до 18 декември 2020 г., като до 18 септември въвеждането на информация ще може да се извършва по интернет от земеделските стопани, които ще попълват електронен въпросник с помощта на уеб-базирано приложение.В оставащия период данните ще бъдат събирани чрез интервю на място от анкетьорите, които ще попълват въпросникът на хартиен носител или онлайн. Контролът за изчерпателност и точност на информацията ще завърши три месеца след края на анкетирането. Министърът на земеделието, храните и горите ще предприеме необходимите мерки за гарантиране на качеството на предаваните данни.Регламентирани са редът и начинът за обработване на получените данни, за осигуряване на тяхната поверителност и за опазване на статистическата тайна, както и задължението за тяхното предоставяне на Евростат, придружени от доклад за качеството. Резултатите от преброяването ще бъдат публични.При преброяването се събират данни за земеделското стопанство, земеделския стопанин и управителя на земеделското стопанство, ползваната земя, отглежданите селскостопански животни. Данни ще се събират и за ползваната земеделска техника, работната сила и други доходоносни дейности в стопанството, ползваните сгради за животни, управлението на оборския тор. Анкетьорите ще имат и помощник. Средствата за допитването са от бюджета на земеделското ведомство.", "date": "2019.02.28", "title": "Държавата организира национално допитване за оборската тор"}
{"url": "https://news.bg/regions/sled-2019-g-vsichki-stolichni-uchilishta-shte-imat-fizkulturni-saloni.html", "text": "Около 500 хил. лева от бюджета насочва Столична община в поддържане на съществуващи спортни съоръжения. Това стана ясно по време на заседание на Столичния общински съвет.Зам.-кметът по култура доц. Тодор Чобанов разясни, че са включени около 10 обекта, като най-вече това са ученически салони и 5 нови площадки на открито. Тази година общината планира и текущи ремонти на амортизираните площадки.Местата, където ще бъдат изградени новите съоръжения, са в близост до училища - в районите \"Студентски град\", \"Възраждане\", \"Витоша\", \"Връбница\", \"Илинден\".С капиталовата програма от тази година във всички училища ще има физкултурни салони, увери Чобанов. Предвидени са 21 000 лева за поставяне на тенис маси, като районите сами остойностяват предложението.В хода на обсъждането в СОС сумата не беше подмината. Според общинарите 21 000 лева са много за няколко тенис маси. Чобанов от своя страна заяви, че тенис масите не висят във въздуха.Поставянето на такова съоръжение имало нужда от облагоустрояване - масите се слагали на специални площадки, трябвало да се извърши фундиране на терена, за да не потъне масата.Общински спортни площадки в районите \"Илинден\", \"Овча купел\" и \"Оборище\" ще бъдат ремонтирани цялостно. Ремонтът включва подмяна на мрежа, нови асфалтови покрития и гумиране.Ремонтните дейности започват през пролетта, като в някои обекти ще стартират веднага след приемане на доклада. Аварийни ситуации са причина за бързата реакция, където общината се е намесила по обезопасяването на площадките.", "date": "2019.02.28", "title": "След 2019 г. всички столични училища ще имат физкултурни салони"}
{"url": "https://news.bg/health/deputatite-podkrepiha-horata-s-redki-zabolyavaniya.html", "text": "Депутатите подкрепиха хората с редки заболявания. Като израз на съпричастност и подкрепа народните представители пуснаха десетки балони в небето пред входа на парламента. Парламентарният шеф Цвета Караянчева, заместник-председателят на парламента Нигяр Джафер, председателят на Комисията по здравеопазването Даниела Дариткова и депутати от различни парламентарни групи се включиха в инициативата, с която се отбелязва Денят на редките болести.Мотото на инициативата е \"Покажи своята рядкост! Покажи своята съпричастност!\".В парламента беше открит тематичен щанд с информационни материали, предоставени от Националния алианс на хора с редки болести.Караянчева отбеляза, че трябва да се подкрепят хората с редки болести, защото те са част от обществото и не бива да се чувстват изолирани.\"Като народните представители, трябва да знаем проблемите на хората и да ги решаваме своевременно\", подчерта парламентарният шеф. По думите на председателя на здравната комисия Даниела Дариткова рядкото заболяване е предизвикателство първо за пациента и за неговите близки, и второ за медицинските специалисти.Тя допълни, че, ако досега са известни около 7000 вида различни редки заболявания, само за 5-6 % от тях има лечение.По думите ѝ списъкът с редки заболявания, които се подпомагат от НЗОК, се увеличава всяка година, а средствата, които се дават за лечение на редки болести, са много повече от тези за масовите хронични незаразни заболявания. Според нея това е доказателство за ангажимента на държавата към пациентите с тези заболявания.По инициатива на Европейския съюз на пациентските организации за борба с редките болести от 2008 г. в последния ден от месец февруари се отбелязва Денят на редките болести. Той се чества в редица страни от Европейския съюз, в САЩ, в Китай, в Япония, в Канада, в Австралия, в Бразилия и др. В един и същи час във всички страни ще бъдат пуснати балони в подкрепа на пациентите с редки болести.", "date": "2019.02.28", "title": "Депутатите подкрепиха хората с редки заболявания"}
{"url": "https://news.bg/int-politics/sasht-s-golyam-sriv-izravniha-se-s-rusiya-po-globalno-doverie.html", "text": "Глобалното доверие в лидерството на САЩ е толкова ниско, че страната вече е практически изравнена с Русия за одобрението на света, съобщава британският в. \"Гардиън\".Ново проучване на \"Галъп интернешънъл\", мерещо мнението в 133 страни и района през 2018 г., е установило, че САЩ и Русия са практически изравнени, като 31% казват, че одобряват лидерството на САЩ, а 30% изказват одобрение за Русия.За първи път двете страни са толкова изравнени.Рейтингите на одобрение към САЩ се сринаха през 2017 г., първата година от мандата на президента Доналд Тръмп, до 30% от 48% през предходната година, а след това останаха сравнително непроменени през миналата година, сочи проучването. Същевременно Русия се радва на увеличение на одобрението към себе си от 27% през 2017 г. до 30% през 2018 г.Междувременно Китай побеждава и двете страни, с 34% одобрение за лидерските ѝ умения, а Германия е начело с 39 процента.\"Образът на лидерството на САЩ в чужбина в момента не е добър. Техният рейтинг се намира на най-ниското си равнище за всяка от последните три президентски администрации\", коментират от \"Галъп\", допълвайки: \"Външната политика \"Америка на първо място\" на президента Доналд Тръмп не беше проектирана да печели приятели по света.\"Рейтингът на неодобрението за лидерството на САЩ, който е 40%, леко се е понижил от 2017 г., но все още е най-високият от четирите страни, за които е направено допитването. Русия има 31% рейтинг на неодобрение.Слабият рейтинг на САЩ идва, след като Тръмп продължи да атакува съюзниците на страната и да се оттегля от глобалните споразумения.Американският имидж се оказва най-лош в Европа, където 24% одобряват лидерството на страната. Във Великобритания одобрението е 26%, като е спаднало със седем пункта в сравнение с 2017 г. САЩ имат най-силен имидж в Африка, където 52% от мнозинството все още одобряват тяхното лидерство.Ръстът на Русия в проучването може да се окаже трудно обясним, в бурна година, в която Великобритания обвини Москва, че е изпратила двама убийци, за да отровят бившия руски шпионин Сергей Скрипал с нервнопаралитичното вещество новичок, и продължаващия конфликт между Кремъл и Запада заради Сирия, Украйна и много други.Имиджът на Русия бележи особено подобрение в страни като Турция и Иран, показва социологическото проучване.Нели Есипова, която е регионален директор на \"Галъп\" за Източна Европа и бившия Съветски съюз, изтъква, че макар данните да не дават основания за рейтингите на респондентите, тя често е чувала настроенията на хората по света, че те оценяват една страна, желаеща да се изправи пред все по-непопулярните САЩ.\"Дори ако хората не одобряват Путин, има някакво възхищение от Русия - възхищение може да е силна дума - но много хора придобиха уважение към Русия заради обстоятелството, че тя се опитва да се противопостави на САЩ и Запада\", каза тя, допълвайки: \"Това не означава, че те обичат политиката на Путин.\"Изследването се базира на интервюта с около 1000 души във всяка от изследваните страни от март до декември 2018 година.", "date": "2019.02.28", "title": "САЩ с голям срив, изравниха се с Русия по глобално доверие "}
{"url": "https://news.bg/politics/bsp-se-podigravat-s-kartovskiya-trud-v-parlamenta.html", "text": "От БСП излязоха с анализ за \"къртовския труд\" на Народното събрание за седмицата. На брифинг в централата на партията - на столичната ул. \"Позитано\" 20, зам.-председателят на парламентарната група на партията Христо Проданов се подигра на работата на депутатите.Той изброи разглеждането на отчета на НЗОК за 2017 г., отлежавал в някое чекмедже повече от половин година, изслушаването на министъра на икономиката за глобалните успехи, които постига ГЕРБ, отчет на Комисията за защита на личните данни за дейността й за 2018г. и Закона за преброяване на земеделските стопанства.На фона на това се организират протести, изтъкна Проданов и подчерта: Народното събрание не работи, а депутатите не знаят какво правят.Колегата му депутат Георги Михайлов е притеснен от утрешния протест на медицинските сестри. В последните години 10 000 сестри са напуснали България, а в страната ни има дефицит на медицински кадри.Според прогнозата на Михайлов протестът ще продължи. Много често заплатите на сестрите едва стигат около 700 лева.Левите са недоволни, че на този фон депутатските заплати са увеличени с около 1000 лева. Управляващите не харесвали предложението им за замразяване на депутатските заплати, изтъкна той.Червените няма да се върнат в зала за ветото на президента. Засега няма такива предпоставки, стана ясно още на брифинга. Решението от Пленума е да не се връщат в зала.Липсата на заплати не е предпоставка за бойкот на лидера, коментира Христо Проданов думите на.Политиката е въпрос на принципи, стана ясно от отговора му на журналистически въпрос за желанието на някои социалисти да се върнат на работа.Припомняме, вчера  за излизане от парламента.", "date": "2019.02.28", "title": "БСП се подиграват с къртовския труд в парламента"}
{"url": "https://news.bg/regions/ekoinspektsiyata-v-pleven-sashto-proveryava-zamarsyavaneto-na-reka-osam.html", "text": "Регионалната инспекция по околната среда и водите (РОИСВ) в Плевен се захвана със замърсяването на река Осъм, информира БНР.Екоинспекцията в областния град проверява фирма за това какво е качеството на отпадните води, изхвърляни от предприятието в реката при производствения процес.Припомняме, вчера и производство за замърсяването на Осъм.В РИОСВ - Плевен са получени няколко сигнала за странно оцветяване на водите на реката. Проверката на екоинспекторите беше на 11 февруари, понеделник.По думите на главния инспектор направление \"Води\" инж. Вътослава Найденова замърсяването не представлява сериозен проблем за реката.\"Има някакво замърсяване, органично, за което е необходим биологично потребният кислород за разграждане на органичната материя. То е незначително отклонение, така че няма нещо сериозно. При последната проверка е установено, че фирмата е възложила монтаж на съоръжения за допречистване на отпадъчни води. Тази фирма има наложена имуществена санкция за неизпълнено задължение относно монтиране и въвеждане в експлоатация точно на това съоръжение, което те към момента монтират и довършват. Има наказание, че не си изпълнил задълженията по комплексно разрешително - финансов размер - 15 хиляди лева\", обяснява Найденова.На 27 февруари е извършен нов оглед от специалисти в същия участък от реката, в хода на който са били иззети нови проби от водата. Резултатите се очакват.", "date": "2019.02.28", "title": "Екоинспекцията в Плевен също проверява замърсяването на река Осъм"}
{"url": "https://news.bg/comments/v-hanoy-tramp-otkaza-da-lekuva-pnevmoniyata-s-chay.html", "text": "Ако първата среща между американския президент Доналд Тръмп и северно-корейския лидер Ким Чен-ун в сингапурския остров Сентоса можеше да се определи като по-скоро опознавателна, то втората такава, приключила днес във виетнамската столица Ханой, трябваше да даде повече съдържание, надграждайки върху първата.Ако в Сингапур двамата постигнаха консенсус за денуклеаризацията на корейския полуостров, подписвайки макар една \"мъглява\" и \"срамежлива\" декларация, то във Виетнам бе необходимо да бъдат уточнени конкретните стъпки за нейното постигане (образно казано, пътна карта за по-малко ядрени бомби и интерконтинентални ракети).Т.е. в Ханой (Виетнам) трябваше да паднат маските, които бяха сложени в Сентоса (Сингапур). Времето на приказките свърши и дойде това на действията.Но отказът на северно-корейската страна да се ангажира с такива стъпки (било със скоростта, било с обхвата им) може да бъде обяснено лесно с редица причини: от липсата на доверие спрямо американците до екзистенциалния страх на Ким Чен-ун от живот без ядрен бутон. Тези причини се взаимосвързани, но се претворяват инструментално в познатата северно-корейска тактика: да се тупа топката, докато задухат по-добри ветрове. В крайна сметка времето работи за Ким Чен-ун: той не е ограничаван от такива демократични \"неудобства\" като изборите, които на всеки четири години могат да сменят даден американски президент, а съответно и политиката на САЩ спрямо Северна Корея.Това бе големият риск пред американската администрация, която тя успя да избегне: Тръмп не даде времето, което Ким Чен-ун искаше. Последното може би е било изненадващо и за самия лидер на Северна Корея, с оглед на това, че американският президент каза ден преди започването на срещите, че (1) \"не бърза\" с денуклеаризацията; (2) би бил доволен, ако Пхенян просто не извършва ракетни и ядрени тестове; (3) нарече северно-корейския лидер \"приятел\".Ръководителят на Белия дом избегна и втори риск: този на сключването на сделка само заради самата сделка. Ако бе направил последното, Доналд Тръмп със сигурност можеше да промени дневния ред на американските медии, които от вчера вечерта се занимават с изслушването пред Конгреса на бившия му адвокат Майкъл Коен.Всъщност демократите бяха в голяма услуга на Ким Чен-ун: атакувайки президента в гръб, вътрешната му опозиция де факто засилваше позициите на северно-корейския лидер (вероятно и исканията му), тъй като Ким Чен-ун със сигурност е разбирал сложната ситуация, в която Тръмп се е намирал по време на преговорите, така както и това, че в този момент е важно за американската администрация да не се връща с празни ръце във Вашингтон.Но отказвайки сделка, която не е счел за изгодна, Тръмп е взел по-трудното, но правилно решение, непозволявайки на Ким Чен-ун да се възползва от ситуацията.Рядко в международните отношения липсата на разбирателство или сделка между различни страни би могло да бъде добра новина. Но що се касае до втората среща между американския и северно-корейския лидер, то случаят е точно такъв: отсъствието на сделка е позитивна новина за цивилизования свят. Все пак Ким Чен-ун трябва да е наясно, че спекулациите и легитимността му си имат ясен периметър, и той се изчерпва с границите на Северна Корея.Режимът на санкции остава (макар Русия и Китай да имат по-хлабаво схващане за неговата стриктност), докато Северна Корея не разбере, че преговорите за денуклеаризация не са нещо теоретично и абстрактно, до което се прибягва когато ножът опре до кокала, а са разговор от практическо естество, който трябва да се води тук и сега.Ким Чен-ун трябва да бъде наясно, че ако иска (1) смекчаване на режима на санкции до неговата пълна отмяна, (2) официализиране на края на Корейската война, (3) общи икономически проекти с Южна Корея и (4) дислоциране на разположените в Южна Корея американски войски, то той ще трябва да се ангажира с (1) демонтажа на ядрения комплекс в Йонбьон и (2) допускането на международни специалисти за инспекция на ядрения му арсенал.Това че на срещата в Ханой нямаше прогрес по тези теми не означава, че положителните измерения в американско-северно-корейския диалог са обезателно зачеркнати. Напротив, двете страни не трябва да губят инерцията, постигната от взаимните отстъпки, които те вече са направили една спрямо друга: Северна Корея не е провеждала ядрени и ракетни тестове от края на 2017-та, а миналата година САЩ преустановиха съвместните си военни учения с южно-корейските сили на територията на полуострова.Но Ким Чен-ун трябва да е наясно, че бутилката с концентрат е пресушена, следва по-неприятният момент на изтрезняването, а заедно с нея е изчерпан и ресурсът за рекет срещу международната общност (американците едва ли са си загубили съня заради ракета, чиято експлоатация и сигурност се базират на тест, проведен само веднъж, какъвто е случаят на последната северно-корейска разработка Хвансон-15). Или с други думи, Ким Чен-ун би трябвало да усеща, че САЩ знаят, че блъфира за силата на картите, които той държи.Така или иначе, ядрена Северна Корея, управлявана от своеволен диктатор, е като сурова настинка за състоянието на международната сцена.Но в случая със срещата в Ханой Доналд Тръмп просто отказа да участва в заблудата, че пневмонията ще се излекува с чай.", "date": "2019.02.28", "title": "В Ханой Тръмп отказа да лекува пневмонията с чай"}
{"url": "https://news.bg/int-politics/v-rusiya-gordi-che-mig-21-na-indiya-e-svalil-f-16-na-pakistan.html", "text": "Индийските военновъздушни сили потвърдиха, че един от техните самолети руско производство МиГ-21 е свалил изтребител F-16 американско производство на пакистанските военновъздушни сили. Това съобщават руските медии, като акцентът върху вида самолети е именно на руските медии. Новината идва, след като вчера пакистанските военновъздушни сили обявиха, че са свалили два индийски военни самолета над оспорваната между Индия и Пакистан област Кашмир.От индийските военновъздушни сили коментираха пред журналисти, че пакистанският самолет е бил свален след навлизане на територията на Индия, като уточниха, че самолетът е бил един от няколкото пакистански самолета, които са хвърлили бомби на индийска територия, но не са причинили никакви щети.Индийски изтребители са бомбардирали цели в контролираната от Пакистан част от Кашмир, твърдейки, че Исламабад не е направил нищо за овладяването на терористичната групировка, която извърши  в Кашмир, при което загинаха 45 индийски полицаи и военнослужещи по-рано този месец.Пакистан отговори, като свали най-малко един индийски боен самолет и плени пилота му. Индия призна загубата, но заяви, че също е свалила пакистански самолет.Пакистан отрече да е използвал който и да е от своите изтребители F-16 при атаката, но индийските военновъздушни сили показаха останките от произведената в САЩ ракета AMRAAM, което според тях \"окончателно показва\", че е бил използван F-16.Пакистанският премиер Имран Хан заяви, че ще освободи пленения индийски пилот \"като жест на мир\", ход, който беше приветстван от индийските военновъздушни сили.Въпреки това индийските военни подчертаха, че \"докато Пакистан продължава да приютява терористи, ние ще продължим да удряме лагерите на терористите\".И двете страни имат териториални претенции към Кашмир след разделянето на Индия през 1947 г., като той беше причина за три войни между Индия и Пакистан, множество военни конфликти и няколко бунта през последните десетилетия.На фона на последното изостряне на напрежението, въздушният трафик беше затворен от двете страни на линията на контрол в Кашмир. Летищата в градовете Амрицар, Патанкот, Джаму, Лех и Чандигарх са затворени и всички полети са отменени от индийската страна. Пакистан затвори цялото си въздушно пространство за полети.", "date": "2019.02.28", "title": "В Русия горди, че МиГ-21 на Индия е свалил F-16 на Пакистан  "}
{"url": "https://news.bg/world/barnie-brekzit-mozhe-da-bade-otlozhen-no-samo-pri-osnovatelna-prichina.html", "text": "Брекзит може да бъде отложен, но трябва да има добра причина. Това заяви главният преговарящ на ЕС за Брекзит Мишел Барние, информират \"Ройтерс\" и други медии.\"Ако поискат, европейските лидери ще кажат \"За какво?\" и продължителността на това потенциално отлагане ще бъде свързана със \"За какво?\", каза Барние пред журналисти след среща с австрийския канцлер Себастиан Курц.\"Техническото\" отлагане може да продължи до изборите за Европейски парламент през май, обяви Барние и добави, че по-голямо удължаване на Брекзит ще повдигне въпроса дали британците трябва да гласуват на изборите за Европейски парламент.Курц заяви, че ще подкрепи отлагане на Брекзит, но само за да се \"предотврати \"твърд\" Брекзит\".Премиерът на Великобритания, че ще им предостави възможност да гласуват за Брекзит без споразумение или отлагане напускането на ЕС, ако отхвърлят изменената й сделка.", "date": "2019.02.28", "title": "Барние: Брекзит може да бъде отложен, но само при основателна причина"}
{"url": "https://news.bg/crime/mozakat-na-avstriyskata-onlayn-izmama-e-pod-domashen-arest-u-nas.html", "text": "Прокуратурата работи по австрийското разследване за онлайн имама с българска следа.По повод разпространената от австрийски медии информация за разследване на онлайн финансова търговска измама, в която има българско участие, от държавното обвинение пишат, че от началото на настоящата 2019 година Софийска градска прокуратура разследва схема за разкриване на международна престъпна група, извършваща киберпрестъпления - онлайн финансова търговска измама. В резултат на това са измамени хиляди граждани на Германия, Австрия и други страни членки на ЕС, а нанесената им щета е за около 100 млн. евро.Действията на прокуратурата са в изпълнение на 4 Европейски заповеди за разследване (ЕЗР) съответно от Германия и Австрия, където потърпевшите са най-много.Как действа схемата?Механизмът на измамите - хората са били заблуждавани да инвестират лични средства, след като измамниците им предлагали по интернет лъжливи благоприятни условия. След като потърпевшите \"инвестирали\" парите си, средствата били нареждани по банков път към различни банкови сметки, включително такива извън България, като по този начин се извършвало изпирането на съответните суми.От прокуратурата пишат, че в изпълнение за заповедта за разследване от Европа СГП е извършила 34 претърсвания. Обискирани са множество лица, всичките на територията на София. Извършени са и изземвания - веществени доказателства - документи, компютърни конфигурации и други вещи.С разрешение на съда е разкрита и банкова тайна и по искане на обвинението е наложен запор върху банкови сметки в различни банки на територията на страната.Прокурори разпитали и множество лица - служители в кол-центрове и във фирми, използвани за дейността на групата, както и 10 лица, които са били разпитвани в качеството им на обвиняеми по искане на съдебните власти в Австрия и Германия.На 30 януари 2019 година Окръжната прокуратура в София е наредила лицето Гал Барак да бъде задържано на основание на издадена от австрийските съдебни власти Европейска заповед на арест (ЕЗА). Арестуваният е гражданин на Държавата Израел и е сочен като основен член на международната престъпна група. Той също така опитал да напусне страната ни през ГКПП \"Калотина\".На 1 февруари същият е задържан за постоянно. На 7 февруари пък Апелативният съд в София пуска лицето под домашен арест.Производството за предаване на Гал Барак на австрийските власти продължава. Прокуратурата продължава и към настоящия момент да извършва следствени действия по искане на европейските партньори.", "date": "2019.02.28", "title": "Мозъкът на австрийската онлайн измама е под домашен арест у нас"}
{"url": "https://news.bg/world/zemedelskiyat-ministar-na-velikobritaniya-hvarli-ostavka-zaradi-brekzit.html", "text": "Министърът на земеделието на Великобритания Джордж Юстис подаде оставка заради решението на премиера на страната Тереза Мей да позволи отлагане на Брекзит, съобщават британски медии.Той е дългогодишен поддръжник на Брекзит и бивш кандидат от евроскептичната Партия за независимост на Обединеното кралство.Юстис коментира, че това ще бъде \"окончателното унижение на страната ни\". Той поясни, че иска свободно да участва в дебатите в парламента през следващите седмици и отбеляза, че подава оставка с \"огромна тъга\".Бившият министър отбеляза, че ще гласува в подкрепа на споразумението за Брекзит на Мей, но се чувства \"заклещен в правителството след серията от доста недостойни отстъпления\". По думите му премиерът е \"ужасно подкопаван\" от министри и депутати, които не искат резултатите от референдума да бъдат изпълнени.Премиерът на Великобритания, че ще им предостави възможност да гласуват за Брекзит без споразумение или отлагане напускането на ЕС, ако отхвърлят изменената й сделка.", "date": "2019.02.28", "title": "Земеделският министър на Великобритания хвърли оставка заради Брекзит"}
{"url": "https://news.bg/crime/zadarzhaha-dvama-imanyari-v-kyustendilsko-s-24-moneti.html", "text": "Полицаите от Кюстендил задържаха двама души за иманярство, пише БНР.Лицата са задържани, след като униформените ги спрели за проверка в автомобил в землището на село Коркина.Единият мъж бил на 43-годишна възраст и собственик на колата, а другият - на възраст от 50 години. Едното от лицата било известно с интереса си към иманярството.В хода на проверката на мъжете полицаите открили оборудване за търсене на подземни ценности и предмети - 2 металотърсача, лопата, кирка, секира, 24 монети и други артефакти - дребни метални предмети. Всичките са иззети.Иманярите са задържани за срок до 24 часа. По случая е образувано досъдебно производство.", "date": "2019.02.28", "title": "Задържаха двама иманяри в Кюстендилско с 24 монети"}
{"url": "https://news.bg/politics/stoltenberg-u-nas-provezhda-rabotna-vecherya-s-borisov.html", "text": " бе проведена вчера вечерта след пристигането на госта у нас, съобщиха от пресцентъра на МС. Двамата обсъдиха сътрудничеството в сферата на сигурността и отбраната и стабилността на Западните Балкани и региона.Столтенберг е  по покана на българския министър-председател.В петък двамата ще проведат среща на четири очи в сградата на Министерския съвет.Следва разширена среща между двете делегации, в която ще участват вицепремиерът и министър на отбраната Красимир Каракачанов, вицепремиерът и министър на външните работи Екатерина Захариева, Патрик Търнър - помощник генерален секретар по планирането и политиката на отбрана и Лоренц Майер-Минеман - първи заместник-директор на кабинета на генералния секретар.Тази година Северноатлантическият алианс отбелязва своята 70-та годишнина, а България - 15 години пълноправно членство в НАТО.Годишнините ще бъдат отбелязани с редица събития.Документален филм, публични лекции и фотографска изложба в София са само част от включените в Националния план от инициативи по този повод.", "date": "2019.02.28", "title": "Столтенберг у нас, проведе работна вечеря с Борисов "}
{"url": "https://news.bg/world/hamas-iska-izrael-da-bade-saden-za-voenni-prestapleniya.html", "text": "Израел да бъде съден за военни престъпления. За това настоява радикалното палестинско движение Хамас, предаде PressTV. Цитира се доклад на ООН във връзка с продължаващите протести в Ивицата Газа, при които редовно загиват протестиращи. ДокладътВ документа се посочва, че действията на израелската армия \"вероятно са военни престъпления\".Според данни в доклад на ООН, публикуван миналия месец и потвърден от израелски служители по сигурността, 295 палестинци са били убити и около 6000 ранени при жив огън след началото на демонстрациите, които започнаха в края на март миналата година.Комисията препоръча правителството да разследва всяко убийство, свързано с протестите.От своя страна, израелската армия цитира като мотиви за действията си непрекъснати палестински атаки. Припомняме, че миналата година Израел не успя да прокара резолюция срещу Хамас в ООН, но обяви за успех самото гласуване на такъв документ.Израелският премиер Бенямин  по-рано този месец със спиране на средства за палестинците. Поводът бе убийството на израелско момиче", "date": "2019.02.28", "title": "Хамас иска Израел да бъде съден за военни престъпления "}
{"url": "https://news.bg/world/guaydo-gotov-da-se-varne-vav-venetsuela-vapreki-zaplahata-za-arest.html", "text": "Председателят на парламента и самообявил се за временен президент на Венецуела Хуан Гуайдо е готов да се завърне в страната си. Той ще се върне във Венецуела, въпреки заплахата от арест. Това обяви самият Гуайдо, цитиран от \"Ройтерс\". Той направи изявлението от Бразилия, където се срещна с президента Жаир Болсонару. По думите му, режимът в страната е слаб и губи легитимност по света. За него е изключен диалог с президента Николас Мадуро, с изключение на обсъждането на нови избори. Самият Болсонару отбеляза в \"Туитър\", че Гуайдо е надежда за връщането на свободна и просперираща Венецуела. за среща с бразилския президент Жаир Болсонару и други държавни служители.Посещението му в Бразилия е съобщено от вестник \"Ел Национал\", който пише, че Гуайдо ще посети няколко латиноамерикански държави, за да обсъди кризата в неговата страна. Бразилия и много други страни са го признали за временен президент на Венецуела, засилвайки натиска върху президента Николас Мадуро.Гуайдо, който има забрана да напуска страната от Върховния съд на Венецуела, пристигна на 22 февруари в колумбийския граничен град Кукута, където се намира разпределителният център за хуманитарна помощ за хората в Боливарската република.В понеделник, след като присъства на среща на  в Богота, той обяви, че ще се върне във Венецуела тази седмица.П0-рано, Мадуро обяви в интервю за американската ABC News, че  в южноамериканската страна в опит да \"оправдаят\" военна намеса., ако се върне в страната от посещението си в Колумбия, намекна също така Мадуро. в Пуерто Рико и Колумбия, подготвя военна интервенция за сваляне на президента, предупреди секретарят на Съвета за сигурност на Русия., целта е да се замразят активи на президента Мадуро и приближени до него и така ще се окаже допълнителен натиск върху властта в Каракас.", "date": "2019.02.28", "title": "Гуайдо готов да се върне във Венецуела, въпреки заплахата за арест "}
{"url": "https://news.bg/world/rusiya-i-kitay-blokiraha-rezolyutsiya-sreshtu-venetsuela-v-oon.html", "text": "Очаквано, Русия и Китай блокираха  относно ситуацията във Венецуела. Мотивът на двете държави с право на вето е, че с тази резолюция се прави опит за намеса във вътрешните дела на страната. Както е известно, и двете са съюзници на властите в Каракас. Китайският представител заяви, че венецуелците трябва да решават проблемите си. Тази вечер се проведе заседанието на Съвета за сигурност, на което бе обсъждан документът. В резолюцията се призовават властите да не блокират доставките на хуманитарна помощ за народа на Венецуела.Освен това се отправя и призив за организирането на \"свободни, справедливи и заслужаващи доверие избори\" в страната, на които да присъстват международни наблюдатели.САЩ предлагат в процеса да участва генералният секретар на ООН, чийто авторитет би го превърнал в гарант за организирането на честни избори.Междувременно Русия внесе свой проект на резолюция, в който предлага да се отстояват \"независимостта и суверенитетът на страната\".Тя обаче също бе отхвърлена. ", "date": "2019.02.28", "title": "Русия и Китай блокираха резолюция срещу Венецуела в ООН "}
