{"url": "https://news.bg/weather/slanchevo-lyatno-bez-valezhi.html", "text": "В четвъртък ще е предимно слънчево, с летни температури.Очаква се да се образува висока облачност, която не създава условия за валежи.Вятърът ще бъде ориентиран от север и североизток - предимно слаб, а в Източна България до умерен.Максималните температури в по-голямата част от страната ще бъдат в интервала 27-32 градуса, по Черноморието 24-25.Минималните са между 11 и 16 градуса.", "date": "2018.05.30", "title": "Слънчево, лятно, без валежи"}
{"url": "https://news.bg/world/es-ne-iska-targovska-voyna-sas-sasht-no-pri-neobhodimost-shte-otvarne.html", "text": "Финансовият министър на Франция Бруно льо Мер предупреди САЩ, че Европейският съюз е готов да отговори в случай, че Вашингтон реши да наложи мита върху вноса на стомана и алуминий, информират АФП и други агенции.\"Ние, французите, и европейците не искаме търговска война. Но ако бъдем атакувани, ще трябва да защитим интересите си\", предупреди той.Европейският съюз временно е изключен от обявените от президента на САЩ Доналд Тръмп мита върху вноса на стомана и алуминий. Но еврокомисарят по търговията Сесилия Малмстрьом подчерта, че се съмнява, че Вашингтон ще удължи временното изключение след 1 юни.Льо Мер призова за реформиране на Световната търговска организация (СТО).\"\", включително и СТО, каза той на събитие на ОИСР в Париж.\"Тази организация трябва да бъде дълбоко преосмислена\", смята той.Междувременно търговският министър на САЩ Уилбър Рос разкритикува отказа на ЕС да влезе в преговори със САЩ в случай, че бъде засегнат от митата.", "date": "2018.05.30", "title": "ЕС не иска търговска война със САЩ, но при необходимост ще отвърне"}
{"url": "https://news.bg/int-politics/prezidentat-na-rumaniya-tryabva-da-uvolni-glavniya-prokuror-za-borba-s-koruptsiyata.html", "text": "Румънският президент Клаус Йоханис трябва да освободи от длъжност главния прокурор за борба с корупцията Лаура Кодрута Кьовеши, за да разреши институционалния конфликт, който той създаде с правителството.Това е решил Конституционният съд на северната ни съседка, съобщава \"Ройтерс\".Правителството на Социалдемократическата партия поиска от върховния съд в Румъния да се произнесе дали отказът на президента да уволни Кьовеши е създал конституционен конфликт.Решението на съда, взето с 6 гласа \"за\" срещу три \"против\", ограничава правомощията на президента и дава на правосъдния министър, който е политическо назначение, повече контрол над прокурорите в една от най-корумпираните страни в Европейския съюз. Откакто Лаура Кьовеши оглави прокуратура \"Антикорупция\" (DNA) през 2013 г., процентът на осъдените нарасна рязко, което ѝ спечели похвали от Брюксел, който осъществява специален мониторинг над правосъдната система на Румъния. Правосъдният министър Тудорел Тоадер призова за уволнението на Кьовеши през февруари, изтъквайки, че тя е превишила правомощията си и е увредила имиджа на страната в чужбина. Неговото искане изкара хиляди румънци по улиците на протести срещу корупцията. Тоадер приветства решението на съда, изтъквайки, че Клаус Йоханис нямал \"юридическата компетентност да оценява професионалните и управленски компетенции на висшите прокурори\". Напускането на Кьовеши би било удар за DNA, уважавана от обикновените румънци, ЕС и САЩ. ", "date": "2018.05.30", "title": "Президентът на Румъния трябва да уволни главния прокурор за борба с корупцията"}
{"url": "https://news.bg/comments/ne-stava-duma-za-krevati-stava-duma-za-pari.html", "text": "Никой не хареса новата здравна карта. Освен може би екипът на здравния министър и НЗОК, макар че и за тях не е сигурно. Това е поредният документ, който най-вероятно ще стане в историята на здравеопазването като оспорен по съдебен път и отхвърлен с решение на ВАС.От Българския лекарски съюз веднага обявиха, че не са съгласни с методиката за разпределяне на леглата в болниците по ниво на компетентност. Те твърдят, че тя ще е новият инструмент за лимитиране и едностранно бюджетиране на системата. Ще направи развитието на иновативната медицина невъзможно в бъдеще, ще предизвика отлив на кадри от болничното здравеопазване и въобще, като цяло, философията й е сбъркана. Според становището на лекарския съюз, в картата не са взети предвид анализите и възраженията на областните комисии, които са изготвили районните здравни карти. Проектът на здравната карта не бил разглеждан по същество в Националната комисия за изработването й. Макар че от здравното министерство твърдят обратното. Има логика и в предложението на съюза да се отложи приемането на този документ, докато не бъде представен \"абсолютно новия\" модел на здравеопазване, за какъвто споменава министър Ананиев, защото ако такъв модел наистина бъде осъществен новата здравна карта няма да е адекватна.От Центъра за защита на правата в здравеопазването още в началото на април обявиха, че предложената за обсъждане здравна карта е поредният лимит върху дейността на болниците. Това ограничава не броя на болничните легла, а възможността част от пациентите да бъдат отчетени към НЗОК, което по същество е рестрикция. Силно се ограничава и броят на болничните места от най-високото, трето ниво на компетентност, а това означава, че Касата ще плаща за по-малко пациенти, изискващи скъпоструващо лечение. Иначе казано, министерството въвежда поредния инструмент за намаляване на плащанията за болнично лечение, което води до увеличаване на разходите на гражданите за здравеопазване.Каква е драмата с леглата и защо медиците и Министерството на здравеопазването са се вкопчили в тях толкова упорито? Всъщност драмата не е с леглата, а с парите, които касата ще плаща, или не, за лечението на пациентите, които ги ползват. Ако да речем сте от Ямбол и, не дай Боже, имате урологичен проблем, който изисква болнично лечение, ще трябва да стискате. Поне докато обмислите алтернативите. Можете да си търсите болница в друг град, защото за местната не е предвидено нито едно легло за пациенти с подобно заболяване. В нея може да ви лекуват, но ако си платите, защото няма клинична пътека, по която да отчетат лечението ви към Касата и да си вземат парите от нея.Ако сте от Силистра примерно, и сте за ортопедично лечение или с някаква сериозна травма, ще трябва да си хванете патериците, образно казано, и да запъплите към най-близкото здравно заведение, което има право на клинична пътеки за подобно лечение, тъй като на местната болница това право е отказано. Разбира се, възможността да си платите си съществува. От друга страна, щом сте опрели до общинска болница, а не сте се запътили директно към някоя частна или държавна, опцията с плащането явно ви е непосилна.Какви проблеми с финансирането на болничната помощ решава новата здравна карта в такъв случай? Пациентите ще продължават да плащат или да се тълпят в частните и в големите държавни болници. Общинските болници ще продължават да се обезлюдяват откъм пациенти и специалисти (този процес и без това е почти завършен) или ще поемат риска да лекуват с цената на нови дългове, само за да не изгубят и малкото останал престиж на здравното заведение, което пък би могло да наведе чиновниците в МЗ на мисълта, че то е излишно. Ясно е, че от здравното министерство искат да спрат източването на Касата. Според министър Ананиев усвояемостта на леглата през 2017 година е била 64 %, тоест една трета от съществуващите легла изобщо не са били използвани. Той гарантира, че болен без легло няма да остане, а там, където се появи такава необходимост, министерството веднага ще даде съгласието си да се разкрие, което си е чисто вдъхновение за зараждането на една друга практика.Ананиев уточни, че с картата нито се закриват, нито се откриват легла за активно лечение, което наистина не съществува като възможност в документа. Само се определя къде какво лечение ще се финансира от бюджета на НЗОК, което по същество е същото. Няма клинична пътека - няма легло. А като няма \"легло\" не съществува и възможност да бъде поет пациент със съответното заболяване. Е, възможност има, но с кешово плащане или с цената на задлъжняване, в което някои болници вече са специалисти. В такъв случай е несериозно да говорим за справедливо разходване на парите на здравната каса.Остават актуални притесненията, че с този вид на здравната карта за някои болници ще се наложи преструктуриране на легловата база от активно лечение към долекуване. Но тази опция не е вариант за здравните заведения, защото цените, определени по клинични пътеки за него, са по-ниски от разходите, които според болниците се генерират за този вид медицински услуги. Не съществуват и здравни фондове, които да предоставят пакети за болнично обслужване извън задължителното здравно осигуряване.Изобщо с леглата в болничната помощ е като с делегираните бюджети в образованието. На всички е ясно, че някаква регулация на плащанията трябва да има, но съществуващата методика за финансиране вместо да решава проблемите ги задълбочава. Да, декларираме, че е справедливо парите да следват пациента, но на практика парите следват парите. Досега съществуващата методика вкара десетки болници в непосилни задължения, обезкости ги откъм квалифицирани кадри и наистина сведе функциите им до социални. А там, където се споменава думата \"социални\", за пари и качество е безсмислено да се говори.", "date": "2018.05.30", "title": "Не става дума за кревати, става дума за пари"}
{"url": "https://news.bg/economics/biznes-klimatat-prodalzhava-da-se-podobryava-otchita-nsi.html", "text": "През месец май 2018 година стопанската конюнктура в страната продължава да се подобрява.Общият показател на бизнес климата у нас се повишава с 2.1% спрямо предходния месец април и достига нов дългосрочен максимум от 2009 година насам - 33.1%. Това сочат данни на Националния статистически институт (НСИ) относно стопанската конюнктура в България през месец май 2018 година.Бизнес климатът в промишлеността се увеличава с 1.4%. Това се дължи на оптимистичните оценки на промишлените предприемачи за настоящото бизнес състояние на предприятията.Анкетата на НСИ отчита и известно подобрение на осигуреността на производството с поръчки, което е съпроводено и с благоприятни очаквания за производствената активност през следващите три месеца.Според данните на НСИ основните фактори, които затрудняват предприятията у нас, продължават да бъдат свързани с несигурната икономическа среда и недостига на работна силаПрез месец май бизнес климатът в строителството нараства с 8.1%, което се дължи на подобрените оценки и очаквания на строителните предприемачи за бизнес състоянието на предприятията.Мненията им относно строителната активност през последните три месеца, както и очакванията им за следващите три месеца, са също по-благоприятни.Несигурната икономическа среда, недостигът на работна сила и конкуренцията в бранша остават най-сериозните проблеми за дейността на предприятията.По отношение на продажните цени в строителството по-голяма част от мениджърите предвиждат запазване на тяхното равнище през следващите три месеца.При търговията на дребно бизнес климатът обаче се влошава.Общият показател намалява с 1.6%, което се дължи на по-резервираните оценки и очаквания на търговците на дребно за бизнес състоянието на предприятията.В сектора на услугите през месец май показателят за бизнес климата у нас се увеличава с 0.9%.По отношение на търсенето на услуги настоящата тенденция се оценява като подобрена, но очакванията им за следващите три месеца са по-резервирани.Най-сериозните пречки за развитието на бизнеса в сектора продължават да бъдат свързани с конкуренцията в бранша и несигурната икономическа среда.По отношение на продажните цени анкетата регистрира известни очаквания за увеличение, макар по-голяма част от мениджърите да предвиждат запазване на тяхното равнище през следващите три месеца.", "date": "2018.05.30", "title": "Бизнес климатът продължава да се подобрява, отчита НСИ"}
{"url": "https://news.bg/int-politics/ubitiyat-arkadiy-babchenko-e-zhiv-sluzhbite-na-ukrayna-s-instsenirovka.html", "text": "Руският журналист Аркадий Бабченко е жив! Днес той се появи на пресконференция в Украйна жив и здрав, съобщават руските и украинските медии.Снощи беше съобщено, че той е бил застрелян в украинската столица Киев току пред жилището си.Оказва се, че инцидентът всъщност е бил операция на украинските специални служби, съобщи на специален брифинг ръководителят на Службата за сигурност на Украйна (СБУ) Василий Грицак.По думите му, службата разполагала с данни, че убийството на журналиста Бабченко е било организирано по поръчка на руските специални служби, а изпълнителите е трябвало да бъдат двама украински граждани.\"Според получените данни от СБУ убийството на руския журналист Аркадий Бабченко е поръчано именно от руските специални служби\", изтъкна Грицак.Целта на операцията на украинските служби е била да се предотврати планирания удар срещу руския журналист. Украинските служби разкриха, че организаторът на убийството е бил задържан в Киев преди около три часа. От своя страна самият Аркадий Бабченко коментира, че преди месец е бил информиран за получена \"поръчка\" за него и са му предложили да участва в специалната операция. По думите му, тя е била подготвяна в продължение на 2 месеца.\"Бих искал да се извиня за това, което трябваше да изтърпите и за това, през което трябваше да минете... Отделно бих искал да се извиня на жена ми за ада, през който мина през тези два дни\", заяви Бабченко.Той е участвал като военнослужещ в Първата и Втората чеченски войни. Отразявал е руското нахлуване в Грузия през 2008 г. и в Украйна през 2014 г. Автор на множество статии и материали, критични към Кремъл и руското вмешателство в \"близката чужбина\".Бабченко е известен като яростен критик на руския президент Владимир Путин. Напусна родината си, след като получи заплахи за живота си, като първо се установи в Чехия, а по-късно в Украйна.Бабченко напусна Русия през февруари 2017 г., малко след като предизвика скандал с изказването, че членовете на военния ансамбъл, загинали при самолетната катастрофа край Сочи на път за Сирия, не заслужават съчувствие.По-късно говорителката на руското външно министерство Мария Захарова коментира в профила си във \"Фейсбук\", че \"фактът, че Бабченко е жив, е най-добрата новина. Винаги би било така. За съжаление, в други случаи маскарадът не се получи. Фактът, че е заложен пропаганден ефект в историята, е очевиден\". ", "date": "2018.05.30", "title": "\"Убитият\" Аркадий Бабченко е жив, службите на Украйна с инсценировка"}
{"url": "https://news.bg/world/kitay-nahoka-sasht-za-vnezapno-obarnatata-palachinka-v-targoviyata.html", "text": "Китай нахока \"внезапно обърнатата палачинка\" в търговската политика на САЩ, след като президентът Доналд Тръмп обяви, че финализират търговски санкции срещу Пекин, въпреки че американска делегация е в азиатската държава за преговори, информира АФП.Преди десет дни Белият дом съобщи, че са постигнали принципно споразумение за прекратяване на търговската враждебност с Китай. Финансовият министър на САЩ Стивън Мнучин заяви, че заплашващите мита върху китайски стоки са \"задържани\".Но вчера вечерта Белият дом обяви, че все още се работи по обявени през март санкции, които предимно са в отговор на кражбата на интелектуална собственост от страна на Китай. Санкциите се очаква да бъдат в размер на 50 милиарда долара.Изразената от Вашингтон позиция е още една очевидна промяна в курса на Тръмп, който променя посоката от големи заплахи към обещания за компромис и отново заплахи в търговията и по други деликатни въпроси.Тази седмица търговският министър Уилбър Рос ще пътува до Пекин за нов кръг преговори с Китай за разрешаване на конфликта. Шестима души от делегацията вече пристигнаха в Пекин, потвърди посолството на САЩ в Китай.На пресконференция говорителят на китайското външно министерство разкритикува последното развитие.\"\", предупреди говорителят и призова САЩ да \"следват духа\" на постигнатия наскоро консенсус между Вашингтон и Пекин, да изоставят търговските войни и да оттеглят наложените мита.Ние не искаме да се борим, но не се страхуваме да влезем в търговска война, каза говорителят и допълни, че ако САЩ искат да действат безразсъдно, Китай неизбежно ще приеме твърди и силови мерки.", "date": "2018.05.30", "title": "Китай нахока САЩ за „внезапно обърнатата палачинка” в търговията"}
{"url": "https://news.bg/regions/kola-se-prekaturi-v-koritoto-na-haskovskata-reka.html", "text": "Лек автомобил се прекатури в коритото на Хасковската река в областния град.Колата е съборила парапета на над коритото и е паднала в бетоненото корито на реката.Инцидентът е станал в ранния следобед.До падането в коритото на реката се стигнало, след като друга кола засякла първата на кръстовище. Тогава водачът на падналия автомобил загубил контрол върху управлението на автомобила и се прекатурил в коритото заедно с превозното средство, съобщи Нова.Според информацията на bTV падналият автомобил се движел по централен булевард с висока скорост. Навлизайки в кръстовището, колата била ударена странично от друг автомобил, който не е спрял на знак стоп.При инцидента 38-годишният водач в автомобила е пострадал леко.Произшествието обаче повдигна въпроса за безопасността на кръстовището. Според коментари кръстовището е опасно и там трябва да се постави светофар, така че да не се стига да подобни инцидент.", "date": "2018.05.30", "title": "Кола се прекатури в коритото на Хасковската река"}
{"url": "https://news.bg/world/sasht-nalozhiha-novi-sanktsii-na-iran-1.html", "text": "САЩ наложиха нови санкции на Иран, съобщават \"Ройтерс\" и други агенции.Засегнати са шест физически лица и три юридически. Санкциите обхващат и затвора Евин, в който има политически затворници.Рестрикциите, обявени на сайта на финансовото министерство на САЩ, също са насочени към \"Ансар Хизбула\" и Hanista Programing Group. В списъка влизат представители на телекомуникациите, правораздаването, киберсигурността и други.В началото на май държавният секретар на САЩ Майк Помпео обяви списък с 12 искания към Иран, включително да спре подкрепата си за \"Хизбула\" и да прекрати операциите си в Близкия изток.", "date": "2018.05.30", "title": "САЩ наложиха нови санкции на Иран"}
{"url": "https://news.bg/world/netanyahu-nanesohme-nay-zhestokiya-udar-sreshtu-ekstremistite-v-gaza.html", "text": "Премиерът Бенямин Нетаняху заяви, че въоръжените сили на Израел са нанесли \"най-жестокия удар\" срещу екстремистите в Ивицата Газа от години, информират АФП и \"Таймс оф Израел\".Това е първият коментар на Нетаняху от възникналото напрежение между Газа и Израел, което е най-голямото от войната през 2014 г.\"\", каза той на събитие в Тел Авив.Атаките срещу групировките в Газа са \"най-жестокият удар, който сме нанасяли по тях от години\", добави той.\"\", изтъкна Нетаняху.\"\", заплаши израелският премиер.", "date": "2018.05.30", "title": "Нетаняху: Нанесохме най-жестокия удар срещу екстремистите в Газа"}
{"url": "https://news.bg/society/radev-kam-abiturientite-badete-smeli-mechtayte-i-rabotete.html", "text": "\"Бъдете смели, мечтайте много и още повече работете така, че вашите мечти да се сбъднат.\" С такива думи се обърна президентът Румен Радев към младежите от традиционния абитуриентски бал, чийто домакини са президентът и съпругата му Десислава Радева. Балът събра 107 младежи от над 60 специализирани институции за деца в цялата страна. Събитието е част от благотворителната инициатива \"Подкрепи една мечта\".Румен Радев пожела на младите хора да бъдат отговорни към себе си и към другите, да имат желанието да си поставят цели и да ги отстояват.Държавният глава Румен Радев заръча на младите да помнят, че във всичко непознато, което им предстои, сила и увереност ще им дават хората, които досега са им помагали - \"Това са вашите наставници, възпитатели, учители. Те са вашето семейство, не ги забравяйте, защото тяхното дори духовно присъствие ще ви крепи в моменти на изпитания\", призова държавният глава.Самият Радев отправи благодарност към възпитателите от специализираните институции за деца, към представителите на държавните институции, които са партньори на Администрацията на президента в работата с младежите и към дарителите, за тяхната социална отговорност при набирането на финансовите средства.Тази година водещи на тържеството в Гербовата зала на \"Дондуков\" 2 бяха абитуриентите Божана Атанасова от Разград и Слави Стоянов от Пловдив. Божана разказа за интересите си, насочени към професионална реализация в сферата на модата. Божана е сред зрелостниците, които ще преминат професионално обучение по фризьорство. Слави е избрал да продължи образованието си в специалността \"Социални дейности\" на Пловдивския университет \"Паисий Хилендарски\", като мечтата му е един ден да стане депутат. С историята на своята мечта в тържеството се включи и Милко Георгиев, който беше част от инициативата \"Подкрепи една мечта\" през 2017 година. Той увери държавния глава, че е спазил обещанието си да стане студент в Лесотехническия университет в София, за да може след като завърши да стане началник на горско стопанство в родния Велинград.По-късно празникът ще продължи в ресторант \"Лаура\", Национален дворец на културата с абитуриентския бал, който продуцентска къща \"Дрийм Тийм Прадакшънс\" АД организира благотворително за пореден път. Изпълнителите, които подкрепиха инициативата, са Поли Генова, Михаела Филева, Любо Киров, Орлин Павлов, Искрата, Дара, Павел и Венци Венц, Дичо, Нели Петкова, група \"D2\", група \"4 Magic\" и Танцов ансамбъл \"Пламъче\". С приветствия към зрелостниците ще се включат и актьорите Любомир Нейков, Ненчо Илчев, Ралица Паскалева, Силвия Лулчева и Наум Шопов.", "date": "2018.05.30", "title": "Радев към абитуриентите: Бъдете смели, мечтайте и работете"}
{"url": "https://news.bg/energy/turski-potok-zaviva-kam-balgariya.html", "text": "\"Турски поток\" категорично влиза на територията на България. Това заяви министър-председателят Бойко Борисов на пресконференцията след .По думите на Борисов двамата лидери са провели много полезен и прагматичен разговор.Във връзка с  и възможността да минава през България Борисов заяви: \"Относно това дали ще има втора точка на вход на газ през \"Турски поток\" за България - това, което говорихме и в което президентът Путин ни увери, е, че е разговарял вчера с турския президент и нямат нищо против тази точка на контакт от \"Турски поток\" да влезе в България, нещо, което преди имаше съвсем друго трасе. От името на българите изказвам благодарности, че отново се връщаме към газоразпределителната роля, която имахме на Балканите.\"Борисов заяви, че \"Газпром\", \"Булгартранзгас\" и енергийните министри на страните ще работят за намиране на схема, по която след това газта да се преразпределя, да се търгува и да се транспортира до следващите държави в региона.\"И сега на базата на това количество, което влиза от Русия през Украйна за България през \"Турски поток\" - около 34-35 млрд. куб. метра, което е сериозно количество газ\", каза Борисов и допълни, че следва да се намери формула тази газ да се разработи през газов хъб.\"И нашите колеги поеха ангажимент, заедно с Европейската комисия, да намерят приемливата формула\", посочи Борисов.Във \"Фейсбук\" премиерът написа: \"Второто разклонение на \"Турски поток\" ще стигне до България и по него към страната ще идва природен газ от Русия. Президентът Путин и турският президент заявиха своето съгласие за това.\"Според поста на Борисов горивото от \"Турски поток\" ще бъде ползвано през газовия хъб във Варна. По думите му пазарът и търсенето определят количествата и цените.\"Нашата цел е да транспортираме и да сме на картата на газоразпределителната мрежа. Освен руски газ в хъба трябва да постъпват още количества от Азербайджан, местен добив на България и Румъния и втечнен газ от Катар\", пише Борисов.От своя страна руският президент заяви, че въпросът за транспортирането на газ от Турски поток в Европа през България се разработва в практически план с Турция и България. \"Въпросът за обемите на транзитния газ през България трябва да бъде обвързан с обема на доставките за цяла Европа\", каза Путин. На пресконференцията след срещата стана ясно и че Русия има готовност да участва в проекта .Путин посочи, че страната му е готова да се върне към проекта за строителство на АЕЦ \"Белене\", а Борисов подчерта, че в момента България разполага с два реактора и с площадка на централата и иска проектът да работи на пазарен принцип, който да може да се издържа и да генерира не само печалба, но и сигурност. \"След 10-15 години ще имаме необходимост от базова мощност. Всички са добре дошли на пазарен принцип\", подчерта Борисов в контекста на инвеститорския интерес към проекта. Борисов и Путин са се договорили да се търси съвместен частен инвеститор за строежа на втората българска ядрена централа.Инвеститорът трябвало да бъде избран на конкурентен принцип.На срещата премиерът Борисов изразил и надежда, че Путин ще положи всички усилия за нормализирането на обстановката в Сирия и спирането на мигрантския натиск към Европа. \"Ключовите думи, около които всички трябва да положат усилия са: мир, диалог и компромис\", каза още Борисов.", "date": "2018.05.30", "title": "Турски поток завива към България"}
{"url": "https://news.bg/world/5-zvezdi-prizova-savona-da-ottegli-kandidaturata-si-za-formirane-na-pravitelstvo.html", "text": "Италианското антиелитистко Движение \"5 звезди\" призова Паоло Савона да оттегли кандидатурата си за поста финансов министър, за да се позволи формиране на правителство, съобщават \"Ройтерс\" и \"Гардиън\".По-рано тази седмица лидерът на партията Луиджи ди Майо поиска отстраняването на президента на Италия Серджо Матарела, след като той наложи вето на предложението на номинирания за министър-председател Джузепе Конте. Конте поиска Савона да оглави финансовото министерство.Впоследствие Матарела предложи Карло Котарели за министър-председател.Днес лидерът на италианската антиелитистка партия \"Лига\" Матео Салвини призова италианския президент Серджо Матарела да определи датата на предсрочните парламентарни избори \"колкото е възможно по-скоро\".Но 31-годишният Ди Майо намекна, че е готов на компромис за спорния избор на Савона. Но той настоява Джузепе Конте да бъде премиер на Италия.Ако не бъде постигнато споразумение между Майо, Матарела и Салвини, лидерът на \"5 звезди\" заяви, че подкрепя предсрочни избори.\"\", подчерта той.Майо и Салвини постигнаха споразумение да номинират Конте за премиер, макар че професорът по право няма политически опит. Матарела прие избора, но в неделя вечерта той блокира избора на Савона за финансов министър, аргументирайки се, че номинацията ще изпрати послание на пазарите и инвеститорите, че Италия се подготвя да пренебрегне задълженията си към Брюксел и дори да обмисли напускане на еврозоната. Напускането на еврозоната, обяви Матарела, представлява риск за всички италианци и тяхната финансова сигурност.", "date": "2018.05.30", "title": "\"5 звезди\" призова Савона да оттегли кандидатурата си за формиране на правителство"}
{"url": "https://news.bg/regions/otnovo-tezhka-katastrofa-s-tir-tozi-pat-na-hemus.html", "text": "Жена пострада при тежка катастрофа на АМ \"Хемус\".Инцидентът е станал около 15 часа в района на гара Яна, в платното на магистралата в посока Варна, съобщи bTV. В произшествието са участвали ТИР и лек автомобил.Към момента е изяснено, че шофьорката на автомобила е с травма на главата. С нея в автомобила имало и друг пътник, който е с извадено рамо.И двамата не са пострадали сериозни при тежкия удар.Водачът на тежкотоварния автомобил не е ранен.Предполага се, че причината за инцидента е неправилно изпреварване.Обстоятелствата около инцидента се изясняват.", "date": "2018.05.30", "title": "Отново тежка катастрофа с ТИР, този път на \"Хемус\""}
{"url": "https://news.bg/society/zhiv-kilim-ot-balgarski-rozi-pod-zvutsite-na-balkanite.html", "text": "Проектът \"Жив килим от български рози под звуците на Балканите\" цъфна.\"Цветният килим\" е разположен пред НДК и вече е видим за всички хора, преминаващи от там.Инсталацията е мобилна. В нея са вплетени няколко български символа - розата, българската шевица и логото на Българското председателство на Съвета на ЕС.Паното на цветния \"килим\" е с размери 10 метра на 7 метра, съобщи БГНЕС.За реализирането на паното са използвани около 14 000 български рози.", "date": "2018.05.30", "title": "Жив килим от български рози под звуците на Балканите"}
{"url": "https://news.bg/world/filipinite-plashat-s-voyna-v-yuzhnokitaysko-more.html", "text": "Президентът на Филипините Родриго Дутерте е заявил, че страната може да влезе във война, ако филипински войници пострадат в спора за Южнокитайско море.Информацията съобщи топ съветник на държавния глава, цитиран от АФП.Коментарът на Дутерте е в отговор на появила се информация, че Пекин тормози войници на Манила в региона.Съветникът на Дутерте по национална сигурност Ермохенес Есперон заяви: \"Миналата нощ президентът обяви: Ако моите войници там са пострадали, това може да бъде моята червена линия\".\"\", добави Есперон.Паг-аса, по-добре познат като Титу, е най-големият остров с филипински войници в спорното Южнокитайско море.Депутат от опозицията заяви по време на конгресно изслушване, че по-рано този месец китайски хеликоптер на ВМС е тормозил филипински войници на Втората плитчина на Томас, която се контролира от Манила.Китай, Бруней, Малайзия, Тайван, Филипините и Виетнам имат претенции към Южнокитайско море.", "date": "2018.05.30", "title": "Филипините плашат с война в Южнокитайско море"}
{"url": "https://news.bg/world/noviyat-kubinski-lider-sas-solidarno-poseshtenie-vav-venetsuela.html", "text": "Новият президент на Куба Мигел Диас-Канел пристигна във Венецуела за първото си чуждестранно посещение като лидер на островната държава, за да покаже солидарността си към венецуелския си колега Николас Мадуро, който е под прицел от Запада след спорните президентски избори, информира \"Ройтерс\".\"\", заяви Канел при пристигането си. Кубинският лидер поздрави Мадуро за \"решителния успех\" на изборите на 20 май.САЩ, ЕС и някои латиноамерикански държави разкритикуваха преизбирането на Мадуро, тъй като по време на изборите не са покрити демократичните стандарти. Например, избирателната комисия е била ръководена от лоялни на президента и противници на Мадуро не са били допуснати на вота.Но Китай и Русия се обявиха против намеса във вътрешните работи на страната. Левите правителства в региона от Куба до Боливия предложиха топла подкрепа.Мадуро е първият чуждестранен лидер, който се среща с Канел след избирането му през миналия месец. Той наследи Раул Кастро.Канел лети до Венецуела със съпругата си Лиз Куеста, което е в разрез с традицията по време на близо 60-годишното управление на братята Фидел и Раул Кастро. Те обикновено пътуваха без съпругите си.", "date": "2018.05.30", "title": "Новият кубински лидер със „солидарно” посещение във Венецуела"}
{"url": "https://news.bg/politics/borisov-obsadi-s-medvedev-targovskite-otnosheniya.html", "text": "Министър-председателят Бойко Борисов се срещна с премиера на Русия Дмитрий Медведев по време на официалната си визита в Русия. Двамата обсъдиха търговско-икономическите отношения на двете държави както и сътрудничеството в сферата на енергетиката, туризма и търговията.Руският премиер изтъкна, че партньорството между България и Русия се е активизирало в последните години. \"Сега можем да обсъдим отделни параметри от нашето търговско-икономическо сътрудничество\", заяви Медведев.По думите на Борисов пък стана ясно, че приоритет в отношенията ни с Русия са борбата с тероризма и сигурността, икономиката, туризмът и енергетиката.\"Светът действително е едно много тежко място с неспирните конфликти\", добави Борисов и акцентира, че България и Европа са много потърпевши от мигрантската вълна.По време на срещата на двамата премиери присъстваше и българската официална делегация. Тя се състои от вицепремиерът Томислав Дончев, финансовият министър Владислав Горанов, министърът на културата Боил Банов, министърът на енергетиката Теменужка Петкова и министърът на туризма Николина Ангелкова.", "date": "2018.05.30", "title": "Борисов обсъди с Медведев търговските отношения"}
{"url": "https://news.bg/world/tsyala-gartsiya-stachkuva-sreshtu-ikonomiite.html", "text": "В цяла Гърция днес се провежда пълна обща стачка.Масовите протестни демонстрации са обхванали цялата страна, предаде кореспондентът на БНР в южната ни съседка.Общата стачка е срещу икономическата политика на правителството на премиера Алексис Ципрас.Стачката се организира от двата най-големи синдиката в Гърция - синдиката на държавните служители и този на работещите в частния сектор. По призива на тях гърците настояват за отмяна на всички закони, довели до рязкото намаляване на пенсиите и заплатите в страната, както и за отмяна на високите данъци. Хората искат и създаване на програма за намаляване на безработицата.Най-мащабните демонстрации се провеждат в столицата Атина, Солун и Патра.На стачката са се събрали хиляди протестиращи, като сред тях има лекари от държавни болници, пенсионери, държавни служители и работещи в частния сектор. В демонстрациите са се включили и студенти и безработни.Общата стачка преминава под виковете: \"Спрете орязване на пенсии и заплати. Искаме работа и бъдеще в тази страна.\"На някои места се стигна и до леки сблъсъци между протестиращи и полиция.Няколко дни преди стачката стана ясно, че днес транспортът в цялата страна ще бъде напълно блокиран. Имаше предупреждения и за всички държавни учреждения и частни компании. От транспортните компании в южната ни съседка предупредиха пътниците да отменят резервациите си за днес. Въпреки това стачката доведе до истински хаос на летищата, допълва кореспондентът на БНР.Стачкуват и авиодиспечерите, а много полети са отменени.На пристанищата моряците и другите работници също стачкуват. Достъпът до гръцките острови и портове е затворен.В страната не се движи нито един влак.Частните компании също стачкуват.Стачката е и предупреждение към всички депутати да не подкрепят новия пакет от икономически мерки, които правителството внесе за гласуване.Протестите ще продължат през целия ден.Затворени са училищата.Обществените болници работят, но с екипите за спешна помощ.Правителствените бюджетни мерки и съкращения трябва да продължат поне още две години, след като международният спасителен план приключи през месец август миналата година. От тогава в Гърция започна нов голям кръг от съкращения на пенсиите и заплатите.На протеста в Атина са се събрали над 8 000 души, предаде по-рано днес АП. Протестиращите във втория най-голям град в страната Солун са били около 3 000 души.Около 13 часа протестиращите в протеста в Атина са се включили над 10 000 души, предава \"Ройтерс\".\"Правителството продължава катастрофалните политики за обществото и икономиката, като прилага неустойчиви мерки на гърба на работниците и пенсионерите\", категорични са синдикатите.По думите им постоянното влошаване на жизнения стандарт е част от низходящата тенденция, за която правителството предпочита да си затваря очите.", "date": "2018.05.30", "title": "Цяла Гърция стачкува срещу икономиите"}
{"url": "https://news.bg/int-politics/turtsiya-poglezhda-v-druga-posoka-ako-sasht-ne-im-prodadat-iztrebiteli-f-35.html", "text": "Турция ще погледне в друга посока, ако САЩ не ѝ разрешат да закупи изтребители F-35. Това обяви турският външен министър Мевлют Чавушоглу, цитиран от турските медии.Комисия към Сената на САЩ през миналата седмица прие проектозакон, с който се заделят 716 млрд. долара за отбрана за една година, включително мярка за предотвратяване на закупуването на самолетите от Турция, още повече влошавайки вече обтегнатите отношения между двете съюзнички в НАТО.Говорейки пред журналисти в самолета на връщане от посещение в Германия, Чавушоглу заяви, че все още не е имало никакъв натиск от страна на американската администрация за отмяна на сделката за закупуване на самолетите, добавяйки, че това не е сделка, от която Вашингтон би могъл да се оттегли, както си иска.Отношенията между Анкара и Вашингтон се обтегнаха през последните месеци по редица въпроси, включително заради решението на президента Доналд Тръмп да премести посолството на САЩ в Израел в спорния Йерусалим, както и заради американската политика в Сирия.Турция провежда офанзива в северозападния сирийския регион Африн срещу сирийските кюрди от януари насам, като беше разгневена от подкрепата, която Вашингтон предостави на \"Отрядите за защита на народа\" на сирийските кюрди, които Анкара разглежда като терористична групировка и като свързани с Кюрдската работническа партия (ПКК) в Турция.Турският президент Реджеп Тайип Ердоган заплаши, че ще тласне операциите на Турция срещу \"Отрядите за защита на народа\" в източна посока към град Манбидж, където има позиционирани американски военнослужещи, рискувайки конфронтация между съюзниците.Анкара и Вашингтон обаче достигнаха до разбирателство по отношение на Манбидж, съгласно което екстремистите ще напуснат района, посочи Чавушоглу, добавяйки, че график за плановете може да бъде определен по време на разговорите му с американския държавен секретар Майк Помпео през следващата седмица.Миналата седмица турски и американски работни групи, които се срещнаха в Анкара, заявиха, че са очертали проект за сътрудничество за гарантиране на сигурността и стабилността в Манбидж.Ако споразумението бъде финализирано, моделът може да се приложи и за други райони в Северна Сирия, допълни Чавушоглу.", "date": "2018.05.30", "title": "Турция поглежда в друга посока, ако САЩ не им продадат изтребители Ф-35"}
{"url": "https://news.bg/world/frenskata-politsiya-prochisti-migrantski-lageri-v-parizh.html", "text": "Френската полиция за борба с безредиците изгони повече от 1000 мигранти и бежанци от един от най-големите импровизирани лагери в Париж, където мигрантите спят на открито от месеци при мизерни условия, пише \"Гардиън\".Стотици бездомни хора са откарани с автобуси във временни убежища. Сред тях има жени и деца без родители.Повече от 2 000 мигранти и бежанци спят на тротоари под мостове и канали в Северен Париж, с оскъден достъп до вода, душове и тоалетни. Лекари и хуманитарни групи описват ситуацията като \"катастрофални санитарни условия\".Казусът води до политически сблъсък между социалистическия кмет на Париж Ан Идалго и правителството на президента Еманюел Макрон. Идалго обвинява Макрон, че не предоставя държавна помощ за големия брой хора, които спят по улиците на Париж.Около 06,00 часа тази сутрин полицията пристигна в най-големия от импровизираните лагери, където повече 1 700 души спят под мост на канала Сен Дени.Мигрантите и бежанците спокойно се качиха на автобуси с малкия си багаж преди палатките да бъдат разтурени. Вътрешното министерство обяви, че хората ще бъдат настанени във временни убежища, докато документите и административната им ситуация бъдат проверени.През следващите дни се очаква прочистването и на други лагери във френската столица.", "date": "2018.05.30", "title": "Френската полиция прочисти мигрантски лагери в Париж"}
{"url": "https://news.bg/int-politics/kndr-nyama-da-zarezhe-yadrenite-orazhiya-no-otvarya-burger-franchayz-v-phenyan.html", "text": "Северна Корея не възнамерява да се откаже от ядреното оръжие, но обмисля ново бизнес начинание в американски стил, съобщава доклад на ЦРУ, цитиран от ЕнБиСи.Докладът на ЦРУ, изглежда противоречи на твърденията на президента Тръмп относно готовността на Северна Корея ядрено разоръжаване. \"Всички знаят, че няма да се откажат\", коментира американски държавен служител.Въпреки това, като израз на добра воля, севернокорейският лидер Ким Чен-ун може да открие франчайз на западни бургери в Пхенян.По време на президентската кампания през 2016 г. тогавашният кандидат Тръмп предлага вместо скъпи държавни вечери, световните лидери да получават \"хамбургери на конферентна маса\".Междувременно, въпреки че Тръмп разкритикува срещата с Ким в Сингапур на 12 юни, подготовката от двете страни на Тихия океан продължава.", "date": "2018.05.30", "title": "КНДР няма да зареже ядрените оръжия, но отваря бургер франчайз в Пхенян"}
{"url": "https://news.bg/world/sasht-ostro-osadiha-plana-na-siriya-da-priznae-yuzhna-osetiya-i-abhaziya-za-nezavisimi.html", "text": "САЩ осъдиха плана на Сирия да признае за независими отцепилите се от Грузия Южна Осетия и Абхазия. Вашингтон категорично обяви, че напълно подкрепя независимостта на Грузия и повтори призива си Русия да изтегли войниците си от региона, информира \"Ройтерс\".Вчера стана ясно, че Сирия признава Южна Осетия и Абхазия за независими. Дамаск ще установи дипломатически контакти с Южна Осетия.\"\", се казва в съобщение на Държавния департамент.\"Тези региони са част от Грузия. Позицията на САЩ за Абхазия и Южна Осетия остава непоколебима\", се подчертава още в съобщението.", "date": "2018.05.30", "title": "САЩ остро осъдиха плана на Сирия да признае Южна Осетия и Абхазия за независими"}
{"url": "https://news.bg/crime/lazar-vlaykov-chu-prisada-ot-3-godini-i-4-mesetsa-zatvor.html", "text": "Районният съд в Пазарджик осъди ефективно на първа инстанция бившия председател на Общинския съвет в Септември Лазар Влайков. Той е осъден на 3 години и 4 месеца затвор.Съдът призна Влайков за виновен по обвинението, че той не е предприел необходимите мерки за сигурност и обезопасяване на личното си огнестрелно оръжие. Той също така предоставил оръжието си на други лица, вследствие на което е причинена смърт.Съдът констатира също, че Влайков е боравил с оръжието, след употребата на алкохол, както и че е внесъл пистолета в увеселително заведение, с което е нарушил законовите изисквания.Влайков ще изтърпи присъдата си при първоначален общ режим. Към присъдата ще се приспаднат дните, в който той беше задържан в ареста, както и времето, което е прекарал под домашен арест.С присъдата Влайков трябва и да плати разноските по делото, които възлизат на 7 001 лева, съобщи Нова.Присъдата на Влайков подлежи на обжалване и протест пред Окръжния съд в Пазарджик. Това може да стане в срок от 15 дни, считано от днес.Максималната присъда за престъплението, за което бившият председател на Общинския съвет в Септември е осъден, е лишаване от свобода за срок от 10 години.Делото се гледаше по реда на съкратеното съдебно следствие. Самият Влайков изцяло призна фактите и обстоятелствата около обвинителния акт и поиска делото да приключи възможно най-бързо.Припомняме, ресторантьорът Наско Тонкев беше  в собственото си заведение във Виноградец. Първоначалната версия беше, че изстрелът, с който беше убит Тонкев, е произведен от 6-годишно дете. В заведението на жертвата имало празненство по случай рожден ден, когато един от гостите извадил боен пистолет \"Глог\". Оръжието започнало да се предава от ръка на ръка и стигнало и до детето. 6-годишното дете неволно дръпнало спусъка, а куршумът улучил 47-годишния собственик на заведението Наско Тонкев.В последствие се разбра, че пистолетът е собственост на председателя на Общинския съвет в Септември Лазар Влайков. Той извадил пистолета по време на празненството. . По-късно той .Три дни след убийството на Тонкев, дъщеря му Деница се обърна към медиите. Тогава тя заяви, че замесеното в случая 6-годишно дете не е било на мястото на стрелбата. Върху детето просто се прехвърляла отговорността, а . Тонкева разказва, че е била на няколко метра от баща си, когато е проехтял фаталният изстрел. По думите ѝ Тонкев е убит неволно от Влайков, а не от детето. Съпругата на Тонкев също заяви, че сигурна в това, че детето е изкупителна жертва.Имаше и информация, че непосредствено след изстрела Влайков се е обадил на прокурор от Районната прокуратура в Пазарджик. Заради това от прокуратурата , а на 4 септември главният прокурор Сотир .На 12 септември Окръжният съд в Пловдив потвърди . Срещу него беше повдигнато обвинение за това че на 31 август/1 септември 2017 г. в ресторант \"Градина\" във Виноградец не е взел необходимите мерки за сигурност и от това е последвало причиняване смъртта на мъжа. Лазаров нарушил грубо законите - чл. 60 от Закона за огнестрелните оръжия, боеприпасите и пиротехническите изделия забранява носенето на огнестрелно оръжие на публични места и при употреба на алкохол и наркотични вещества. Тестът с дрегер е отчел 0.76 промила в нощта на инцидента, текстът за наркотици е бил отрицателен.На 16 септември случаят се разрасна с друг скандал - властите за разпространение на наркотици. На 26 септември той беше .На 14 ноември Окръжният съд в Пазарджик промени.Припомняме и че Лазар Влайков стана известен . Той бе задържан, след като нанесе няколко порезни рани с нож на 40-годишен мъж от Пазарджик. Двамата се спречкали на пътя между селата Бошуля и Карабунар. Спорът е бил заради включени дълги светлини.", "date": "2018.05.30", "title": "Лазар Влайков чу присъда от 3 години и 4 месеца затвор"}
{"url": "https://news.bg/int-economics/shveytsariya-konfiskuva-aktivite-na-kompaniyata-stroyashta-severen-potok-2.html", "text": "Руската компания, която строи газопровода \"Северен поток-2\" - Nord Stream 2 AG, е получила заповед от властите в Швейцария за конфискуването на активите ѝ, съобщават руските медии.По-рано руският газов гигант \"Газпром\" потвърди, че украинската газова компания \"Нафтогаз\" се опитва да изиска в Швейцария плащането на 2,56 млрд. долара по решението на арбитража в Стокхолм от 28 февруари тази година.Украинският президент Петро Порошенко също обяви началото на процеса по принудително събиране на глобата. Информацията е била потвърдена и от \"Нафтогаз\".Стокхолмският арбитраж през декември миналата година и февруари тази година излезе с решение по споровете между \"Газпром\" и \"Нафтогаз\" по отношение на договорите за доставка и транзит на газ, задължавайки руската компания да заплати на украинската страна около 2,6 млрд. долара обезщетение за недоставен газ.Според \"Газпром\" тези решения били създали дисбаланс в полза на Киев. През март руската газова компания обжалва присъдата на арбитражния съд в Швеция, а също така уведоми \"Нафтогаз\" за начало на процедура за прекратяване на договорите между двете държавни компании.", "date": "2018.05.30", "title": "Швейцария конфискува активите на компанията, строяща \"Северен поток-2\""}
{"url": "https://news.bg/health/mezhdu-14-i-18-hilyadi-balgari-umirat-godishno-zaradi-mrasniya-vazduh.html", "text": "Между 14 000 и 18 000 са смъртните случаи годишно в България вследствие на високите нива на замърсяване с фини прахови частици. Данните са на Световната здравна организация, съобщени от заместник-министъра на здравеопазването Светлана Йорданова. Тя взе участие в експертен форум, посветен на темата за нуждата и необходимостта от чист въздух в София.Йорданова изтъкна, че 97,2% от българите са изложени на наднормени средногодишни нива на прахови частици, а София е най-замърсената столица в ЕС. Измерванията показват, че гражданите в цялата страна дишат въздух, който СЗО определя като вреден за здравето.Йорданова поясни, че според доклада на Европейската комисия от февруари 2017 г., разходите в България за здравеопазване, произтичащи от замърсяване на въздуха, са над 3 млрд. лева годишно.\"За съжаление това съкращава нашия живот, причинява редица сериозни заболявания, намалява производителността на труда и води до годишни загуби в милиарди за здравната ни система\", предупреди зам.-министърът на здравеопазването.Йорданова увери, че в резултат на постоянно увеличаващите се научни доказателства за връзката между околната среда и здравето на хората, здравните експерти и организации, ще се обединят в името на общественото здраве и ще защитят идеята за подобряване качеството на въздуха в България.Освен това тя констатира, че концентрациите на замърсителите на въздуха в България са прекалено високи. Според нея това се дължи на фините праховите частици и азотния диоксид.Важното според Йорданова е да бъдем проактивни, тя призова да се направи анализ на въздействието на замърсяването на въздуха върху заболяванията на дихателната система. Зам.-министърът на здравеопазването допълни, че основната насока, върху която трябва да се работи е в превенция на рисковите фактори в околната среда.Мерките, посочени от Министерство на здравеопазването, са основно насочени към опазване на околната среда, недопускане на изгаряния, ограничаване на праховите частици, възстановяване и поддържане на озеленителните пояси, обновяване на автомобилния парк, редовно измиване на улиците и др.Йоана Христова, зам.-кмет по околна среда в Столична община, разясни общинските програми, които са обект на съгласуване от страна на МЗ. Христова се похвали с факта, че 90% от тролеите и 50% от автобусите са обновени, изградени са 22 км метролъч, подменят се отоплителните инсталации, с което вредните замърсители (нивата на бензен, серен диоксид, олово, въглероден окис и азотен диоксид), се поддържат трайно под нормите.Христова изрази съжаление, че на национално ниво за този проблем трудно ще се намери решение.Според нея подобряването на качеството на въздуха в градовете може да стане чрез популяризиране значението на чистата околна среда за качествен начин на живот, информиране на обществото за здравните последици от замърсяването на въздуха и отчитане на екологичните фактори при диагностицирането на пациенти.Христова допълни, че е особено важно да се търси и подпомагане на обществения диалог с местните и регионални власти в търсене на работещи политики за намаляване на вредните емисии на въздуха.Здравните организации и експерти се обединиха около мнението, че за да се подобри въздуха в София, трябва да се направят тези промени. Според тях на първо място е задължително участието на здравни експерти в дългосрочни, последователни и устойчиви политики, водещи до намаляването на нивата на замърсяване на въздуха.Друга промяна е стимулиране на институциите към действия за постигане на определени от СЗО пределно допустими норми на отделните групи замърсители до 2030 г. Последната промяна, за която настояват експертите е прилагане на медицински релевантен ефективен контрол при изпълнение на предприетите мерки чрез оценка на въздействието върху здравето.", "date": "2018.05.30", "title": "Между 14 и 18 хиляди българи умират годишно заради мръсния въздух"}
{"url": "https://news.bg/world/ot-siudadanos-obyaviha-che-nyama-da-podkrepyat-vota-na-nedoverie-sreshtu-ispanskiya-kabinet.html", "text": "Испанската центристка партия \"Сиудаданос\" (\"Граждани\") няма да подкрепи предложение за вот на недоверие срещу правителството на премиера Мариано Рахой, което ще бъде гласувано в петък.Това съобщи лидерът на партията Алберт Ривера в интервю за радио COPE, цитиран от \"Ройтерс\".Според осведомителната агенция след изразената от Ривера позиция е малко вероятно парламентарният вот да доведе до падане на правителството.Но Ривера подчерта, че партията му е открита да се излезе с второ предложение за вот на недоверие с независим кандидат и организиране на предсрочни избори.Правителството на Испания е разклатено, след като през миналата седмица съд осъди дузина хора на затвор за корупция, които са свързани с управляващата консервативна Народна партия.В парламента Рахой обяви, че възнамерява да изкара четиригодишния си мандат. Но се очаква опозиционните партии да продължат да се опитват да го свалят от власт, ако гласуването в петък не доведе до резултат.Според анализатори резултатите от предсрочни избори до края на годината биха довели до центристко, добре настроено към пазарите и проевропейско правителство на Испания.Предложението за вот на недоверие е внесено от лидера на социалистите Педро Санчес.Но без \"Сиудаданос\" Санчес трябва да получи подкрепата на малки регионални партии, включително и на каталунски сили, търсещи независимост от Испания. Лявата партия \"Подемос\" обяви, че ще подкрепи Санчес.Ривера нарече тези потенциални партньори \"сепаратисти и популисти\".\"\", убеден е той.", "date": "2018.05.30", "title": "От „Сиудаданос” обявиха, че няма да подкрепят вота на недоверие срещу испанския кабинет"}
{"url": "https://news.bg/politics/borisov-da-opolzotvori-sreshtata-si-s-putin-zove-radev.html", "text": "Държавният глава Румен Радев се надява българското правителство да оползотвори всичките възможности, които са се създали след възобновяването на диалога между България и Русия.Запитан какви договорености очаква от , ръководена от министър-председателя Бойко Борисов, Румен Радев заяви коментира пред журналисти, че при  той лично е поставил въпросите за оптимизация на цените и условията за доставки на руски енергийни ресурси за България, както и въпросите за по-добри условия за присъствието на българския бизнес в Русия.\"Много се надявам българското правителство да оползотвори всички тези възможности след възобновяването на диалога на най-високо равнище между двете държави\", изтъкна президентът.Той също така призова да се даде възможност на правителството да анализира всички варианти по отношение на обявената идея за възобновяване на работата по проекта АЕЦ \"Белене\" и за вдигане на мораториума върху реализацията на проекта.\"Това решение трябва да изключва финансовия риск за държавата и да има действени механизми за контрол на ядрения риск\", подчерта Радев.Запитан дали в България има автокрация, президентът попита реторично: \"Дайте ми определение за политическа система, в която премиерът може да се отбие на кафе в Народното събрание и да си тръгне след двадесет минути с , който би трябвало да го контролира.\"По думите на Радев премиерът Борисов въобще не е ангажиран с дейността на НС и изобщо не се отзовава на исканията за изслушване в парламента. В същото време обаче Борисов можел с едно просто вдигане на телефона да \"завърти\" на 180 градуса всички народни представители от мнозинството, така че да прегласуват обратно решение, което са приели вчера.Коментарът на президента е главно във връзка с мораториума на НЗОК, който засягаше иновативните терапии. Тогава президентът наложи , а то не беше прието , . Няколко дни след това обаче от  и той беше със същите мотиви, с които президентът наложи вето върху проекта.\"Не мисля, че има война между институциите, има напрежение, но трябва да гледаме националните интереси - какви са целите пред нас, така че българите да имат много по-голяма сигурност, високо качество и стандарт на живот, за това трябва да работим всички\", призова държавният глава.Според президента няма алтернатива за модернизацията на Българската армия.\"Невежеството в сферата на сигурността не само че е опасно, но накрая винаги излиза скъпо\", допълни Радев в отговор въпрос за искането на лидера на ПП \"Воля\" Веселин Марешки да бъде наложен .", "date": "2018.05.30", "title": "Борисов да оползотвори срещата си с Путин, зове Радев"}
{"url": "https://news.bg/society/prenebregvaneto-i-nasilieto-v-detstvoto-predopredelyat-losho-zdrave.html", "text": "Физическото насилие в детството увеличава с 3,6 пъти риска от тютюнопушене в зряла възраст. То е свързано с риска от ранно начало на сексуалния живот, който нараства с 3,7 пъти. Физическото насилие в детството увеличава двойно риска от множество сексуални партньори и 1,7 пъти този от злоупотреба с алкохол. Това сочат данните от проведено проучване на Националния център по обществено здраве и анализи. Данните представи д-р Румяна Динолова от НЦОЗА. Изследването обхваща 600 студенти по медицина и помагащи професии в шест български университета. Основният извод от проведеното за пръв път изследване у нас показва, че пренебрегването и насилието в детството предопределят лошо здраве в зряла възраст. Насилието и пренебрегването в детството са широко разпространени. 40,9% от анкетираните са преживели емоционално насилие, 28% физическо, 11,3% - сексуално. 9,3% от участниците в изследването споделят, че са били физически пренебрегвани в детството си. Емоционалното насилие повишава риска от пропушване в ранна възраст 3 пъти и два пъти риска от злоупотреба с алкохол. Преживяното в детството сексуално насилие увеличава риска от ранна сексуална активност и вероятността за множество сексуални партньори два пъти и половина.Проучването е свързано с това как неблагоприятни преживявания в детството се отразяват - сърдечно съдови заболявания, карциноми и психични разстройства.Това, което сме изследвали, е свързано с преживявания на детето до 18-тата година, които могат да засегнат пряко или косвено неговия живот, посочи д-р Динолова.Изследвана е още връзката между фактора за насилие и дисфункционалната семейна среда.Така 46.6% от студентите споделят, че в детството си са били свидетели на семейно насилие, други 24.1% са от семейство на разведени родители, 7,5% са съжителствали с човек с психично заболяване, 9% - с алкохол, 3,3% са съжителствали с член от семейството, който е живял в затвор.Това се отразява в развитието на детето като променя неговите социални, емоционални и когнитивни способности. Според данни на СЗО 70% от случаите на ранна смърт сред хората в зряла възраст се дължат на типа поведение, формирано по време на съзряването в периода между 10 -19 години.Половината от младите хора в България започват полов живот на 16 години. 35% от тях не са използвали предпазни средства по време на първия си полов акт. Броят на младите хора, инфектирани с ХИВ, също е голям - 34% на възраст между 20 и 29 години.Запазва се тенденцията за висока употреба на алкохол - 86% от българските ученици на 16 години поне веднъж са опитвали алкохол по данни на ESPAD за 2015 г. 59% от 16-годишните са пили веднъж в месеца. 35% от учениците ни са опитвали наркотици. 27% от българските ученици са употребили канабис поне веднъж в живота. 7% от учениците в Европа и 12% от българските са употребили канабис в последните 30 дни.От Националния център по обществено здраве и анализи настояват за часове по здравно образование и освен това стандарт, регламентиращ какво трябва да включва то. В Центъра се предлага и обучение на учители, но засега здравното обучение остава пожелателен, а не задължителен елемент от подготовката на учениците.", "date": "2018.05.30", "title": "Пренебрегването и насилието в детството предопределят лошо здраве"}
{"url": "https://news.bg/world/sarbiya-otvarya-novi-pregovorni-glavi-s-es-na-25-yuni.html", "text": "Сърбия ще отвори нови глави в предприсъединителните преговори с ЕС на 25 юни в Люксембург, съобщава ТАНЮГ.Агенцията отбелязва, че това може да бъде потвърдено от Европейския съвет в Брюксел.Европейски дипломатически източници заявиха, че очакват две глави да бъдат отворени.До момента Сърбия е отворила 12 от 35 глави, от които две временно са затворени.Според източниците отварянето на нови глави ще зависи от оценката на страните членки как Сърбия напредва в две ключови области - реформи в спазването на върховенството на закона и диалогът с Прищина.", "date": "2018.05.30", "title": "Сърбия отваря нови преговорни глави с ЕС на 25 юни"}
{"url": "https://news.bg/int-politics/fakti-za-krititsi-na-kremal-ubiti-v-ukrayna.html", "text": "Изтъкнатият руски военен репортер Аркадий Бабченко, който беше застрелян вчера на стълбището в кооперацията, в която е живеел в украинската столица Киев, е последният критик на Кремъл, убит в Украйна.\"Франс прес\" припомня и други убийства на известни критици на Кремъл в западната съседка на Русия.Бивш руски депутат и по-късно критик на Кремъл, Денис Вороненков беше застрелян посред бял ден в Киев през миналата година.Вороненков е депутат от Комунистическата партия, но след като загуби депутатското си място през 2016 г., отиде да живее в Украйна със съпругата си, която е известна оперна певица, след като му бяха повдигнати обвинения за измама.Той стана открито критичен към анексирането на Крим от Москва през 2014 г., свидетелствайки в дело срещу бившия проруски президент на Украйна Виктор Янукович, който беше свален от власт по-рано същата година.В месеца преди смъртта си, той разкри пред украинските медии, че е получавал многократни заплахи от руските специални служби, посочвайки, че положението в родината му е \"като в нацистка Германия\".Киев обвини руските специални служби за убийството, което остава неразкрито.Амина Окуева, съпругата на чеченския доброволец Адам Осмаев, който беше обвинен в заговор за убийството на руския президент Владимир Путин, беше убита през миналата година при атака, в която също така беше ранен нейният съпруг. Колата на двойката беше засипана от град от куршуми, докато пресичаше жп прелез.Осмаев беше обвинен от властите в Москва, че планира да убие Путин само няколко седмици преди избирането на руския държавен глава за трети мандат през 2012 г.Той беше държан 2 години и половина в украински затвор, но никога не беше екстрадиран в Русия и беше освободен скоро след протестите на Майдана през 2014 г.Той и неговата съпруга след това се биха като доброволци заедно с украинските сили, сражаващи се с проруските сепаратисти в Източна Украйна.Осмаев вече оцеля при опит за убийство в Киев по-рано през същата година. Нападателят беше застрелян от Окуева в този случай. Нейното убийство остава неразкрито.Независимият журналист Павел Шеремет беше убит с кола бомба през 2016 г., докато шофира близо дома си в Киев.Шеремет работеше за руската държавна телевизия, но се премести да живее в Киев през 2014 г. - годината, в която Москва анексира Крим - заради критичните си възгледи относно твърдата позиция на Кремъл за Украйна.Той е започнал кариерата си в родната си страна Беларус, но е избягал, след като влязъл в конфликт с президента Александър Лукашенко.Той създава популярния опозиционен сайт \"Беларуски партизанин\" след задържането му и изгонването му от Беларус заради политическите му атаки.Убийството на репортера остава неразкрито.", "date": "2018.05.30", "title": "Факти за критици на Кремъл, убити в Украйна"}
{"url": "https://news.bg/politics/borisov-zapozna-putin-s-proektite-za-zapadnite-balkani.html", "text": "Западните Балкани, борбата с тероризма и Сирия - това са били акцентите в разговора между министър-председателя Бойко Борисов и президента на Руската федерация Владимир Путин в Кремъл, съобщават от пресслужбата на МС. Това е третата среща между Борисов и Путин.Българският министър-председател е посочил, че сега двете страни могат да си сътрудничат и по темата \"Западни Балкани\". Той е запознал Владимир Путин с приоритетите по време на председателството на Съвета на ЕС и по-конкретно с изграждането на проекти за инфраструктурна, транспортна и дигитална свързаност в региона.\"Русия винаги е имала своето влияние в Европа и затова е добре да знаете какви проекти правим. В сферата на сигурността и борбата с тероризма работим много добре с вашите служби, както и в областта на туризма и земеделието\", каза още българският премиер.Двамата са обсъдили и възможностите за разширяване на сътрудничеството в сферата на сигурността както на европейско, така и на междудържавно ниво. Премиерът Борисов е посочил, че усилията трябва да бъдат насочени основно към превенция на тероризма - чрез борба с радикализацията и с насилствения екстремизъм.\"Надявам се тази среща да създаде добри условия за развитие на нашите отношения\", е казал руският президент Владимир Путин. Той е посочил, че това може се осъществи в сферата на икономиката, културата и духовните връзки. Като пример за това руският президент посочи честването на 140-годишнината от Руско-турската освободителна война, както и Деня на българската култура, просвета и на славянската писменост. Владимир Путин приветства премиера Борисов и посочи, че се радва, че е приел поканата за визита в Москва.На срещата са присъствали заместник министър-председателят Томислав Дончев и министърът на енергетиката Теменужка Петков, а от руска страна - външнополитическият помощник на президента Юрий Ушаков, министърът на промишлеността и търговията Денис Мантуров и зам.-министърът на външните работи Александър Грушко.По-късно руският президент Путин дава официален обяд в чест на българския министър-председател Бойко Борисов. На него ще присъстват Томислав Дончев, Владислав Горанов, Теменужка Петкова и Николина Ангелкова, както и министърът на културата Боил Банов. От руска страна ще бъдат първият вицепремиер и министър на финансите, зам.-министърът на външните работи, министрите на промишлеността и търговията, на енергетиката, на културата, както и ръководителят на Федералната агенция по туризъм, председателят на Управителния съвет на \"Газпром\" и президентът на \"Лукойл\".", "date": "2018.05.30", "title": "Борисов запозна Путин с проектите за Западните Балкани"}
{"url": "https://news.bg/politics/kontrera-gey-paradat-e-smeshen-plach-na-marginalni-tipove.html", "text": "\"Организаторите на гей парада спекулират и изнудват обществото с техните отклонения\". Това заяви патриотът от ВМРО - Българско национално движение, общински съветник и председател на групата в СОС \"Патриоти за София - ВМРО и АТАКА\" Карлос Контрера.Контрера изтъкна, че от \"Патриоти за София\" в СОС не приемат съвети за демокрация от отявлени тоталитаристи. Той се позовава на случай, в които от \"София прайд\" заклеймяват принципната позиция на Патриотите срещу провеждането на гей парада. Столичните общински съветници от ВМРО и АТАКА се обявиха против провеждането на гей парада. Според тях той пропагандира джендър идеологията. Патриотите обвиниха Общината, че е попаднала в плен на тази пропаганда.Контрера смята, че гей парада представлява \"смешен плач от страна на различни маргинални типове, които осмисляли иначе сивото си битие с проповядване на хомосексуализъм\". Той бори изказванията, че патриотичните партии били антидемократични по характер и изтъкна, че няма по деспотични и антидемократични среди от тези на гей организациите.\"Не съм учуден от тези врясъци на гей активистите. Както много пъти сме подчертавали ние - патриотите, тези хора (организаторите на гей парада) правят политика от креватните си изпълнения в спалнята. Този т.нар. парад е резултат и израз на лошата държавна политика в сферата на психическото здраве\", заяви Конктрера. Той акцентира, че тези хора говорят общи приказки и повтарят как се нарушават правата им и как някой ги тормозел, дискриминирал. Контрера смята, че никой не се интересува т тази маргинална общност.\"Виждам, че пак са се разбеснели. Може би трябва да обосноват с тази активност финансирането си, за да не им спрат парите. Очаквам да видя от кои чужди посолства ще получат подкрепа. Възможно най-големият им апологет - американският посланик, този път да си затрае, защото оттатък океана вече не се гледа добре на износа на гей пропаганда\", ядоса се патриотът.Той се закани, че парадът трябва да бъде забранен. От \"Патриоти за София\" ще поискат официално от МВР забраната на шествието.", "date": "2018.05.30", "title": "Контрера: Гей парадът е смешен плач на маргинални типове "}
{"url": "https://news.bg/society/sobstvenitsite-s-vazmozhnost-da-doplashtat-za-sanirane-iskat-ot-mtsp.html", "text": "44 хил. жилищни сгради имат нужда от удължаване на периода за експлоатация. Това зави зам.-министърът на регионалното развитие и благоустройството Малина Крумова в ефира на Нова.Анализите на ведомството сочат, че в страната има 44 хил. жилищни блока, които са на възраст над 30 и 40 години. Тези сгради трябва да се обновяват, за да се удължи срокът им на експлоатация.\"От тях ние ще обновим над 2000 блока, а 42 000 остават. Нужните средства са огромни, за това търсим по-устойчив модел на подпомагане с въвеждането на съфинансиране и приоритизация на базата на критерии, които ще се определят след широко обществено обсъждане\", обясни Крумова.Сред възможните решения е и диференциран подход спрямо хората с по-големи и по-малки възможности, както в един блок, така и в цели райони.Едни имат възможност да доплащат, а други не, акцентира Крумова и допълни, че в регионите с по-слабо икономическо развитие има и блокове в по-тежко състояние. \"Целта е да стимулираме собствениците, защото това са частни сгради. Ние подпомагаме частните собственици да обновяват своите жилища\", добави Крумова.\"Трябва да осъзнаем отговорността, която имаме като собственици на апартаментите си за общото състояние на блоковете. Има абсолютна необходимост от промяна на манталитета. Не може държавата да е виновна, че не сме се разбрали за поддръжката. Ако искаме държавата да ни помага трябва да осъзнаем и отговорността си по отношение на поддръжката, защото тя в момента не е адекватна\", критикува Малина Крумова.Невъзможността на собствениците да се сдружат и поддържат общата собственост е повод да се създаде програмата за енергийна ефективност.\"Очевидно е, че трябва да има подпомагане от държавата и бюджета. Обмисляме различни идеи, защото един унифициран модел не върши достатъчно работа. Има хора, които могат да си позволят доплащане, други не. Ние правихме допитване до хората и около 40% са готови да участват със съфинансиране\", стана ясно от думите на зам.-министъра.", "date": "2018.05.30", "title": "Собствениците с възможност да доплащат за саниране, искат от МТСП"}
{"url": "https://news.bg/crime/mazh-zastrelya-zhena-si-i-sased-v-haskovsko-selo.html", "text": "Хасковските криминалисти задържаха мъж, извършил двойно убийство. Извършителят е прострелял жената, с която живее на семейни начала и съседа си.По първоначални данни, ревност е причина за двойното убийство в хасковското село Козлец. 45-годишният заподозрян е живеел с 44-годишна жена на семейни начала. Освен нея, мъжът е застрелял и друг свой съселянин на 48 години, внушавал си, че има връзка с приятелката му.Убийството на мъжа е осъществено пред домовете на жертвите, които са съседи, а жената е убита в дома им. Извършителят е използвал законно притежаваната си ловна пушка \"ИЖ\" двуцевка, която е иззета от униформените полицаи. Образувано е досъдебно производство. Работата по случая продължава.", "date": "2018.05.30", "title": "Мъж застреля жена си и съсед в хасковско село"}
{"url": "https://news.bg/world/teroristat-ot-liezh-ubil-chovek-den-po-rano.html", "text": "Мъжът, който застреля двама полицаи и цивилен в белгийския град Лиеж във вторник, е убил човек ден преди атаките.Информацията разкри вътрешният министър на Белгия Ян Ямбон, цитиран от БиБиСи.Ямбон заяви, че нападателят Бенжамен Ерман, роден през 1982 г., е убил мъж - бивш затворник, който е срещнал, докато е бил в затвора.Нападателят взе хигиенистка за заложник в училище преди да бъде убит от полицията.Междувременно прокуратурата на Белгия, цитирана от АП и други медии, съобщи, че нападението срещу полицаите и цивилния се разглежда като \"убийство по терористичен начин\".Полицейски източници заявиха, цитирани от местни медии, че мъжът е крещял \"Аллах е велик\".Местната телевизия RTBF информира, че в понеделник нападателят временно е излязъл от затвора, където е лежал за наркотици. Предполага се, че в затвора може да се е радикализирал.", "date": "2018.05.30", "title": "Терористът от Лиеж убил човек ден по-рано "}
{"url": "https://news.bg/world/atina-i-skopie-se-dogovorili-za-imeto-severna-makedoniya.html", "text": "\"Република Северна Македония\" е най-вероятното име, за което са се договорили външните министри на Гърция и Македония Никос Кодзияс и Никола Димитров. Това е станало в рамките на последната среща между двамата, съобщи македонската телевизия \"Телма\", позовавайки се на собствени дипломатически източници.На срещата двамата се договорили за план за окончателното приключване на спора между Гърция и Македония за името на страната. Планът съдържа 11 стъпки и се очаква той да бъде одобрен и от премиерите Алексис Ципрас и Зоран Заев в телефонен разговор.По време на разговора Ципрас и Заев ще се разберат и за провеждането на среща в Преспа, която да направи споразумението официално.Според източниците на македонската телевизия държавата ще получи дата за започване на преговорите за членство в ЕС по време на срещата на върха на лидерите на ЕС на 28 и 29 юни.Това щяло да стане независимо от това дали има финализирана договорка за името на страната с Гърция. Ако държавите не постигнат споразумение до срещата на върха през юни, ЕС ще даде дата за старт на преговорите с Македония, с условието до декември 2018 година спорът около името да бъде решен окончателно.Медията припомня и че референдумът за новото име в Македония ще се проведе през месец септември.Стана ясно и че опозиционната партия в Гърция \"Нова демокрация\" е призовала правителството на Ципрас да не се съгласява с подобно споразумение, което би дало на Македония предварително зелена светлина за членство в ЕС и НАТО.За плана за окончателното споразумение между страните писаха и гръцки медии. Те съобщават, че ако споразумението бъде одобрено дипломатически, Зоран Заев ще трябва да го внесе за одобрение в парламента в Македония, като това ще стане с обикновено мнозинство.Ако планът се одобри от парламента в Македония, то Гърция ще трябва да уведоми НАТО, че одобрява влизането на Македония, с условието, че в страната трябва да се извършват конституционни промени.Следващата стъпка според гръцката медия е националния референдум в Македония за новото име. След това народните представители в страната ще трябва с квалифицирано мнозинство да одобрят промени в конституцията.Планът ще бъде представен за приемане в гръцкия парламент, след като в Македония се проведе референдум и се промени конституцията, допълват медиите в южната ни съседка.В същото време двете страни се въздържат от официални коментари по темата.В интервю пред EPT говорителят на правителство в Гърция Димитрис Цанакопулос заяви, че външните министри са отворили много въпроси около спора.\"Може да се каже, че се намира крайната линия, но никой не може да предскаже резултат от толкова сложни преговори. Въпреки това аз продължавам да съм голям оптимист и очаквам следващите ходове и следващите етапи на преговорите\", заяви Цанакопулос.", "date": "2018.05.30", "title": "Атина и Скопие се договорили за името \"Северна Македония\""}
{"url": "https://news.bg/int-politics/liga-prishpori-prezidenta-na-italiya-da-nasrochi-predsrochni-izbori.html", "text": "Лидерът на италианската антиелитистка партия \"Лига\" Матео Салвини призова италианския президент Серджо Матарела да определи датата на предсрочните парламентарни избори \"колкото е възможно по-скоро\" след невъзможността всички партии да постигнат споразумение и да сформират ново правителство в момента, съобщава италианската информационна агенция АНСА.\"Това е моят призив: Серджо Матарела да ни даде дата за избори и италианският народ ще се произнесе за това, което се случи\", изтъкна Салвини в Пиза.Той обаче заяви, че е против изборите да се проведат на 29 юли, защото това би попречило на много граждани да гласуват заради \"Ферагосто\" - ежегодния период на лятната ваканция на италианците.Междувременно беше съобщено, че Матарела се е срещнал с номинирания за министър-председател Карло Котарели по-рано днес, като са провели неофициални разговори, посветени на формирането на новото временно техническо правителство. Вчера Котарели не успя да представи на Матарела списък с министри, но \"информира държавния глава за политическата ситуация за 45 минути\".Италианските пазари обаче успяха да се възстановят от вчерашния срив въпреки политическата безизходица. Междувременно еврото също се възстанови, след като вчера се понижи до най-ниското си равнище от повече от шест месеца.", "date": "2018.05.30", "title": "\"Лига\" пришпори президента на Италия да насрочи предсрочни избори"}
{"url": "https://news.bg/entertainment/detsata-patuvat-bezplatno-s-bdzh-na-1-yuni.html", "text": "БДЖ подарява безплатно пътуване на децата по случай 1 юни. За поредна година дружеството ще подари безплатно пътуване на всички български деца до 14-годишна възраст на 1 юни, по повод техния празник - Международния ден на детето.Подаръкът важи за всички пътнически и бързи влакове в страната от 00.00 ч. до 24.00 ч. на 1 юни. При условие, че пътуването започва с нощен влак, който заминава преди 24:00 ч. на 1 юни, безплатното пътуване ще важи до пристигането на влака в крайната гара на следващия ден.За целта децата трябва да притежават документ за удостоверяване на възрастта, както и железопътни карти \"Дете\" и \"Учащ\".Запазените места за всички категории влакове и спалните места се заплащат. Децата на възраст до 10 години задължително пътуват с придружител.", "date": "2018.05.30", "title": "Децата пътуват безплатно с БДЖ на 1 юни"}
{"url": "https://news.bg/crime/s-politsay-pod-prikritie-zaloviha-grupa-dilari.html", "text": "Със спецакция на 26 май служители на Специализираната прокуратура и ГДБОП разбиха организирана престъпна група за разпространение на кокаин.Групата е задържана в хасковско, където се е извършила сделка. Иначе участниците в ОПГ-то са от Ботевград и Свиленград. Това съобщи наблюдаващият прокурор Лидия Манолова от отдел Криминален към спецпрокуратурата на брифинг, на който обявиха образуването на досъдебно производство.Залавянето на престъпната група е станало с помощна на ГДБОП, като операцията се е разпростряла на територията на цялата страна.За задържането на лицата е приложен т. нар. институт на служител под прикритие и доверител на сделка. Използвани са СРС-та, претърсени са жилищата и автомобилите на задържаните.Сделката е била за над 3 кг. кокаин на стойност от 93 хил. евро. Осъществена е край село Левка, област Хасково.Трите лица са задържани за срок до 72 часа. Двама от групата са с криминално проявени - единият за контрабанда на наркотици, другият за друго престъпление. За третият - това е първа криминална регистрация.Другият наблюдаващ прокурор Георги Мойсев обясни, че организираната престъпна група е действала още от 2017 г. до неутрализирането й. \"Парите не са на престъпниците, а това са парични суми, които са определени за закупуване на наркотично вещество\", изтъкна той и добави, че ако се съберат доказателства за други участници, то те ще бъдат задържани.Зам.-директорът на ГДБОП старши комисар Стефан Джолев се похвали, че това е поредният успешен съвместен случай между ГДБОП и Специализираната прокуратурата. \"Това е разследване, върху което се работи повече от четири месеца и бих искал да благодаря на спецпрокуратурата за оказаната процесуална подкрепа в критични за разследването моменти\", каза още Джолев.", "date": "2018.05.30", "title": "С полицай под прикритие заловиха група дилъри"}
{"url": "https://news.bg/world/soros-zapochva-kampaniya-za-vtori-referendum-za-brekzit.html", "text": "До дни ще започне кампания за втори референдум за Брекзит. Това съобщи милиардерът Джордж Сорос, цитиран от вестник \"Индипендънт\".В ключова реч инвеститорът заяви, че изгледите за продължителния развод на Великобритания с ЕС може да съдействат за убеждаването на британците, че еврочленството е в техен интерес.Твърди се, че Сорос е дарил около 500 000 британски лири за кампанията Best for Britain за оставане в ЕС. Групата се очаква да публикува манифеста си на 8 юни, с който ще призове за втори референдум за бъдещето на Обединеното кралство.\"Брекзит е неизмеримо вреден процес, който е пагубен и за двете страни\", каза 87-годишният в Париж.Според него раздялата с ЕС ще бъде дълъг процес, вероятно ще отнеме пет години.\"\", предупреди той.\"\", изтъкна Сорос.Той се опасява, че ЕС може да се насочи към друга голяма финансова криза, предизвикана от строги мерки за икономии и популистки партии, които се стремят към разцепване на съюза.", "date": "2018.05.30", "title": "Сорос: Започва кампания за втори референдум за Брекзит"}
{"url": "https://news.bg/crime/otkriha-10-tona-gorivo-zaryazani-pod-otkrito-nebe-v-pleven.html", "text": "Служителите на полицията в Плевен задържаха тонове нелегално гориво в местността \"Цигански бряст\".Горивото е открито вчера, 29 май, около 9.30 часа сутринта, съобщават от Областната дирекция на МВР в града. Тогава полицаите извършвали проверка по линия за противодействие на контрабандата на акцизни стоки в землището на Кнежа.В хода на проверката в местността \"Цигански бряст\" униформените намират 12 пластмасови цистерни, пълни с гориво.Цистерните били оставени под открито небе. Всяка от цистерните е с вместимост от по 1 тон.Общото количество на намереното гориво е 9.8 тона.Към момента не е установено какъв точно е петролният продукт. От него са взети проби за лабораторен анализ, уточняват от полицията.Собственикът на горивото не е установен. Към горивото нямало и никакви документи, удостоверяващи плащането, начисляването или обезпечаването на дължимия акциз.По случая са уведомени служители на Митница \"Свищов\", които са иззели горивото. Работата по разследването продължава.", "date": "2018.05.30", "title": "Откриха 10 тона гориво, зарязани под открито небе в Плевен"}
{"url": "https://news.bg/politics/mareshki-da-si-pie-hapchetata-prizova-karakachanov.html", "text": "Веселин Марешки да си пие хапчетата. Това призова вицепремиерът и министър на отбраната Красимир Каракачанов по време на международната изложба \"Хемус 2018\" в Пловдив, предаде \"24 часа\".Президентът и върховен главнокомандващ Въоръжените сили Румен Радев откри международната изложба \"Хемус 2018\" и пожела успех на участниците в изложението. Каракачанов пък изтъкна, че изложбата се случва в златно време за българската отбрана. Той напомни, че преди две седмици правителството гласува двата проекта за модернизация на Българската армия, свързани със закупуването на нов изтребител за българските ВВС, както и с придобиването на нова бронирана техника за Сухопътните войски. Очакванията на министъра на отбраната са до няколко седмици да бъде гласуван и третият проект за военноморските ни сили.По думите на Каракачанов, Марешки разбира от лекарства и е по-добре да си пие хапчетата, а не да се занимава с българската армия.Каракачанов заяви пред журналисти, че армията и темата за националната сигурност на Република България не са поле за евтин популизъм и призова Марешки да прояви чувство за национална отговорност по тази тема.Министърът на отбраната посъветва Марешки да не се занимава с това, което не разбира.Лидерът на \"Воля\" да се съсредоточи върху своите хапчета, поиска Каракачанов.Припомняме, по-рано лидерът на \"Воля\" заяви, че купуването на самолети е луксозен и излишен харч, който може да се прави от глупост или от корупция.Марешки внесе предложение за решение на Народното събрание да има мораториум върху сделките за модернизация на армията. Патриотите негодуват срещу думите на лидерът на \"Воля\". Искрен Веселинов дори изтъкна, че \"Воля\" и имала точка за отбрана в предизборната програма. Той нападна, че партията си сменя позициите, убежденията и предизборната програма. ", "date": "2018.05.30", "title": "Марешки да си пие хапчетата, призова Каракачанов"}
{"url": "https://news.bg/society/balgarite-imat-kurazha-da-se-boryat-s-trudnostite-na-zhivota.html", "text": "Ние европейците, сме изправени пред необходимостта от стратегически дебат за европейските ценности. Днешният форум цели да предизвика началото на такъв дебат. Това каза проф. Георги Фотев, национален програмен директор на EVS и директор на Центъра за изучаване на европейските ценности към Нов Български университет при представянето на резултатите от европейското изследване на ценностите, даващо поглед към идеите, вярванията, предпочитанията, нагласите, ценностите и мненията на гражданите от цяла Европа.Уникалният изследователски проект стартира през 1981 г., когато хиляди граждани от страните-членки на тогавашната Европейска общност са интервюирани със стандартни въпросници. Изследването се повтаря на всеки девет години. Участници в петата вълна са 47 страни. България участва от втората вълна през 1990 г. Текущото изследване е национално представително. В него участват 1560 лица. То е реализирано в периода ноември 2017 г. - януари 2018 г от \"Алфа Рисърч\".Очаква се края на 2018 г. да имаме данните от всички 47 страни.\"Обликът и идентичността на Европа се променя от европейските ценности. Ценностите свързват и разделят - едни отслабват в хода на историята, други се усилват\", отбеляза проф. Фотев.Основният пакет ценности на българина като своеобразна триизмерна перспектива представи доц. Антоний Гълъбов.Изследването констатира стабилизиране на високите стойности на значение на работата и в същото време стабилизиране на стойностите по отношение на политиката и видим ръст по отношение на ценността на свободното време. Интерпретацията на емпиричните данни, предложена от доц. Гълъбов: \"И в предишните изследвания България беше една от страните с най-високи стойности на ценност работа, но твърдението, което ви предлагам, че това е мислене за работата не като дълг или като труд към обществото, а работата като осигуреност. Данните на изследването показват, че най-важно при работата е доброто заплащане. Най-важна е сигурността, свързана с представата за работа. Едва една трета от изследваните лица смятат, че работата е дълг към други. В същото време имаме подобна тенденция в отношението към политиката. Значително нарастване от много ниска стойност, но политиката като мислене за нещо правено от политици, се възприема като външна и далечна. Имаме разширяване на значението на свободното време. Това чувствително нарастване на значимостта на свободното време отразява увеличаването на дистанцията между възприемането като публично и изживяването като лично присъствие в съвременното българско общество.\"Проф. Христо Тодоров: Усещането за щастие на българина!Да се говори за себеусещането на българите в минорна тоналност е клишето, което всички познаваме: били най-бедни, най-болни, най-нещастни. Това говорене кореспондира с една изконна българска склонност към оплакване, самоокайване, кореспондира и с едно по-ново разбиране, наложило се през последните десетилетия. В наши дни позицията на жертвата има високи шансове да бъде морално, медийно и социално възнаградена. От това да се представяш като жертва се печели не само самоуспокоение и чиста съвест, но и понякога съвсем конкретни културни и икономически предимства. Данните не предлагат потвърждение на крайно песимистичната самооценка на щастието на съвременните българи. В сравнение с изследването от преди десет години делът на хората, които са в положителния спектър, се е увеличил забележимо, а тези на хората, които дават оценки в отрицателния, е намалял. Делът на хората, които оценяват живота си като по-скоро щастлив отколкото обратното е по-голям във всички разпределения, отколкото този на хората, които дават по-скоро отрицателна оценка на живота си.Младите дават по-положителна оценка от старите.По-високо образованите се чувстват по-щастливи. Хората с деца се преживяват като по-щастливи от тези без деца.Заключението в днешна България трудностите на живота, макар и да не са пренебрежими, макар да не са малки - не са непосилни. Повечето съвременни българи имат кураж да се борят с тях успешно и да водят поне за себе си един смислен и удовлетворителен живот.Доц. Татяна Буруджиева изведе от изследването три добри новини - това, че нараства убеждението, че гражданите сами контролират живота си и имат свобода на избор, както и че нарастват привържениците на една от основните ценности в демокрацията - хората, които смятат, че е необходимо да се уважават законите. Два пъти са се увеличили тези, които смятат че демокрацията е много добра система. Доверието в медиите е на равнището на доверие в парламента. Само партиите са конкурентно способни в този процес. Преминаването от емоция към рационалност обаче се очертава като изключително мудно действие.Само с 2% е намалял делът на хората, които искат силна ръка - тоест водач, който да се оправя, без да се занимава с избори. Но остават 60%, които мислят иначе. В българското общество виси тежък проблем в отношението експерти - политици - тоест кой да взема колективно обвързващи решения.Все още 81% смятат, че не правителството, а експертите трябва да взимат тези решения. Това е важна задача пред интелектуалците.Демокрацията остава харесвана, но все още не рационализирана ценност, коментира още Буруджиева и допълни по темата за демокрацията: Това е една приказка, в чиито щастлив край ние вярваме, но все още не сме наясно кои герои играем и как се държим в тази приказка.", "date": "2018.05.30", "title": "Българите имат куража да се борят с трудностите на живота"}
{"url": "https://news.bg/int-politics/v-rusiya-zasneha-video-s-dron-na-boyno-razgrashtane-na-noviya-iztrebitel-su-57.html", "text": "Руската военна телевизия \"Звезда\" публикува видео, на което е заснето бойно разгръщане на руския изтребител от пето поколение Су-57. Видеото е заснето от безпилотен самолет.Кадрите са били заснети по време на военния конкурс \"Авиадартс-2018\". Изтребителите са симулирали бойно разгръщане и атака на наземни цели на условен противник, уточнява телевизията на руското военно министерство.Су-57 е руски многоцелеви изтребител, чието предназначение е да унищожава въздушни, наземни и надводни цели, използвайки системи за противовъздушна отбрана, разузнаване на дълги разстояния, както и разрушаване на системата за управление на авиацията на врага.Първият полет на Су-57 се проведе в началото на 2010 г. През 2019 г. военновъздушните сили на Русия е предвидено да получат 12 машини.", "date": "2018.05.30", "title": "В Русия заснеха видео с дрон на бойно разгръщане на новия изтребител Су-57"}
{"url": "https://news.bg/politics/s-vasal-na-putin-demokratite-izpratili-borisov-kam-moskva.html", "text": "За \"Демократична България\", визитата на Борисов при Путин е видим завой на Изток. Правителството предава евроатлантическите ценности на България, за които гласуват техните избиратели и поставя държавата в недостойно положение пред европейските партньори, смятат те.\"В такъв исторически момент, в който България е председател на Съвета на Европа, този акт на измяна на държавната ни политика, изглежда още по-унизителен и отдалечава перспектива ни за пълноценно членство в Еврозоната и Шенген\", обясняват от обединението.\"Демократична България\" се обявява против коленопреклоническото поведение на премиера и настоява българското правителство да защитава достойно интересите на България и евроатлантическия път.", "date": "2018.05.30", "title": "С \"васал на Путин\" демократите изпратили Борисов към Москва"}
{"url": "https://news.bg/politics/dps-ochakvalo-ostavkata-na-plochev-makar-i-greshkata-da-e-v-sistemata.html", "text": "От ДПС очаквали . \"Това е само фрагмент от безизходицата на здравеопазването и това, за съжаление, не е утешително, нито за пациентите, нито за хората в системата.\" Това коментра Нигяр Джафер от ДПС във връзка със слуховете около оставката на Плочев.\"Истината е, че се очакваше проф. Плочев или да подаде оставка, или да бъде доказано, че той системно не изпълнява ангажиментите си\", изтъкна Джафер.По думите на депутата от ДПС сме свидетели на продължение на сагата, в която всички са въвлечени всички. \"Очакванията ни са да има политическа воля, за да се подкрепят реформи\", заяви още тя.Според Джафер последните събития, свързани с напрежението в различни области, показват, че болниците във Враца и Ловеч не са просто инцидентни примери и прецеденти.\"Грешката е в системата, в модела\", посочи Джафер и апелира час по-скоро да се представи нов здравноосигурителен модел, цялостна визия, с ясни приоритети, които да бъдат подкрепени от всички политически сили. Този модел трябва да бъде следван, независимо от това кой управлява и кой е опозиция, категорична е Нигяр Джафер.Припомняме, по-рано днес тръгна слух, че управителят на Националната здравноосигурителна каса (НЗОК) проф. Камен Плочев е подал оставка. В последствие от пресцентъра на НЗОК потвърдиха информацията за news.bg.В писмо на Плочев до Надзорния съвет на касата, с което news.bg разполага, Камен Плочев обаче не оповестява оставката си. Той уведомява, че предвид здравословното си състояние не може още един месец да изпълнява задълженията си. Реално става ясно, че Плочев не подава оставка, а оставя на Надзорния съвет на НЗОК да вземе решение. Надзорният съвет е органът, който би трябвало да препрати една оставка към Народното събрание, тъй като то е органът, който избира управител на НЗОК.За сега не се знае дали и кога Надзорният съвет ще се събере за заседание. Припомняме, преди повече от месец  заради процедура по актуализация на бюджета на Касата.Тогава здравният министър Кирил Ананиев . Причината беше, че проф. Плочев не е информирал Надзорния съвет на НЗОК, не е уведомил и самия министър, а директно се обърнал към законодателния орган за актуализиране на бюджета. Пари трябвали, за да се платят дългове към чужди каси.Тогава Плочев изнесе близки до коректните данни. Последва спешна проверка на сумите, които дължим към чужди каси. Проверката беше предизвикана от Депутатите от \"Обединени патриоти\" предположиха, че управителят на Националната здравноосигурителна каса  на бюджета на Касата.Славчо Велков от БСП като близък приятел на проф. Плочев ясно отсече, че върху проф. Плочев е оказван натиск и той идва високопоставен политик в управлението на държавата.  кой е притискал проф. Плочев.", "date": "2018.05.30", "title": "ДПС очаквало оставката на Плочев, макар и грешката да е в системата"}
{"url": "https://news.bg/world/tramp-blokira-dnevniya-red-na-g-7.html", "text": "Дни преди лидерите на седемте най-развити икономики в света да се срещнат в Канада, организаторите имат проблем - Доналд Тръмп възпрепятства постигането на съгласие по основните теми, пише \"Политико\".Ежегодната среща на държавите от Г-7 е планирана за 8 юни в канадския град Квебек, но все още се запазва безпрецедентно разделение по отношение на дневния ред и какво да включват съвместните декларации от срещата, според високопоставени представители от Европа и САЩ.И подривна сила е Тръмп. По важни въпроси като търговските правила, борбата с климатичните промени, разходите за отбрана и иранската ядрена сделка президентът на САЩ наруши световния консенсус, който съществуваше при предшественика му Барак Обама. С политиката си Тръмп остава дипломатите да си блъскат главата върху изготвянето на декларацията и намирането на обща база, която да помогне за плавното провеждане на срещата. Ако лидерите не се обединят, това ще е в разрез с традицията около срещите на Г-7, които исторически служат като годишно потвърждение на съюза между най-големите западни сили.\"Канадците не знаят какво да правят\", каза съветник на лидер на държава от Г-7. Втори съветник - дипломат от друга държава, който работи по дневния ред от месеци, съобщи, че никога не са били толкова близо до провеждането на срещата без принципно споразумение лидерите какво ще обсъдят и кажат.Трети официален представител изтъкна, че разговорите са \"несвързани и безцелни\".Премиерът на Канада Джъстин Трюдо първоначално настояваше да се използва срещата за насърчаване дебатирането на проблеми, които са централна част от програмата на правителството му, такива като климатичните промени, овластяването на жените, мир, икономическо развитие и трудовия пазар в бъдеще. Либералният канадски премиер заяви, че лидерите на държавите от Г-7 имат \"отговорност да гарантират, че всички граждани печелят от нашата глобална икономика\".Но тези цели, подкрепени с различна степен на ентусиазъм от другите лидери, са в сблъсък с протекционистката \"Америка първа\" на Тръмп, отбелязаха високопоставени представители.Трюдо се фокусира върху половото равенство като \"топ приоритет\" на канадското председателство.Критици обвиняват администрацията на Тръмп, че следва политики в ущърб на жените - предимно действия в областта на репродуктивното здраве и равното заплащане. Самият президент на САЩ е замесван в секс скандали, което той категорично отрича.До миналата седмица дори нямаше споразумение дали изобщо ще има финално комюнике, подписано от всички лидери, което e традиция, или Трюдо просто ще излезе със съобщение в края на срещата, каза официален представител от държава от Г-7. Дипломатите зарязаха чернова на комюнике, защото включва елементи, които не са одобрени от всички.\"\", попита високопоставен съветник, запознат с обсъжданията на програмата.Дипломатите работят по дневния ред от месеци, но всички са песимистични след среща в Квебек през април, според високопоставен европейски представител.В Берлин пък се безпокоят, че Тръмп ще използва Г-7 публично да принуди Германия да поеме ангажимент за увеличаване на военните разходи.Представители на САЩ признаха, че има голяма несигурност около това какво ще донесе срещата.Разногласията между Тръмп и другите лидери си проличаха още на миналогодишната среща на Г-7 в Италия.В момента дипломатите са постигнали обща база само по казуса с Венецуела.", "date": "2018.05.30", "title": "Тръмп блокира дневния ред на Г-7"}
{"url": "https://news.bg/int-politics/raketen-udar-na-sasht-likvidira-nad-50-komandiri-na-talibanite-v-afganistan.html", "text": "Повече от 50 висши командири на талибаните са били убити при артилерийска атака, докато са провеждали среща в южната афганистанска провинция Хелманд. Това обяви говорителят на силите на САЩ в Афганистан, докато боевете продължават в цялата страна, съобщава \"Ройтерс\".Нападението срещу среща на командири в района Муса Кала в Хелманд, една от основните крепости на талибаните, е сериозен удар за ислямистките бунтовници, изтъкна говорителят на американските сили.\"Това определено е забележителен удар\", коментира той, добавяйки, че няколко други висши и по-нископоставени командири са били убити по време на операциите в рамките на 10-дневен период този месец.Талибаните обаче отхвърлиха информацията като \"пропаганда\" и заявиха, че при атаката са били ударени две цивилни къщи в Муса Кала, при което са загинали петима цивилни и са били ранени още трима души.\"Това е жилищен район, който няма никаква връзка с талибаните\", увери говорителят им в изявление.Американските военни уточниха, че в срещата на 24 май са участвали командири от различни афганистански провинции, включително съседната Фара, където талибаните за кратко заплашиха да превземат столицата на провинцията по-рано този месец.\"Смятаме, че срещата е имала за цел планиране на следващите стъпки\", отбеляза говорителят. Въпреки че ударът на артилерийска ракетна система ще наруши операциите на талибаните, това не означава непременно прекъсване на боевете.Подробности от операцията през миналата седмица се появиха, докато сраженията продължават в други части на Афганистан, където талибаните, които целят да възстановят шериата, предприеха ежегодната си пролетна офанзива през миналия месец.", "date": "2018.05.30", "title": "Ракетен удар на САЩ ликвидира над 50 командири на талибаните в Афганистан"}
{"url": "https://news.bg/world/bezplatni-bileti-za-rok-festivali-v-rumaniya.html", "text": "В Румъния ще подкрепят с безплатни билети за рок фестивали доброволците, които даряват кръв , съобщават местни медии.Платформата \"Аз също дарявам\" в момента разполага с около 5200 членове-донори.Специалните каравани за даряване на кръв могат да бъдат намерени в Клуж-Напока, Букурещ, Яш, Тимишоара, Брашов или Констанца. В същото време онези, които даряват кръв в центровете за трансфузия, ще се ползват от отстъпки при закупуване на пасове за двата фестивала. Отстъпките възлизат на около 150 лей (€32).Untold е най-големият фестивал на електронната музика в Румъния. Той се провежда тази година от 2 август до 5 август в Клуж-Напока. Prodigy, Bonobo, Afrojack, Alesso и Armin van Buuren са част от състава на събитието.Изданието на Neversea от 2018 г. ще се състои от 5 юли до 8 юли в Констанца. Известните диджеи Армин ван Буурен и Стив Аоки ще се представят на събитието.", "date": "2018.05.30", "title": "Безплатни билети за рок фестивали в Румъния"}
{"url": "https://news.bg/weather/toplo-i-slanchevo-1.html", "text": "Днес ще е предимно слънчево, с разкъсана висока облачност. След обяд над планините ще се развие и купеста облачност, но вероятността за валежи е малка. Ще духа слаб, в Източна България - до умерен североизточен вятър. Максималните температури ще са между 26° и 31°, в София - около 27°. Това съобщават НИМХ към БАН.Над планините ще е предимно слънчево, с временни увеличения на облачността, но вероятността за валежи е малка. Ще духа до умерен североизточен вятър. Максималната температура на височина 1200 метра ще е около 19°, на 2000 метра - около 11°.По Черноморието ще е предимно слънчево, с разкъсана висока облачност. Ще духа до умерен североизточен вятър. Максималните температури ще са 23°-25°. Температурата на морската вода е 20-22°. Вълнението на морето ще е около 3 бала.", "date": "2018.05.30", "title": "Топло и слънчево"}
{"url": "https://news.bg/regions/rekonstruirat-ulichnite-vodoprovodi-po-stolichnata-ul-grancharska-do-27-yuli.html", "text": "От 30 юни до 27 юли се забранява влизането на пътни превозни средства по ул. \"Грънчарска\", в посока от ул. \"Каменоделска\" към ул. \"Заводска\".От 30 юни до 14 юли се забранява влизането на превозни средства както следва:- по крайните две пътни ленти от северната страна на пътното платно на ул. \"Грънчарска\", в участъка между ул. \"Каменоделска\" и ул. \"Опорска река\";- по крайна лява пътна лента от южната половина на пътното платно на ул. \"История славянобългарска\", в участък от 50 м преди кръстовището с ул. \"Опорска река\", в посока ул. \"Каменоделска\".От 15 юни до 27 юли се забранява влизането на превозни средства, както следва:- по крайна дясна пътна лента от западната страна на пътното платно на ул. \"Каменоделска\", в участък от 35 м преди кръстовището с ул. \"Грънчарска\";- по крайните две пътни ленти от северната страна на пътното платно на ул. \"Грънчарска\", в участък от 70 м след кръстовището с ул. \"Каменоделска\".", "date": "2018.05.30", "title": "Реконструират уличните водопроводи по столичната ул. \"Грънчарска\" до 27 юли"}
{"url": "https://news.bg/int-politics/sasht-sakrashtavat-prodalzhitelnostta-na-vizi-za-kitayski-grazhdani.html", "text": "Правителството на САЩ планира да съкрати продължителността на визите, издадени на някои китайски граждани, като част от стратегия за предотвратяване на кражба на интелектуална собственост от страна на съперници на САЩ, съобщава Белият дом, цитиран от \"Ройтерс\".Държавният департамент на САЩ предприема мерки от 11 юни, за да \"повиши сигурността във връзка с някои китайски кандидати за визи\", коментират те.\"Намаляването на валидността на някои новоиздадени визи е част от Стратегията за национална сигурност, за да се гарантира, че интелектуалната собственост не се прехвърля на нашите конкуренти\", се казва в официално съобщение. Длъжностните лица обмислят ограничения по отношение на визите за студенти по наука и технологии от някои страни.Служител от департамента коментира, че процесът на кандидатстване за виза не се е променил, но консулските служители могат да ограничат валидността на визите за някои китайски кандидати за всеки отделен случай.\"Асошиейтед прес\", цитирайки представител на департамента съобщава, че китайските студенти ще бъдат ограничени до едногодишни визи, ако учат в определени области като роботика, авиация и високотехнологично производство. Това са области, които Пекин счита за приоритетни цели в своя производствен сектор.По информация на АП служителят заявява, че според инструкциите, китайските граждани, търсещи визи, ще се нуждаят от специално разрешение от няколко агенции в САЩ, ако работят като научни работници или мениджъри за компании в списъка на отделите за търговия на САЩ, които се нуждаят от по-строг контрол. Очаква се тези изисквания да отнемат месеци за всяко заявление. ", "date": "2018.05.30", "title": "САЩ съкращават продължителността на визи за китайски граждани"}
{"url": "https://news.bg/politics/samoletite-sa-absolyutno-izlishen-luks-spored-mareshki.html", "text": "България като има ангажименти към НАТО, няма ли към ООН? Това пита председателят на \"Воля\" Веселин Марешки в ефира на Нова.\"Абсолютно излишен лукс, те направиха дезертьорство от българския интерес. Националната ни сигурност не е застрашена. Каракачанов и останалите коакьори ще обясняват, че имат задължения към НАТО\", коментира Марешки.Той напомни, че генералният секретар на ООН - Антонио Гутериш в свое изявление акцентира, че разоръжаването е ангажимент на всяка нация, на всеки човек. Това обхващало както ръчните граната, така и самолетите, обясни Марешки.Той не напада Обединени Патриоти, действията му не са насочени срещу вицепремиера Красимир Каракачанов. \"Воля\" защитава националните интереси, настоя Марешки.Изведнъж се казва, че ще бъдат изхарчени 6 млрд. лв. за самолети, обещавайки и високи пенсии полицаи по селата. \"Полицай във всяко село ще струва 50 милиона на година\", изтъкна Марешки.\"Ако трябва да мине самолет през нашата територия, той ще премине и през нашите съседки, така че не може да има нападение\", натърти лидерът на \"Воля\" и допълни, че вижда в купуването на самолети абсолютно излишен лукс.\"Нека се дава пари за народа, а когато останат пари да се купуват скъпи играчки\", категоричен е Веселин Марешки.", "date": "2018.05.30", "title": "Самолетите са абсолютно излишен лукс според Марешки"}
{"url": "https://news.bg/society/porozhanov-obeshta-do-mesets-standarti-za-hranite-i-zakon-za-rozite.html", "text": "България върви напред по отношение на законодателство в селскостопанско отношение. Тази позиция заяви министърът на земеделието Румен Порожанов в ефира на bTV. По думите му европредседателството трябваше да покаже, че в България има компетентни хора.Противоречията са по-скоро с политическа нотка според земеделския министър.Анализ е направен за законодателството за стандартите за храните. Млечните продукти са изрядни и стандартите се спазват, информира Порожанов. В месопреработвателната промишленост няма конкретни изисквания за съдържанието на месо. Стандартите за месото в кренвиршите е 75 процента в другите страни, напомни министърът.Стандартите ще бъдат изготвени до един месец. До месец се забранява и вкарването на палмово масло в млечните продукти. Порожанов обеща строг контрол в това отношение.Относно проблемите на розоберите, Порожанов коментира, че ежегодно насажденията с рози бележат ръст от 10%. Заради топлото време розовият цвят трябваше да се обере много бързо.Оказан бил натиск върху дестилерите, но Порожанив намира за нормално, когато има много нерегистрирани производители те да останат встрани. Закон за розите до месец обеща Порожанов.", "date": "2018.05.30", "title": "Порожанов обеща до месец стандарти за храните и закон за розите"}
{"url": "https://news.bg/society/grazhdani-protestirat-sreshtu-stroezh-na-kashti-za-gosti-i-spa-tsentar-v-rupite.html", "text": "Граждани протестират срещу строеж на къщи за гости и СПА център в Рупите. Местността е защитена зона, но инвеститорите искат да построят 11 къщи за гости.\"Инвестиционното намерение се намира наистина в местността Рупите, но тя е огромна като площ. То се намира в близост до изворите на около 300 метра и граничи с една от оградите на комплекса на Ванга. Имаме абсолютно всички разрешителни. Има информация, че първо се копаят гьоловете - няма нищо с гьоловете, те са си там, хората си се къпят... Това са си частни терени, които всеки един гражданин утре като иска да прави някакво инвестиционно намерение, той е длъжен да си го съгласува с община, в случая - ние с община Петрич\", коментира пред БНТ инвеститорът Валентин Парапунов.Строежът предизвика общественото недоволство и гражданите твърдят, че ще бъде изграден незаконен спа комплекс, а минералните извори - гьолове, ще изчезнат. \"Проблемът е, че обществеността не е запозната, няма прозрачност на процедурата, на инвестиционните намерения и според нас е заплашено съществуването на това място и изобщо запазването на екосистемата и бъдещето на региона, каза една от недоволните гражданки. Казва ни се, че всички процедури са спазени, че ще се построят 11 двуетажни къщички, но ние знаем какъв е дебитът на концесията, знаем колко са ползвателите с договори - по пътя на логиката дебитът няма да е достатъчен, за да се осигури вода. Това означава, че свободният разлив ще се намали, естествените гьолове ще изчезнат, екосистемата ще се загуби, а от това зависи животът на земноводни, влечуги, птици\", коментират пред БТВ протестиращи.\"Възложителят е съгласувал подробния устройствен план с абсолютно всички държави инстанции, така че ние тук сме поставени вече пред свършен факт. Това е частен имот, не мога да спра строителство в частен имот, което е минало абсолютно всички съгласувания\", обяснява главния архитект на Петрич Владимир Митрев. Според него, хората ще могат да се лекуват, защото в общинските имоти не се предвижда застрояване, а строежът няма да е върху изворите,Адвокатът на инвеститора Иво Стефанов допълва, че не се строи върху т. нар. гьолове. Той смята, че в момента лековитата вода не се използва правилно, а просто се оттича в река Струма. Със своя проект, клиентът му ще оползотвори част от водата, като направи спа център с няколко къщи за гости.Кметът на Рупите Георги Атанасов коментира, че няма писмена или устна жалба, а гражданите обясняват, че са в неведение за инвеститорския интерес, заявен преди две години. Става ясно чак когато имотът е ограден.", "date": "2018.05.30", "title": "Граждани протестират срещу строеж на къщи за гости и СПА център в Рупите"}
{"url": "https://news.bg/society/s-mesets-toplofikatsiya-zabavya-letni-remonti-v-stolitsata.html", "text": "С месец Топлофикация забавя летни ремонти в столицата. \"Всички наши дейности се съгласуват със Столична община и ремонтът по ул. \"Граф Игнатиев\" в момента същевременно подменяме трасета. Възникнаха и определени административни проблеми в община \"Младост\" и не сме получили разрешение за строеж, за да извършим определени административни дейности\", коментира пред БНТ инж. Боян Паунов, директор на дирекция \"Експлоатация\" в \"Топлофикация - София\".Той обясни, че отлагането на ремонтните дейности в някои източни квартали се за 3 до 20 юли, а за район \"Младост\" все още не е ясно и допълнително ще уведомяват клиентите.Топлофикация поиска 4% увеличаване на парното и топлата вода от 1 юли, но КЕВР им разрешава 1%. Във връзка с увеличението на цените инж. Паунов обясни, че топлофикация са попълнили таблица по определена методика и финансов модел и това се е получило след вписване на изходни данни, отчети и прогноза.Паунов додълни, че през август за 9 дни няма да работи ТЕЦ \"София\" в центъра на столицата. Има и определен брой абонатни станции, които ще са без топлоподаване за около 20 дни. Направена е схема, при която се минимизират периодите с преустановено топлоподаването, обясни инж. Боян Паунов.", "date": "2018.05.30", "title": "С месец Топлофикация забавя летни ремонти в столицата"}
{"url": "https://news.bg/crime/v-stolipinovo-otnovo-sabaryat-nezakonni-postroyki.html", "text": "В пловдивския квартал \"Столипиново\" багер разруши незаконно построените постройки, информира bTV. Това е поредната акция по събаряне на незаконни постройки.Сред разрушените постройки има както жилищни, така и павилиони. Съборена е къщата на баща с три деца и общо 10 павилиона.Незаконното строителство е проблем от няколко години, заяви кметът на района Николай Чунчуков. По думите му със събарянето на къщата става възможно по-лесното контролиране на строителството на нови постройки.Бащата и децата, чиято къща бе съборена, имат регистрация на друг адрес. Очаква се да идат да живеят та, обясни Чунчуков.Всеки, които иска да има търговска дейност, да иде в регламентираните търговски обекти на общинските терени и да си плащат таксите към община Пловдив.", "date": "2018.05.30", "title": "В \"Столипиново\" отново събарят незаконни постройки"}
{"url": "https://news.bg/politics/armiyata-skara-volya-i-patriotite.html", "text": "\"Воля\" и патриотите се сблъскаха за армията. От \"Воля\" настояват за мораториум върху проектите за модернизация на армията.Вчера внесохме предложение за решение на Народното събрание да има мораториум върху сделките за модернизация на армията, обяви лидерът Веселин Марешки. България е изправена пред грабеж в пъти по-голям от този, от който не сме се излекували- КТБ.С покупката на няколко самолета ще бъдат откраднати за ден 6 млрд. лева, с един подпис, обясни Марешки. Най-бедната страна в ЕС не може да си позволи да отделя милиарди за армията, при положение, че фалират болници, категоричен е той.Според него армията не трябва да се модернизира на парче. Такъв грабеж може да бъде направен само от глупост, от страх или от корупция, предположи лидерът на \"Воля\".Покрай джендър идеологията политиците започнаха да си сменят не само пола, но и убежденията и предизборните програми, ядоса се патриотът Искрен Веселинов. Той захапа \"творческите превъплъщения на един преждеговорещ политически лидер, който през последните месеци прави опит да прави доста пируети в политическото пространство\". Въпросът е дали един политик трябва да има такива превъплъщения, недоумява Веселинов.Въпросът за превъоръжаването е въпрос за национална сигурност и на национална чест, изтъкна патриотът. Продължавайки да се питам за тези ловки пируети, задавам следните въпроси - как можем да гарантираме своята сигурност, своите права като българи без съюзник, пита Веселинов.И от опозицията коментираха военния спор, разиграл се в парламента сутринта. Йордан Цонев от ДПС смята, че страната ни трябва да може да си позволи бюджет за отбрана. Нашата сигурност е в НАТО и ние сме поели ангажименти, по думите му.Партията обаче поставя въпроса за какво ще се харчат парите за отбрана. Трябвало да се харчат по ясна концепция как ще изглежда армията ни в рамките на НАТО. БСП са на мнение, че когато става въпрос за национална сигурност, винаги са за разумните решение. Трябва да се прави баланс на разходите, изтъкна Таско Ерменков. Нова техника без мотивирани военни ще е само купчина желязо, според социалиста. Важно е и как ще се харчат парите за отбрана. За нас винаги в центъра на вниманието са били военнослужещите, каза Ерменков. Да служиш на родината не е най-леката работа, обясни социалистът.", "date": "2018.05.30", "title": "Армията скара \"Воля\" и патриотите"}
{"url": "https://news.bg/int-politics/ukrayna-obvini-rusiya-za-zastrelyaniya-ruski-zhurnalist-babchenko.html", "text": "Премиерът на Украйна Владимир Гройсман обвини Русия, че стои зад убийството в Киев на руския журналист Аркадий Бабченко, съобщават украинските медии.\"Убеден съм, че руската тоталитарна машина не му е простила честността му и принципната позиция\", написа украинският премиер в профила си във \"Фейсбук\".Критик на Кремъл, Бабченко беше застрелян близо до апартамента си снощи.Русия призова за разследване, но изтъкна, че \"кървавите престъпления\" били станали рутинни за \"режима в Киев\".Отношенията между Русия и Украйна остават напрегнати след анексирането на Крим от Русия през 2014 г. и овладяването на части от Източна Украйна от проруските сепаратисти.41-годишният Бабченко беше открит да кърви до входа на кооперацията, в която е живеел, от съпругата си и почина в линейката на път за болницата. Той е бил прострелян няколко пъти в гърба.Украинският депутат Антон Херашченко уточни, че журналистът е излязъл да купи хляб, като убиецът го е причакал.Началникът на полицията в Киев Андрий Кришченко посочи пред местните медии, че подозират, че Бабченко е бил убит заради \"професионалните си дейности\".В последната си публикация във \"Фейсбук\" само няколко часа преди атаката, Бабченко е припомнил, че е имал късмет да избяга преди четири години при подобни обстоятелства - точно в същия ден.Той пише, че е планирал да лети с украински войници на хеликоптер до военната зона в Източна Украйна.Не му е било разрешено да се качи на борда, защото не е имало достатъчно място. Хеликоптерът беше свален от проруските сепаратисти, като 14 души загинаха.\"Имах късмет. Оказа се втори рожден ден\", написал Бабченко.В публикацията си украинският премиер препраща към последния постинг на Бабченко във \"Фейсбук\".\"Това е последната публикация на Аркадий Бабченко. Преди 10 часа той писа за втория си рожден ден. И сетне го убиха. Убеден съм, че руската тоталитарна машина не му е простила честността и принципната позиция. Той беше истински приятел на Украйна, който разказа на света истината за руската агресия\", коментира Гройсман.И добави: \"Убийците трябва да бъдат наказани.\"От руското външно министерство изтъкнаха в изявление: \"Настояваме украинските власти да положат всички усилия незабавно да разследват. Кървавите престъпления и пълната безнаказаност станаха рутинни за режима в Киев.\"По-късно Александър Бортников, който е началник на Федералната служба за сигурност (ФСБ) на Русия, подчерта, че твърденията от страна на Украйна, че ФСБ стои зад убийството на Аркадий Бабиков, са \"абсурд и провокация\".  ", "date": "2018.05.30", "title": "Украйна обвини Русия за застреляния руски журналист Бабченко"}
{"url": "https://news.bg/society/organizatsiya-predlaga-novi-spirki-na-transporta-v-stolitsata.html", "text": "От гражданската организация Спаси София предлагат на Столичната община да създаде седем нови спирки. Организацията вече е внесла предложението си в общината. Според тях с новите спирки ще се подобри транспортното обслужване в столицата.Предложенията включват създаване на трамвайни спирки по ул. \"Алабин\" в близост до пешеходната зона по бул. \"Витоша\", както и нови тролейбусни спирки до изходите на метростанция \"СУ Св. Кл. Охридски\".От Спаси София предлагат също и нова трамвайна в близост до централната автогара.\"Въпреки, че София продължава да расте, столичният градски транспорт е изправен пред сериозни предизвикателства заради неравната конкуренция с личните автомобили като удобство и време за пътуване. Често прекачванията между отделните линии са неудобни, отнемат доста време и изискват значително ходене пеша.\", заявяват от организацията.Предложението е новите спирки да бъдат изградени на места, където има достатъчно място за тях. Те няма да затрудняват и пешеходците.\"Разстоянията между две последователни спирки на наземните линии в София често вариират между 600 и 1000 метра, което представлява проблем за много граждани и прави градския транспорт още по-непривлекателен\", обясни Гергин Борисов от организацията и добави, че подобен пример са спирките на бул. \"Св. Наум\". Разстоянието между автобусните спирки при метростанция \"Европейски съюз\" и Семинарията е над километър, в район със сериозен наклон. От Спаси София предлагат нова автобусна спирка при ул. Милин камък.", "date": "2018.05.30", "title": "Организация предлага нови спирки на транспорта в столицата"}
{"url": "https://news.bg/politics/otteglya-li-se-shefat-na-nzok.html", "text": "Управителят на Националната здравноосигурителна каса (НЗОК) проф. Камен Плочев е подал оставка - първоначално новината тръгна като слух, като от пресцентъра на НЗОК потвърдиха информацията за news.bg.С писмо до Надзорния съвет на касата, с което News.bg разполага, Камен Плочев уведомява, че предвид здравословното си състояние не може още един месец да изпълнява задълженията си. Реално става ясно, че Плочев не подава оставка, а оставя на Надзорния съвет да вземе решение. Надзорният съвет е органът, който би трябвало да препрати една оставка към Народното събрание, тъй като то е органът, който избира управител на НЗОК. В отвореното писмо на Камен Плочев: \"През последните три месеца поради заболяване, което изискваше болнично и домашно лечение, не бях в състояние да изпълнявам служебните си задължения. По мнение на лекуващия ми екип няма да бъда трудоспособен минимум още един месец. Тези факти изискват вземане на решение - в състояние ли е управителят на НЗОК да продължава да заема длъжността, на която е избран от народното събрание\", пише в писмото на Плочев.\"Вземането на решение дали да продължа да изпълнявам задълженията си като управител или да предложите на НС прекратяване на правомощията ми е ваша отговорност и разчитам, че вие ще предложите на народните представители коректната формулировка. Лично аз смятам, че законът трябва да бъде спазен\", пише още Плочев до надзора. \"Не подавам оставката си, защото съм твърдо убеден, че не съм нарушил закона или извършил действия, водещи до уронване авторитета на институцията, която ми бе възложено да представлявам. Нещо повече, считам, че помогнах за изясняването на един казус, чието решаване ще укрепи авторитета и доброто име н НЗОК и на РБ\", изтъква още Камен Плочев.\"По време на дискусиите около горе цитирания казус се изостри тонът на комуникацията между мен и ръководството на МЗ. Бих искал да подчертая, че не намирам връзка между създалата се ситуация и моето заболяване. Ще бъде спекулация, ако някой отправя обвинения за виновност за здравословното ми състояние към когото и да е\", разкрива шефът на здравната каса.Писмото му завършва: \"Очаквам вашето решение и оставам с дълбоко уважение към всеки един от вас.\"За сега не се знае дали и кога Надзорният съвет ще се събере за заседание.Припомняме, преди повече от месец  заради процедура по актуализация на бюджета на Касата.Тогава здравният министър Кирил Ананиев . Причината беше, че проф. Плочев не е информирал Надзорния съвет на НЗОК, не е уведомил и самия министър, а директно се обърнал към законодателния орган за актуализиране на бюджета. Пари трябвали, за да се платят дългове към чужди каси.Тогава Плочев изнесе близки до коректните данни. Последва спешна проверка на сумите, които дължим към чужди каси. Проверката беше предизвикана от Депутатите от \"Обединени патриоти\" предположиха, че управителят на Националната здравноосигурителна каса  на бюджета на Касата.Славчо Велков от БСП като близък приятел на проф. Плочев ясно отсече, че върху проф. Плочев е оказван натиск и той идва високопоставен политик в управлението на държавата.  кой е притискал проф. Плочев.", "date": "2018.05.30", "title": "Оттегля ли се шефът на НЗОК?"}
{"url": "https://news.bg/int-politics/sasht-iskat-totalna-konfrontatsiya-s-iran-ubeden-lavrov.html", "text": "Руският външен министър Сергей Лавров обяви, че САЩ са се оттеглили от ядреното споразумение с Техеран \"с оглед на организирането на тотална конфронтация с Иран\".Лавров също така подчерта, че администрацията на американския президент Доналд Тръмп имала за цел да промени режима в Сирия, като организира химически атаки, приписвайки ги на сирийските военни.По време на среща в Москва той припомнил \"серията от трагични събития\", които са довели до разпространението на ядрени оръжия в Близкия изток.\"Имам предвид оттеглянето на САЩ от ядреното споразумение относно иранската ядрена програма с оглед на организирането на тотална конфронтация с Иран, както и редица постановки, включващи предполагаемо използване на химическо оръжие от страна на сирийското правителство с цел промяна режима в Дамаск\", изтъкна руският първи депутат.Лавров също така коментирал, че външната политика на САЩ е повлияна от вътрешните обстоятелства и прогнозира, че междинните избори през ноември за Конгреса ще окажат допълнително влияние на нейния курс.\"Фактори и актьори оказват влияние върху външната политика на Вашингтон и не винаги само в една посока, но много често в обратната посока. А много голяма част от решенията във външната политика във Вашингтон са взети с оглед на вътрешната политическа ситуация. И колкото междинните избори наближават, толкова повече това ще се проявява\", добави той.", "date": "2018.05.30", "title": "САЩ искат тотална конфронтация с Иран, убеден Лавров"}
{"url": "https://news.bg/politics/500-etnicheski-balgari-v-kosovo-s-petitsiya-za-priznavane-na-balgarskata-obshtnost.html", "text": "500 етнически българи, живеещи в Косово внасят петиция в парламента на страната и настояват за официално признаване на българската общност. Подписали са се етнически българи от областите Гора и Жупа, а документът е официално представен на косовските власти от организацията \"Обединени българи в Косово от Гора\". Парламентът на Косово скоро трябва да я разгледа и да реши дали да добави българската общност сред останалите официално признати. Евродепутатът Андрей Ковачев определя петицията като справедлив и демократичен акт, с чието признаване, политическата класа на страната ще покаже, че Косово върви към европейска интеграция. След признаването на българското малцинство в Албания, следват сънародниците ни в Косовска Гора и Жупа, това е последователност за българските общности на Западните Балкани. С десетилетия, ако не със столетия, тези хора не са имали възможност да се самоопределят свободно, обясни той.Ковачев допълни, че официалният статут дава право на медии, на обучение на собствен език и политическо представителство в парламента и не само депутати в Европейския парламент, но и българското правителство, българският премиер, поставят въпроса за нашите сънародници в Косово.След успехът с признаване на българското малцинство в Албания, в регионите Мала Преспа, Голо бърдо и Гора, скоро може да имаме успех и в Косовска Гора и Жупа, с предимно наши сънародници, добави Ковачев.", "date": "2018.05.30", "title": "500 етнически българи в Косово с петиция за признаване на българската общност"}
{"url": "https://news.bg/crime/zapaliha-zavedenie-v-burgas.html", "text": "Запалиха заведение на Северния плаж в Бургас, съобщи \"\". Един от капаните, популярен като \"Адам и Ева\", в Морската градина в Бургас беше запален посред нощ на 29 срещу 30 май.Пожарът е започнал от покрива на заведението. Малко след полунощ в пожарната в морския град е получен сигнал за пожара.Първоначалните данни сочат, че става дума за умишлен палеж. Пламъците са засегнали и унищожили машина на новия концесионер на плажа.През последните 3-4 години заведението е било подпалвано многократно.Властите в града работят по няколко версии а палежа на заведението.", "date": "2018.05.30", "title": "Запалиха заведение в Бургас"}
{"url": "https://news.bg/press/cherven-karton-za-zdravnata-karta-ot-obshtinite-i-lekarite-pensioneri-opavat-charshafite-na-turistite.html", "text": "Борисов иска от Путин 15 млрд. куб. метра газ годишно за хъба до ВарнаРусия е смятана за важен доставчик на природен газ за хъба, който ще бъде построен с европейско финансиране и вече се проектира.До момента обаче не са водени ангажиращи разговори с Русия и компанията \"Газпром\", защото се изчакваше да бъде сключено споразумението между ЕС и компанията. С него \"Газпром\" се отказа да претендира обезщетение от България заради провала на проекта за газопровод \"Южен поток\". Той бе спрян едностранно от България, защото нарушаваше разпоредбите на ЕС за равен достъп до инфраструктурата на всички възможни доставчици.На срещите на Борисов в Москва трябва да бъдат обсъдени и възможните трасета за доставка на руския природен газ до хъб \"Балкан\", който ще е край Варна. Единият вариант е да се ползва капацитетът на \"Турски поток\" и след това по газовата връзка България - Турция горивото да стига до хъб \"Балкан\". Преди дни бе подписано споразумение между \"Газпром\" и Турция за построяването на сухопътната част на \"Турски поток\".Червен картон за здравната карта от общините и лекаритеКабинетът прие документа. Чрез НЗК се планират на териториален принцип потребностите от медицинска помощ. Стигаме до спешните центрове по-бързо. Хората, които имат нужда, няма да останат без лечение, каза Ананиев и допълни, че няма да има бг гражданин, на който да бъде отказано лечение на база неразкрити легла. По думите му през миналата година една трета от леглата в болниците не са били ползвани.Занапред 41 000 пациенти повече ще могат да бъдат приемани за лечение, увери той. Проверка на Националната здравноосигурителна каса (НЗОК) и Министерството на здравеопазването (МЗ) показала, че 24 700 легла не са били използвани през 2017 г.Пенсионери опъват чаршафите на туриститеПричината за назначаването на хора в пенсионна възраст за оправяне на легла и миене на чинии е липсата на кадри в курортите. Наемането им обаче не решава проблема, тъй като с напредването на възрастта служителите ставали по-неработоспособни. Освен това се появяват ред здравословни проблеми, които не им позволявали да изпълняват задълженията си.Към момента липсата на персонал по морето е около 15%, но реалният недостиг ще си проличи в началото на юни, когато започва и активният сезон, обясняват експертите.Основен проблем за стагнацията в туризма е прекъсната връзка между образование и реализация на учениците. \"Голяма част от завършващите езикови гимназии не знаят, че имат професионално образование, т.е. те могат да работят като екскурзоводи\", обясни Драганов.Проверка на \"Монитор\" показа, че бизнесът по морето има нужда от хора с френски, английски, немски, чешки и полски езици. Най-сериозно раздвижване в обявите за работа се наблюдава в сектор ресторантьорство.Бонусът на посредникаДнес премиерът Бойко Борисов е на визита в Москва. Мнозина се питат какви ще са резултатите от срещата му с президента Владимир Путин. Това е много повече от визита на български премиер при руски президент. Не е съвсем ясна неговата роля на посредник. Борисов е в ролята на представител на предварителни разговори, чието съдържание не е понятно. Трябва обаче да се погледне контекста, а той е следният: след като отиде на една много шумно очаквана визита в САЩ, френският президент Еманюел Макрон не се върна с пълна кошница. Напротив, повечето коментатори бяха склонни да кажат, че нищо не е постигнал. Той направи едно бомбастично изявление, съживявайки реплика с дълга предистория.МВР обеща на Турция лов на гюленистите у нас Турция е поставила директно въпроса да бъдат заловени критиците на режима й у нас, съобщи БНР. Вътрешният министър Сюлейман Сойлу е поискал от българския си колега Валентин Радев проверка на 14 организации - търговски представителства и училища, в които има съмнения, че работят привърженици на Фетуллах Гюлен, и предаването им. Президентът Реджеп Ердоган смята стария си противник Гюлен за организатор на неуспешния преврат от 2016 г.След кампания на НАП фирмите отчитат 5 млрд. лв. по-малко пари на касаКасовите наличности на българските фирми са намалели с 38% за една година до 8.1 млрд. лв., като повечето от тези пари са били раздадени под формата на дивиденти. Ефектът е дошъл предимно от дружествата, които са били проверени от данъчните или пък са получили предупредителни писма - общо 25 хил. компании с пари на каса над 100 хил. лв. Това става ясно от анализ на Националната агенция за приходите (НАП) за ефекта от кампанията им за изчистване на парите в каса на фирмите, с който \"Капитал\" разполага.Държавата няма 3 млн. лв. за 16 тежко болниНад година и половина 16 болни от пулмонална хипертония чакат трансплантация на бял дроб, но чужди клиники не ги приемат заради задължения на българската държава. Трима болни не са дочакали операция.Болните протестираха вчера пред МЗ, но не получиха адекватен отговор от зам.-министър Бойко Пенков и отидоха в централата на БСП. \"Дължи ли държавата пари на европейски клиники за лечението, заради което те отказват да ги приемат? Искаме ясен и категоричен отговор\", заяви лидерът на БСП Корнелия Нинова. Тя отхвърли оправданието на управляващите, че в системата има корупция. \"Не може срещу това оправдание 16 българи да бъдат оставени да умират, след като управлявате 8 години\", обърна се Нинова към ГЕРБ.", "date": "2018.05.30", "title": "Червен картон за здравната карта от общините и лекарите, Пенсионери опъват чаршафите на туристите"}
{"url": "https://news.bg/world/ruski-zhurnalist-beshe-zastrelyan-v-kiev.html", "text": "Известният руски журналист Аркадий Бабченко беше убит в Киев, съобщават украинските медии.Той живеше в изгнание в Украйна. Аркадий Бабченко бешезастрелян в дома си в Днепровский район в Киев. Днес той е бил причакан на стълбището към дома си от неизвестен извършител и прострелян три пъти в гърба. Открит е бил от съпругата си в безпомощно състояние. Починал е в линейката на път за болницата.Аркадий Бабченко е един от най-смелите репортери, видял истинското лице на войната. Той е участвал като военнослужещ в Първата и Втората чеченски войни. Той е отразявал руското нахлуване в Грузия през 2008 г. и в Украйна през 2014 г. Автор на множество статии и материали, критични към Кремъл и руското вмешателство в \"близката чужбина\".Бабченко беше известен като яростен критик на руския президент Владимир Путин. Напусна родината си, след като получи заплахи за живота си, като първо се установи в Чехия, а по-късно в Украйна.През последната година Бабченко работеше като водещ в украинската частна телевизия ATR.Бабченко напусна Русия през февруари 2017 година, малко след като предизвика скандал с изказването, че членовете на военния ансамбъл, загинали при самолетна катастрофа на път за Сирия, не заслужават съчувствие, припомня вестник \"Украинская правда\".Той работеше за вестниците \"Московски комсомолец\" и \"Новая газета\", а като военен кореспондент отразяваше войната в \"Южна Осетия\" през 2008 година.", "date": "2018.05.30", "title": "Руски журналист беше застрелян в Киев"}
{"url": "https://news.bg/int-politics/borisov-e-na-vizita-v-rusiya.html", "text": "Министър-председателят Бойко Борисов започва днес двудневно посещение в Москва, съобщи правителствената пресслужба. В рамките на визитата той ще се срещне с президента Владимир Путин. Двамата ще обсъдят двустранното сътрудничество в областта на икономиката, енергетиката и туризма, както и актуални международни въпроси.В делегацията, водена от министър-председателя, са включени вицепремиерът Томислав Дончев и министрите на финансите - Владислав Горанов, на енергетиката - Теменужка Петкова, на туризма - Николина Ангелкова, на културата - Боил Банов, както и изпълнителният директор и член на УС на \"Булгартрансгаз\" ЕАД Владимир Малинов.В руската столица премиерът ще има и среща с представители на българската общност.", "date": "2018.05.30", "title": "Борисов е на визита в Русия"}
{"url": "https://news.bg/world/ryadko-byalo-bizonche-se-rodi-v-zooparka-v-belgrad.html", "text": "В Зоологическата градина в Белград в понеделник се роди бяло американско бизонче, което е голяма рядкост, защото на 10 милиона бизончета се ражда само едно бяло, предаде БНР.Ветеринарят Йозеф Езвед съобщи за Танюг, че бебето бизонче тежи около 40 килограма и е изключително светло, нетипично за бизон, но не става въпрос за генетическа грешка.Бизончето най-вероятно ще се казва Душанка, защото е родено ден след големия християнски празник Свети Дух.Бащата и майката на бизончето го пазят добре, съобщи ветеринарят, напомняйки, че бизоните са доста войнствени животни.Белградската Зологическа градина е една от малкото, които могат да се похвалят, че имат бял бизон, който е свещено животно за индианските племена.", "date": "2018.05.30", "title": "Рядко бяло бизонче се роди в зоопарка в Белград"}
{"url": "https://news.bg/world/prez-yuli-italiya-pak-glasuva.html", "text": "Предсрочните парламентарни избори в Италия могат да се състоят още през юли. Затова призова Демократическата партия, предаде АП.Третата най-голяма икономика в еврозоната е без правителство от началото на март, след като изборите доведоха до парламент, в който никоя от политическите сили няма достатъчно мнозинство за съставяне на правителство.Антисистемни политически сили се отказаха от формирането на правителство, след като номинираният за премиер на страната Карло Котарели не успя да привлече подкрепа от парламентарните сили.Ситуацията е много сложна, защото служебното правителство ще е временно и някои партии смятат, че е по-добре веднага да има предсрочни избори. ", "date": "2018.05.30", "title": "През юли Италия пак гласува?"}
{"url": "https://news.bg/world/oon-obsazhda-raketnite-udari-na-hamas.html", "text": "Съединените щати искат свикване на извънредно заседание на Съвета за сигурност на ООН, за да бъдат обсъдени палестинските ракетни удари срещу Израел, предаде Ройтерс. Агенцията се позова на съобщение на американската мисия в организацията.Очаква се Съветът да се събере днес, за да обсъди атаките от Ивицата Газа, за които поеха отговорност групировките \"Хамас\" и \"Ислямски джихад\". След обстрела Израел нанесе въздушни удари срещу бази на двете палестински формирования.", "date": "2018.05.30", "title": "ООН обсъжда ракетните удари на Хамас"}
{"url": "https://news.bg/world/gubernatorat-na-misuri-hvarli-ostavka.html", "text": "Губернаторът на американския щат Мисури Ерик Грайтънс подаде оставка заради сексскандал и разследване на нарушения при финансирането на предизборната му кампания, съобщава АП.Агенцията отбелязва, че самият Ерик Грайтънс някога минаваше за изгряваща звезда на Републиканската партия. Грайтънс обяви оставката си, докато щатските парламентаристи обсъждаха началото на процедурата за неговия импийчмънт.44-годишният губернатор каза, че оттеглянето му влиза в сила от петък, 1 юни.Грайтънс е бивш морски пехотинец. Първоначално той беше обвинен, че е направил компрометиращи снимки на любовницата си - омъжена жена - без знанието й и я заплашил, че ще ги използва, ако тя разкрие авантюрата им.Прокуратурата прекрати разследването срещу Грайтънс, но двупартийна комисия в конгреса на Мисури заключи, че обвиненията са достоверни.Малко по-късно започна друго разследване за финансиране на предизборната му кампания. Губернаторът неизменно твърдеше, че е невинен.", "date": "2018.05.30", "title": "Губернаторът на Мисури хвърли оставка"}
{"url": "https://news.bg/society/balgariya-se-proshtava-s-akad-svetlin-rusev.html", "text": "Днес България се прощава с акад. Светлин Русев. Поклонението ще се състои от 12.00 ч. в централното фоайе на Националната галерия \"Квадрат 500\".\"Живописец с монументален размах, нечовешка енергия и удивителна работоспособност, общественик с изострена социална чувствителност, страстен колекционер на произведения на изкуството, акад. Русев беше енциклопедична личност с дълбоки познания и разностранни интереси\". Това написаха от Националната художествената галерия по повод кончината на твореца.", "date": "2018.05.30", "title": "България се прощава с акад. Светлин Русев"}
{"url": "https://news.bg/world/diabetitsite-v-rusiya-sa-chuzhdestranni-agenti.html", "text": "Диабетиците в Русия са чуждестранни агенти. В тази парадоксална ситуация се оказа фондация от град Саратов, разкрива в. \"Новая газата\".Директорката на организацията Лариса Саигина заяви, че ще обжалва решението. Според властите обаче ръководената от нея фондация е получила пари от чуждестранни фармацевтични компании.Освен това Лариса Саигина е подронила държавната власт с критики за здравния сектор, включително с подлагане под съмнение на качеството на произвеждания в Русия инсулин.Определението \"чуждестранен агент\" беше въведено през 2012 г. Под ударите на закона първоначално попаднаха фондации и партии, които получаваха финансиране по линия на ЕС и официални програми от САЩ за развитие на гражданското общество.В последните месеци под ударите на закона попадат често социални и екологични инициативи, които изразят несъгласие с властта.", "date": "2018.05.30", "title": "Диабетиците в Русия са чуждестранни агенти"}
{"url": "https://news.bg/crime/postoyanen-arest-za-begletsa-opital-da-ubie-ohranitel.html", "text": "Окръжният съд във Варна нареди мъжът, който се издирваше в продължение на 4 месеца за опит за убийство на охранител, да остане за постоянно в ареста.Припомняме, 36-годишният задържан  - Кристян Т. на 28 януари във Варна. Около 2 часа през нощта на тази дата в полицията във Варна постъпва сигнал, според който в заведение в района на спирка \"Акациите\" е възникнало спречкване и сбиване. На място униформените установяват, че при спора е пострадал охранител в дискотека.Двамата нападатели нанесли на охранителя 10 удара с нож, като единият е попаднал в сърдечната област. Кристиян Т. държал охранителя, докато 36-годишният му съучастник нанасял ударите с нож. Само навременната намеса и оперативното лечение спасили пострадалия.В продължение на 4 месеца съучастникът се укриваше от властите. По време на действията по издирването му и след преследване, той е задържан в района на казино в морската столица.След ареста спрямо мъжа беше повдигнато обвинение за опит за умишлено убийство по хулигански подбуди и при условията на опасен рецидив, извършено в съучастие с непълнолетния.Непълнолетното момче също е с постоянна мярка за неотклонение.", "date": "2018.05.30", "title": "Постоянен арест за беглеца, опитал да убие охранител"}
{"url": "https://news.bg/int-politics/germaniya-otseche-ukrayna-da-spre-da-ni-kritikuva-za-severen-potok-2.html", "text": "Украйна трябва да спре да критикува Германия за участието ѝ в проекта \"Северен поток-2\". За това настоя президентът на Германия Франк-Валтер Щайнмайер по време на пресконференция в Киев, съобщават украинските медии.\"Дори и да говорим за \"Северен поток-2\", ние говорим също така за бъдещето и сигурността на Украйна. Вие видяхте, че Германия полага усилия за осигуряване на транзита на газ през Украйна. За това се водят преговори с Европейския съюз, като се надявам те да постигнат резултат\", коментирал Щайнмайер.Държавният глава на Германия подчертал, че опасенията на Украйна да загуби статута си на страна, която транзитира газ, били неоснователни.\"Северен поток-2\" включва изграждането на две тръби с обща мощност 55 млрд. куб. метра газ годишно. Тръбите свързват крайбрежието на Русия по дъното на Балтийско море с Германия, като минават успоредно с действащия газопровод \"Северен поток\".Разрешение за строителство вече е издадено от Германия и Финландия.Украйна се противопоставя на изграждането на газопровода, опасявайки се, че ще загуби приходи от транзита на синьо гориво. Латвия, Литва и Полша също изразиха неодобрението си за изграждането на \"Северен поток-2\", обявявайки го за \"хибридно оръжие\" на Русия. Техните лидери са убедени, че това е политически проект, който Кремъл ще използва като лост за оказване на натиск върху Украйна и целия ЕС.САЩ също са против проекта.", "date": "2018.05.30", "title": "Германия отсече: Украйна да спре да ни критикува за \"Северен поток-2\""}
{"url": "https://news.bg/world/portugaliya-ne-odobri-evtanaziyata.html", "text": "Парламентът на Португалия отхвърли законопроект за узаконяване на евтаназията в католическата държава с почти равен вот, но е осигурена достатъчно подкрепа, която гарантира продължаване на дебата по въпроса, информира \"Ройтерс\".Изготвен от управляващите социалисти, в подкрепа на проектозакона гласуваха 110 депутати в 230-местния парламент, а 115 законодатели го блокираха, четирима се въздържаха. Гласуването се проведе след разгорещен дебат и вот, който изискваше всеки депутат да обяви позицията си.По-рано стотици хора от всякаква възраст - предимно от религиозни групи и католически училища, протестираха пред сградата на парламента, скандирайки \"Да на живота, Не на евтаназията\". Те носиха и лозунги като \"Ние настояваме за палиативна грижа за всеки\" и \"Евтаназията е рецепта за тормоз над възрастните\".Португалската асоциация на лекарите е против промяната, аргументирайки се, че нарушава ключови принципи на професията.Евтаназията, когато лекар отнема живота на пациентите по тяхна молба, е законна в Белгия, Канада, Колумбия, Люксембург и Холандия. В Швейцария и някои американски щати асистираното самоубийство, при което пациентите сами прекратяват живота си под лекарски надзор, е разрешено.През 2007 г. Португалия разреши аборта, а три години по-късно и еднополовите бракове.", "date": "2018.05.30", "title": "Португалия не одобри евтаназията"}
{"url": "https://news.bg/int-politics/zhan-klod-yunker-nastoya-es-da-se-protivopostavi-sreshtu-yarostniya-populizam.html", "text": "Председателят на Европейската комисия (ЕК) Жан-Клод Юнкер призова в изказване пред Европейския парламент страните членки на Европейския съюз да се противопоставят срещу \"яростния популизъм\", съобщават световните информационни агенции.\"Нека да се противопоставим срещу яростния популизъм, който виждаме на европейско равнище във всички страни, включително и в моята, но хората в Люксембург са мъдри като цяло\", изтъкна Юнкер.\"Да, след година европейските граждани ще гласуват за нов състав на Европейския парламент. Никой не може да предвиди какви ще са резултатите, той ще бъде различен от този парламент, за някои от моите хора това е източник на тревога. Така че това не е голямо движение, а е удържимо движение\", допълни шефът на ЕК.\"Що се отнася до външната политика, ако искаме да бъдем ефективни... Не можем да водим света, ако сме свикнали с единодушие (да вземаме решения)\".", "date": "2018.05.30", "title": "Жан-Клод Юнкер настоя ЕС да се противопостави срещу яростния популизъм"}
{"url": "https://news.bg/world/eksplozii-i-strelba-do-afganistanskoto-vatreshno-ministerstvo-v-kabul.html", "text": "Районът около афганистанското вътрешно министерство е разтърсен от няколко силни експлозии и стрелба, съобщава АП.Насрат Рахими, заместник-говорител на министерството, потвърждава, че има нападение. Талибаните и местното звено на ДАЕШ извършиха няколко атаки в Кабул през последните месеци.На други места в Афганистан атентатори самоубийци нападнаха полицейски участък в източната провинция Логар, като убиха най-малко трима полицаи.Други четирима полицаи и осем цивилни граждани, включително две деца, са ранени в атента рано сутринта, коментира Шах Поор Ахмаджай, говорител на началника на провинциалната полиция.Той допълва, че нападателите използвали кола бомба на входа на гарата, преди трима да се опитат да влязат и да се взривят. И тримата са ликвидирани от силите за сигурност в рамките на няколко минути от първоначалната атака, но редица домове в близост са повредени.Талибаните са поели отговорност за атаката.", "date": "2018.05.30", "title": "Експлозии и стрелба до афганистанското вътрешно министерство в Кабул"}
{"url": "https://news.bg/crime/tragna-deloto-sreshtu-lazar-vlaykov.html", "text": "Районният съд в Пазарджик даде ход на делото срещу бившия председател на Общинския съвет в Септември Лазар Влайков, съобщи БНТ.Според обвинението срещу Влайков той не е взел мерки за сигурност и обезопасяване на носеното от него огнестрелно оръжие, докато го е носил със себе си. Поради това е последвало причиняването на смърт.Делото се гледа по реда на съкратеното съдебно следствие. Самият Влайков изцяло е признал фактите и обстоятелствата около обвинителния акт и е поискал делото да приключи възможно най-бързо.Припомняме, ресторантьорът Наско Тонкев беше  в собственото си заведение във Виноградец. Първоначалната версия беше, че изстрелът, с който беше убит Тонкев, е произведен от 6-годишно дете. В заведението на жертвата имало празненство по случай рожден ден, когато един от гостите извадил боен пистолет \"Глог\". Оръжието започнало да се предава от ръка на ръка и стигнало и до детето. 6-годишното дете неволно дръпнало спусъка, а куршумът улучил 47-годишния собственик на заведението Наско Тонкев.В последствие се разбра, че пистолетът е собственост на председателя на Общинския съвет в Септември Лазар Влайков. Той извадил пистолета по време на празненството. . По-късно той .Три дни след убийството на Тонкев, дъщеря му Деница се обърна към медиите. Тогава тя заяви, че замесеното в случая 6-годишно дете не е било на мястото на стрелбата. Върху детето просто се прехвърляла отговорността, а . Тонкева разказва, че е била на няколко метра от баща си, когато е проехтял фаталният изстрел. По думите ѝ Тонкев е убит неволно от Влайков, а не от детето. Съпругата на Тонкев също заяви, че сигурна в това, че детето е изкупителна жертва.Имаше и информация, че непосредствено след изстрела Влайков се е обадил на прокурор от Районната прокуратура в Пазарджик. Заради това от прокуратурата , а на 4 септември главният прокурор Сотир .На 12 септември Окръжният съд в Пловдив потвърди . Срещу него беше повдигнато обвинение за това че на 31 август/1 септември 2017 г. в ресторант \"Градина\" във Виноградец не е взел необходимите мерки за сигурност и от това е последвало причиняване смъртта на мъжа. Лазаров нарушил грубо законите - чл. 60 от Закона за огнестрелните оръжия, боеприпасите и пиротехническите изделия забранява носенето на огнестрелно оръжие на публични места и при употреба на алкохол и наркотични вещества. Тестът с дрегер е отчел 0.76 промила в нощта на инцидента, текстът за наркотици е бил отрицателен.На 16 септември случаят се разрасна с друг скандал - властите за разпространение на наркотици. На 26 септември той беше .На 14 ноември Окръжният съд в Пазарджик промени.Припомняме и че Лазар Влайков стана известен . Той бе задържан, след като нанесе няколко порезни рани с нож на 40-годишен мъж от Пазарджик. Двамата се спречкали на пътя между селата Бошуля и Карабунар. Спорът е бил заради включени дълги светлини.", "date": "2018.05.30", "title": "Тръгна делото срещу Лазар Влайков"}
{"url": "https://news.bg/world/otyavlen-kritik-na-kremal-beshe-zadarzhan-za-kratko-v-ispaniya.html", "text": "Инвеститорът Бил Браудър, отявлен критик на руския лидер Владимир Путин, за кратко беше задържан от властите в Испания в отговор на заповед за арест на Русия, съобщава БиБиСи.След като беше задържан за около час, той беше освободен, защото заповедта вече не е валидна, обяви испанската полиция.По-рано Браудър написа в \"Туитър\", че е арестуван с издадена от Интерпол заповед за арест по искане на Москва.Но от Интерпол отхвърлиха твърденията, коментирайки, че \"няма и никога не е имало червена бюлетина за Бил Браудър\".Агенцията допълва, че \"Браудър не е издирван чрез канали на Интерпол\".Но говорител на испанската полиция заяви пред АФП, че \"заповед за арест има крайна дата и се посочва кога изтича, трябва да бъде изтривана от компютърната програма и в този случай Интерпол не е изтрил заповедта\".Роденият в САЩ инвеститор обаче, който е британски гражданин, твърди, че е издадена нова заповед.\"\", оплака се той.Интерпол отказа да изпълни заповед от 2013 г. за задържане на Браудър, тъй като се разглежда като \"преобладаващо политическа по характера си\".Браудър е свързван със създаването на Закона \"Магнитски\" от 2012 г., с който САЩ наложиха санкции на топ руски политици, обвинени в корупция. Законът е на името на Сергей Магнитски, бивш адвокат на Браудър, който разкри данъчни измами в Москва и почина в руския арест през 2009 г.През 2013 г. Браудър беше съден за данъчни измами - същият процес, на който бяха повдигнати обвинения и срещу починалия Магнитски. Според наблюдатели процесът е \"нелеп\".Браудър е един от най-големите чуждестранни инвеститори в Русия. Той контролира Hermitage Capital Management. Руската прокуратура го обвинява в откриване на фирма с цел данъчни измами. Според инвеститора обвиненията са политически мотивирани.Инвеститорът беше в Мадрид, за да разкрие доказателства пред испански прокурор относно пари по случая \"Магнитски\", който е прехвърлен в Испания.", "date": "2018.05.30", "title": "Отявлен критик на Кремъл беше задържан за кратко в Испания"}
{"url": "https://news.bg/crime/tsonko-tsonev-signalizira-za-nezakonno-stroitelstvo-v-kavarna.html", "text": "Бившият кмет на Каварна - Цонко Цонев - сигнализира за нередности в морския град. Багери изникнали по плажната ивицата, информира bTV. По думите на Цонев това е поръчка на общината за \"облагородяване\" на терена. Тя обаче е в конфликт със закона.Според Цонев строежът е незаконен.Срокът за общинско решение за удължаване на строителството е бил 1 март. Общината взима обаче това решение на 16 май. Областният управител е отменил въпросното решение и го е върнал, но строителството продължило. Цонев изтъкна, че с пари на държавата ще се прави дъждовна канализация на \"хотела на един господин, казва се Цуцко\".\"И това всичко е маскирано като облагородяване на морската зона\", ядоса се Цонев.Кметът на Каварна към момента - Нина Ставрева - отрича обвиненията. Тя заяви, че обектът е част от инвестиционната програма на общината, която е гласувана с приемането на бюджета на 2 февруари. Предвидено било дейностите да приключат до средата на май. Забавянето се дължи на форсмажорни обстоятелства, акцентира Ставрева. Строежът на дъждовна канализация не се прави в полза на частен хотел, отсече кметът Ставрева.От своя страна председателят на Общинския съвет Красимир Кръстев се съгласи, че строежът е незаконен. Той нарушава закона съгласно решението на областния управител. Кръстев вижда в бавната работа на администрацията причината за случващото се.Министерство на туризма ще извърши проверка на случая. Резултатите се очакват до ден.", "date": "2018.05.30", "title": "Цонко Цонев сигнализира за незаконно строителство в Каварна"}
{"url": "https://news.bg/int-politics/poroshenko-iska-prinuditelno-izpalnenie-za-2-6-mlrd-dalg-na-gazprom.html", "text": "Президентът на Украйна Петро Порошенко обяви началото на процеса за задължително възстановяване от \"Газпром\" на дълг от 2,6 млрд. долара в рамките на решение на Стокхолмския арбитраж.\"Нафтогаз\" започва процес по възбрана в чуждестранни съдилища, като част от решението на арбитража, съобщава РТ. Действия се предприети в Холандия, Обединеното кралство и Швейцария.През април главният търговски директор на украинската компания Юри Виторенко коментира, че \"Нафтогаз\" започва процедурата по принудително събиране на дълга от \"Газпром\". Виторенко е коментирал това и на среща с еврокомисар Маргрет Вестагер.", "date": "2018.05.30", "title": "Порошенко иска принудително изпълнение за 2,6 млрд. дълг на \"Газпром\" "}
{"url": "https://news.bg/world/natsionalen-protest-v-braziliya-zove-za-vrashtane-na-voennata-diktatura.html", "text": "Бразилия е изправена пред призиви за връщане на военната диктатура, пише \"Гардиън\".Стотици шофьори на камиони и техни защитници се събраха на демонстрация пред бензиностанция на магистрала до Сао Пауло в подкрепа на национален протест, който свали на колене най-голямата икономика в Южна Америка.Но сред лозунгите и бразилското знаме имаше знаци, които обичайно не се виждат на стачки и протестни демонстрации - банери с призиви за \"военна интервенция\".На десетия ден на националната стачка бензиностанциите започнаха да се снабдяват с гориво и шофьорите на камиони се върнаха на работа, въпреки че някои го направиха с нежелание.Но стотици демонстрации продължават по магистралите в Бразилия. Мнозина от протестиращите зоват за връщане на диктатурата. Бразилия беше управлявана от военен режим в продължение на 20 г. до 1985 г.\"\", призова 44-годишният Габриел Берестов, един от шофьорите, които протестират.Националната стачка на шофьорите започна заради покачващите се цени на горивата и впоследствие обхвана и други проблемни области, включително здравеопазването, инфраструктурата, растящото насилие и политическата корупция.Бразилци настояват консервативното правителство на президента Мишел Темер да бъде свалено от власт от въоръжените сили.Вчера Темер заяви пред чуждестранни журналисти, че вижда \"нулев риск\" от военна интервенция. Правителството увери, че въоръжените сили нямат намерение да се намесват и че идеята е \"тема от миналия век\".Темата е изключително противоречива в страната, която беше ръководена от военна диктатура в продължение на 21 г. През периода стотици опоненти на режима бяха екзекутирани, а други хиляди бяха изтезавани.", "date": "2018.05.30", "title": "Национален протест в Бразилия зове за връщане на военната диктатура"}
{"url": "https://news.bg/politics/pravnata-komisiya-odobri-ogranicheniyata-za-obzhalvane-na-obshtestvenite-porachki.html", "text": "Правната комисия прие изменения в законодателството за обществените поръчки на второ четене.Със законопроекта за изменение и допълнение на Закона за обществените поръчки се предлагат промени в производството по обжалване на обществените поръчки по глава седма и десета от Закона за обществените поръчки. С изменянията се търси баланс между интересите на участниците в процедурата по обжалване на обществени поръчки.Законопроектът цели преодоляване на установените практики на неоправдано целенасочено обжалване без основание и злоупотреба с правото на жалба, което води до реално увреждане на интересите на възложителя от своевременно изпълнение на договорите. Неоснователните обжалвания също така възпрепятстват усвояването на средства от европейските фондове. В тази връзка се въвежда и отговорност за причинени вреди, когато е налице злоупотреба с правото на обжалване.Промените съдържат завишени изисквания към реквизитите на жалбата и доказателствата към нея, като се въвежда способа за призоваване и връчване на съобщения чрез електронен адрес и факс.С цел синхронизиране и оптимизиране работата на регистрите на Агенцията за обществени поръчки и Комисията за защита на конкуренцията е предвидено в жалбата да се посочва уникален идентификационен номер на поръчката от Регистъра на обществените поръчки, като за да се преодолее подаването на бланкетни жалби срещу решенията на възложителите, включително такива срещу избора на изпълнител, се въвежда задължение за жалбоподателите да обосноват и докажат качеството си на заинтересовано лице.Законопроектът предлага спирането на процедурата да се извърша след образуване на производството пред Комисията за защитата на конкуренцията, като нормативно се прецизира, че разглеждането на жалбата пред Върховния административен съд срещу допуснатото предварително изпълнение на решението за определяне на изпълнител, е касационно по своя характер.", "date": "2018.05.30", "title": "Правната комисия одобри ограниченията за обжалване на обществените поръчки"}
{"url": "https://news.bg/int-politics/turtsiya-i-sasht-se-razbraha-siriyskite-kyurdi-da-napusnat-grad-manbidzh.html", "text": "Турция и САЩ постигнаха споразумение относно план за изтегляне на сирийската кюрдска милиция \"Отряди за защита на народа\" от сирийския град Манбидж, съобщи Анадолската агенция.Съгласно условията на тристепенния план, който ще бъде финализиран по време на посещението на турския външен министър Мевлют Чавушоглу във Вашингтон на 4 юни, \"Отрядите за защита на народа\" ще се изтеглят от Манбидж 30 дни след подписването на споразумението.Турските и американските въоръжени сили ще започнат осъществяването на съвместен контрол в Манбидж 45 дни след подписването на споразумението и ще бъде създадена местна администрация 60 дни след 4 юни, уточнява Анадолската агенция.", "date": "2018.05.30", "title": "Турция и САЩ се разбраха сирийските кюрди да напуснат град Манбидж"}
{"url": "https://news.bg/world/napadatelyat-ot-liezh-izpolzval-islyamistki-metodi.html", "text": "Атаката в Лиеж, при която бяха убити трима души, е квалифицирана като убийство по терористичен начин, тъй като нападателят е използвал методи, свързвани с екстремистката групировка ДАЕШ (\"Ислямска държава\").Това съобщи говорителят на белгийската федерална прокуратура Ерик ван дер Сипт, цитиран от ДПА.Във вторник сутринта Бенжамен Ерман нападна и уби двама полицаи и 22-годишен минувач в източния белгийски град, който е разположен на 100 километра от Брюксел. Той нападнал с нож двамата служители на реда - две жени на 44 и 54 г., преди да им отнеме оръжията и да ги застреля.\"Тези първи елементи трябва да бъдат разбрани като начин на действие, редовно показван във видеоматериалите на \"Ислямска държава\", каза говорителят.Сипт добави на пресконференция, че по време на атаката Ерман няколко пъти е извикал \"Аллах е велик\".Нападателят е бил в контакт с радикализирани лица през 2016 г. и началото на 2017 г., добави говорителят, позовавайки се на информация на полицията в Лиеж и спецслужбите.Оттогава не са потвърдени други контакти, поясни Сипт.31-годишният Ерман е с белгийско гражданство. Той е лежал за насилие, наркотици и неподчинение. Ерман е извършил атаката ден, след като временно е бил освободен от затвора. Той е трябвало да се върне във вторник в 19:30 часа.След като убил полицаите, Ерман влязъл в намиращ се в близост бар няколко пъти, но незабавно излязъл. По време на нападението той застрелял и трети човек, който е седял в автомобил. Също е стрелял по друг автомобил преди да влезе в училище и да взема хигиенистка за заложник. Оттам той е открил огън по полицията преди да бъде ликвидиран. При престрелката са ранени четирима души.Сега разследването се опитва да установи дали Ерман е действал сам.Той е заподозрян в убийството на мъж в понеделник вечерта в Югоизточна Белгия, където стрелецът е лежал в затвора.По-рано белгийският вътрешен министър Ян Ямбон съобщи пред RTL, че 31-годишният е убил човек ден преди атаката.Според Ямбон радикализация е възможен мотив за нападението в Лиеж.Belga информира, че убитият в понеделник мъж е осъждан за наркотрафик. Той е лежал с Ерман.Нивото на терористична заплаха в Белгия остава второ от максимално четвърто.", "date": "2018.05.30", "title": "Нападателят от Лиеж използвал ислямистки методи"}
{"url": "https://news.bg/health/lekarite-v-lovech-i-vratsa-imat-zaplati.html", "text": "Министерството на здравеопазването преведе дължимите средства за заплати на персонала в болниците МБАЛ \"Проф. д-р Параскев Стоянов\" в Ловеч и МБАЛ \"Христо Ботев\" във Враца.Служителите в областната болница в Ловеч получават заплатите си за месеците февруари, март и април 2018 г. Работещите в МБАЛ Враца получават възнагражденията си за месеците март и април т.г.По този начин здравното министерство изпълни Решението на Министерския съвет от 23 май 2018 г. болницата в Ловеч да получи 1 022 985 лв., а тази във Враца - 1 200 128 лв. Средствата се предоставят като безлихвена възмездна финансова помощ за разходи за персонал. Преди това  Към днешна дата вече е преодоляно забавянето при изплащането на възнагражденията на работещите в двете болници.Припомняме, след многоседмични протести заради неполучени трудови възнаграждения с месеци наред, едва след като премиерът Борисов разпореди лично на здравния министър Кирил Ананиев бяха преведени суми от Министерство на здравеопазването към болниците.Ананиев обяви, че на болницата в  от МЗ за изпращане на заплатите на медизинския персонал. Въпреки уверенията на властта, .", "date": "2018.05.30", "title": "Лекарите в Ловеч и Враца имат заплати"}
{"url": "https://news.bg/health/patsientski-organizatsii-pritesneni-ot-razkrivane-na-zdravnoto-dosie-na-sayta-na-nzok.html", "text": "Пациентски организации \"Заедно с теб\" настояват НЗОК веднага да премахне услугата за разглеждане на пациентското си досие с ПИК от НАП.Организациите са притеснени от съобщението на НЗОК, че здравноосигурените граждани ще могат да разглеждат пациентското си досие с ПИК от НАП с нова функционалност на сайта на НЗОК. Според организациите това е породило множество сигнали от пациенти до изясняване на казуса.Към пациентските организации са се обърнали хора, които имат фирми и респективно ПИК от НАП. Хората са подали сигнали, според които до този ПИК масово достъп имат счетоводителите на фирмите за данъчно обслужване.Пациентите и организациите алармират, че с недомислието си НЗОК дава достъп на счетоводители и служители от счетоводни къщи до пациентските досиета, което е недопустимо, категорични са жалбоподателите.В тази връзка от Пациентски организации \"Заедно с теб\" настояват тази практика незабавно да бъде прекратена, а НЗОК да излезе с официална позиция по въпроса.", "date": "2018.05.30", "title": "Пациентски организации притеснени от разкриване на здравното досие на сайта на НЗОК"}
{"url": "https://news.bg/int-economics/biznesat-s-rusiya-veche-ne-e-tova-koeto-beshe-1.html", "text": "Много германски фирми доскоро смятаха руския пазар за многообещаващ. Но финансовото положение, в което се намира Русия в момента, не е добро, което се пренася автоматично и върху инвеститорите, производителите и търговците на дребно. Всички те се надяваха, че потребителският бум в Русия ще продължи.Голямото изтегляне - напълно или частичноСлед 12 години Медиа Маркт се изтегля от Русия. Най-голямата верига за електроника в Европа е представена в 14 страни. Концернът вече договаря продажбата на филиалите си в Русия на руския конкурент \"М.Видео\", запазвайки миноритарен акционерен дял в руската компания. Още преди продажбата, германците закриха напоследък шест свои филиала в Русия. Като причина за решението си те посочиха  и спадащите приходи на руския пазар.Германският търговски гигант Ото Груп напуска руския пазар частично. През април концернът обяви, че през лятото ще закрие два от руските си онлайн-шопове: otto.ru, който е на пазара от 2006 г., и quelle.ru, придобит през 2009 година. Закрива се съответно и каталожната търговия на Ото и Квеле, чиито каталози бяха легендарни в Русия още по съветско време.Концернът обоснова решенията си с промяна в глобалната си стратегия и желанието да се съсредоточи върху германския пазар. Важна роля за тези решения е изиграла и растящата конкуренция в руската онлайн-търговия. Развитието на интернет е довело до отмиране на класическата каталожна търговия. Според експерти, причина за закриването на двата онлайн-шопа е и слабата рубла и свързаното с това оскъпяване на доставките от Германия.Русия вече не е приоритет за АдидасСъщо и производителят на спортни стоки Адидас ще намали присъствието си на руския пазар. Решението е взето още през 2014 г., когато, след спада на рублата и на , концернът радикално коригира много оптимистичните си очаквания спрямо руския пазар.В началото на това десетилетие Адидас беше обявил Русия и страните от ОНД за един от трите си стратегически региона - наред със Северна Америка и Китай. Броят на магазините на Адидас в Русия и страните от ОНД трябваше да нарасне от 800 на 1200. На моменти руският пазар е носел на германците до десет процента от световните им печалби. Сега обаче те са се свили до едва три процента. Намалялата покупателна способност на руснаците е причина концернът да обяви миналото лято, че ще затвори редица свои магазини в Русия. Междувременно техният брой е спаднал до 600.Изключението МетроМетро АГ не смята да закрива свои филиали в Русия, където концернът притежава общо 89 филиала на територията на Руската федерация, както и един на . Метро АГ, който е представен в 25 страни по света, дори не изключва да открие и нови пазари в Русия. Руският пазар е много важен за концерна, който междувременно е инвестирал толкова много пари на руския пазар, че не може да си позволи да се оттегли от него.В средата на май Метро АГ представи обхватен план за реорганизирането на бизнеса си в Русия. Концернът смята да се върне към сделките с малки и средни предприятия, като хотели, ресторанти, кафенета и малки магазини. Според пресслужбата на компанията, текущите проблеми на Метро в Русия са предизвикани отчасти от \"влошената ситуация на малките и средни предприятия\". Въпреки това руският пазар крие голям потенциал, вярват в Метро АГ.", "date": "2018.05.30", "title": "Бизнесът с Русия вече не е това, което беше"}
{"url": "https://news.bg/world/makedonskata-tsarkva-se-obarna-kam-vselenskata-patriarshiya-za-statuta-si.html", "text": "Вселенската патриаршия ще разгледа въпроса за каноничния статут на Охридската архиепископия след писма от православното вероизповедание на Македония югозападната ни съседка, както и на премиера Зоран Заев, съобщи bTV.Македонската православна църква към момента е схизматична - няма официално признание за нейната легитимност след отделянето й от сръбската патриаршия.Около подписването на Договора за добросъседство македонските духовници изразиха желание Българската православна църква да стане църква-майка, като инициативата получи голяма подкрепа у нас.Светият Синод не се реши директно на този ход, според наблюдатели - заради опасения от реакциите на останалите сестрински православни църкви. Основно негативните реакции дойдоха от Русия и Сърбия. Това e и едно от възможните обяснения за отказа на БПЦ да изпрати свои представители на 1000-годишнината на Охридската архиепископия.Така се стига до изявлението на Светия Синод на Вселенската патриаршия, че ще работи за статута на \"разколническата църква в Скопие\" и връщането й в каноничния порядък под името \"Охридска архиепископия\". Според \"Свободен печат\" това означава промяна на името на архиепископията, като тя вече ще е Охридска и Юстинианова и няма да съдържа \"Македонска\" в името си.Говорителят на македонското православното вероизповедание Тимофей посочи пред вестник \"Свободен печат\" , че архиереите са писали на патриаршията само за своята независимост и не знае какво точно е поискал Зоран Заев. \"Наясно сме, че гърците трудно ще ни признаят под името \"Македонска православна църква\", но \"Охридска архиепископия\" е историческо и достойно име\", посочи той.Европейският митрополит Пимен, например, е на друга позиция и смята, че името на архиепископията не трябва да се променя по политически съображения, посочва македонският вестник.", "date": "2018.05.30", "title": "Македонската църква се обърна към Вселенската патриаршия за статута си "}
{"url": "https://news.bg/politics/zabraniha-da-se-snima-ogradata-po-granitsata-s-turtsiya.html", "text": "Министерският съвет включи оградата по българо-турската граница в списъка на стратегическите обекти, които са от значение за националната сигурност предаде Нова телевизия.Във връзка с това снимките на съоръжението вече са официално забранени. Забранява внасянето и изнасянето на предмети и всякакво посегателство върху оградата.За придвижване в 300-метровата й зона за сигурност всеки е длъжен да подаде заявка в съответното управление на \"Гранична полиция\".Пребиваването в стратегическия периметър ще става само с униформен придружител.", "date": "2018.05.30", "title": "Забраниха да се снима оградата по границата с Турция "}
{"url": "https://news.bg/crime/zadarzhaha-mazh-s-200-000-kasa-kontrabandni-tsigari.html", "text": "Полицията в Нова Загора задържа мъж от Харманли с 200 000 къса контрабандни цигари, съобщиха от МВР.Уточнява се, че тази сутрин, около 11 часа, пътни полицаи подали сигнал за спиране на лек автомобил \"Фолксваген Шаран\", управляван от 43-годишен мъж с инициали В.И.Водачът не само не спрял, но е увеличил скоростта, преминал е на червен светофар и е предизвикал пътно произшествие. След кратко преследване е бил спрян и задържан от екип на сектор \"Криминална полиция\" към РУ-Нова Загора.В колата му са открити 200 000 къса контрабандни цигари.Арестуваният има регистрации в полицията за предишни противозаконни прояви. Задържан е с полицейска мярка за 24 часа.По случая е образувано бързо производство по чл. 234, ал. 1 от Наказателния кодекс под надзора на Районната прокуратура в Нова Загора.", "date": "2018.05.30", "title": "Задържаха мъж с 200 000 къса контрабандни цигари"}
