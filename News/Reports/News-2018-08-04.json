{"url": "https://news.bg/bulgaria/turtsiya-ni-predade-7-balgari-zadarzhani-s-mityo-ochite-v-istanbul.html", "text": "Седмината български граждани, които бяха задържани при специализирана полицейска операция в Истанбул, са предадени на българските власти късно тази вечер на граничния пункт \"Капитан Андреево\", съобщиха от МВР.Уточнява се, че те са предадени по административна процедура от турските власти на представители на българското Министерство на вътрешните работи.Наложени са им полицейски мерки за неотклонение за срок до 24 часа. В рамките на срока на задържане ще бъдат проведени процесуално-следствени действия, които ще бъдат докладвани на Специализираната прокуратура по компетентност.Според информация на \"24 часа\", сред върнатите са общинският съветник на БСП в Бургас Бенчо Бенчев и бившият депутат от ДПС Несрин Узуин.В ход е и процедура спрямо българския гражданин, обявен за международно издирване с червена бюлетина от Интерпол, който към момента се намира в Република Турция, допълват от МВР.Самият Димитър Желязков - Митьо Очите, е в турски затвор и очаква дело за екстрадицията му в България. То може да не се води, ако той сам пожелае да се върне.", "date": "2018.08.04", "title": "Турция ни предаде 7 българи, задържани с Митьо Очите в Истанбул"}
{"url": "https://news.bg/crime/hvanaha-burgaskiya-obshtinski-savetnik-benchev-s-mityo-ochite-v-istanbul.html", "text": "Зам.-председателят на бургаския общинския съвет Бенчо Бенчев, известен със скъпия си \"Ролс Ройс\", е задържан с Димитър Желязков в Истанбул, съобщава БНТ.Бенчев е председател на групата на БСП в общинския съвет. Прокуратурата на този етап официално не потвърждава и не отрича тази информация.От миналата година Бенчев е съдружник в \"Аркус сигурност\" - охранителната фирма на Желязков - Митьо Очите. Няма информация Бенчев да е подведен под отговорност за участие в престъпната група на Желязков.В същото време, изненадащо съдия закри делото по мерките на петимата, задържани от групата на Митьо Очите.Искането е на защитниците на обвинените с мотива, че ако делото се гледа публично, ще бъдат разгласени интимни тайни от живота им, а двама прокурори от спецпрокуратурата се съгласиха с тях съобщава .Всички присъстващи от съдебната зала са отпратени, остават разбира се обвиняемите Венцислав Христов, Радослав Николов, Йордан Въчев, Иван Найденов и Иван Пишиев, като повечето от тях са осъждани.", "date": "2018.08.04", "title": "Хванаха бургаския общински съветник Бенчев с Митьо Очите в Истанбул"}
{"url": "https://news.bg/world/vse-poveche-migranti-v-germaniya-310-000-ot-tyah-sa-balgari.html", "text": "Без изненада - все повече чужденци живеят в Германия. Според данни на Федералната статистическа служба във Висбаден, делът на хората с миграционен произход в Германия е достигнал нов рекорд - 19,3 милиона души, или с 4,4% повече отколкото през предходната 2016 година. Към  от Службата причисляват лицата, които не са родени в Германия или поне един от родителите им не е германски гражданин. Данните са от представително допитване сред 1 процент от германското население, проведено основно в частни домакинства. Това означава, че не са взети предвид живеещите в приюти или приемни центрове за бежанци, например.Най-много са турците За поредна година първото място в тази класация заемат чужденците от турски произход - от всичките 19,3 милиона души около 2,8 милиона (14%) са хората с турски корени, следвани от мигрантите от полски произход (2,1 млн.), руски (1,4 млн.), казахски (1,2 млн.) и румънски (0,9 милиона).За първи път Федералната статистическа служба се интересува и от езика, който се говори в съответното домакинство. Резултатите сочат, че в 2,5 милиона от общо 24 милиона домакинства в Германия общуването е на чужд език (най-често турски - 17 процента). Арабски се говори в около 7 процента от домакинствата с повече от един човек.И още данни: 13,2 млн. души са се преселили в Германия, посочвайки като мотив най-вече семейни причини. Така например първите турци и поляци пристигат в Германия още преди много години, за да работят във фабрики и заводи и впоследствие останат в Германия, където се раждат техните деца и внуци.Колко са българите?От 2007 година България и Румъния са в Европейския съюз, което позволява на техните граждани свободно придвижване. Само през миналата година 85 хиляди румънци и 45 хиляди българи са се преселили в Германия. По последни данни, българите в Германия вече са около 310 хиляди. Мнозинството от тях е на възраст между 30 и 35 години, а 5,2% са родени в Германия. Най-много българи живеят в провинциите Северен Рейн-Вестфалия и Бавария - общо около 114 000 души.Германското общество става все по-разнообразно и многолико - факт, който се забелязва дори само ако вървите по улиците. Въпреки това не спират ожесточените дебати за  и дискриминацията. Отскоро имигранти и германци с чуждестранен произход започнаха да споделят в социалните мрежи различни истории под хаштага #MeTwo, описващи ежедневните прояви на расизъм, с които те се сблъскват. Движението възникна като пряка реакция от .\"Роден съм в Германия и съм учил тук, не разбирам защо хората не ме възприемат като германец\", изрази възмущението си футболистът. Скандалът отново разпали страстите по голямата тема за имиграцията и интеграцията, а във въздуха увисна въпросът дали Германия е в състояние да се справи с този проблем.", "date": "2018.08.04", "title": "Все повече мигранти в Германия, 310 000 от тях са българи"}
{"url": "https://news.bg/int-politics/vuchich-svika-saveta-za-natsionalna-sigurnost-zaradi-naprezhenieto-v-kosovo.html", "text": "Сръбският президент Александър Вучич свика заседание на Съвета за национална сигурност заради напрежението сред косовските сърби и появилите се информации, че те планират да обявят автономия, предаде БНТ.Поводът за нарастващото напрежение е изтичането днес на крайния срок, даден от Европейския съюз на косовските власти да приемат устав на Съюза на сръбските общини. Така те биха получили ограничена автономия.Александър Вучич и косовският му колега Хашим Тачи призоваха двете общности да не се поддават на провокации и подчертаха решимостта си за гарантиране на мира на Западните Балкани.Извънредното заседание на Съвета за национална сигурност при президента в Белград бе свикано на фона на обвинения, че косовските власти се подготвят да поемат контрола над ключови инфраструктурни обекти в сръбските анклави на Северно Косово.\"Вместо да обсъждаме неизпълнението от страна на Прищина на задължението за създаване на Съюз на сръбските общини, трябва да бъдем доволни, че сърбите в Косово не са нападани\", заяви Александър Вучич. Той посочи като причина за кризата в Косово \"многослойни агентурни действия\" както от чужбина, така и в страната.\"По повод опасенията сред нашите хора, призовавам ги: Не се страхувайте. Повтарям това, което съм казвал многократно - ще направя всичко за запазване на мира и стабилността на практически всяка цена.\" - коментира Вучич.Белград предупреди косовските сърби, че са възможни провокации, насочени към тяхното разединяване и отслабване позициите на Белград в преговорите с Прищина.Междувременно Марко Джурич - директор на сръбската правителствена служба за Косово, увери, че сърбите в Косово ще запазят спокойствие и няма да се поддават на провокации или \"да дадат на някого фалшив повод за организирано насилие\".По-рано сръбският президент Вучич обяви, че ще настоява мисията на НАТО Кейфор да предотврати всеки опит за завземане на ВЕЦ \"Газиводе\", трафостанция \"Валач\" или друго съоръжение с ключово значение за косовските сърби. Девет бронирани коли на Алианса, десетки войници и хеликоптер вече подсигуриха района на езерото Газиводе в рамките на планирано учение, което е в ход от четвъртък.Косовският премиер Рамуш Харадинай обяви, че всеки опит на косовските сърби да обявят автономия ще получи подобаващ отговор. Косовският президент Хашим Тачи увери, че в Прищина е създаден екип по финализиране на проекта за статут на косовските сръбски общини.", "date": "2018.08.04", "title": "Вучич свика Съвета за национална сигурност заради напрежението в Косово"}
{"url": "https://news.bg/crime/sadat-ostavi-v-aresta-petimata-ot-grupata-na-mityo-ochite.html", "text": "Специализираният наказателен съд остави в ареста с постоянна мярка задържане под стража петимата членове на престъпна група, за която се смята, че е ръководена от Димитър Желязков - Митьо Очите, предаде БНТ.След закритото съдебно заседание стана ясно, че разследването съдържа 34 тома доказателства, включително данни от специални разузнавателни средства.По-рано от залата бяха отпратени всички присъстващи с изключение на юристите, ангажирани в процеса, и петимата арестанти - Венцислав Христов, Радослав Николов, Йордан Въчев, Иван Найденов и Иван Пишиев.Издадена е европейска заповед за арест за другия участник в групата - Калоян Колев, както и за общинския съветник от Несебър Пейко Янков.Очаква се към двамата прокурори, които работят по случая, да се присъединят още техни колеги заради тежестта на делото.", "date": "2018.08.04", "title": "Съдът остави в ареста петимата от групата на Митьо Очите"}
{"url": "https://news.bg/world/frantsiya-izklyuchi-4-yadreni-reaktora-zaradi-goreshtinite.html", "text": "Франция изключи четири ядрени реактора заради екстремните горещини, съобщи в. \"Le Parisien\".Мярката е предприета от енергийния оператор Electricite de France поради съображения за сигурност.Уточнява се, че са спрени два енергоблока в атомната централа в Бюже, един в Сент Албан и още един във Фесенхайм.Горещините във Франция доведоха до нарастване на енергопотреблението заради засилената употреба на климатици.Междувременно Дойче веле съобщи, че заради високите температури в Германия ще бъде намалено натоварването на ядрените мощности.", "date": "2018.08.04", "title": "Франция изключи 4 ядрени реактора заради горещините"}
{"url": "https://news.bg/world/schetovoditelkata-na-manafort-e-falshifitsirala-dokumenti-po-negovo-narezhdane.html", "text": "Счетоводителката на Пол Манафорт призна, че е фалшифицирала документи, съобщи \"Ройтерс\". Съобщава се, че тя е сключила сделка със следствието до получи по-лека присъда срещу самопризнанията си.Пред федералния съд в Александрия, щата Вирджиния, счетоводителката Синди Лапорта заяви, че е подправяла финансови отчети и е съставяла други документи със задна дата.По думите й, тя е действала по нареждане на самия Манафорт и на негови бизнес партньори.Пол Манафорт, който ръководеше изборния щаб на Доналд Тръмп, е обвиняем за укриване на данъци и пране на пари.Процесът срещу него започна на 31 юли и ще продължи около три седмици. Той е сред ключовите фигури, разследвани от спецпрокурора Робърт Мълър, във връзка с руската намеса в американските президентски избори.Пол Манафорт беше уличен, че е работил за партията на бившия президент на Украйна - Виктор Янукович, който избяга в Русия. По дънни на Мълър, за услугите, които Манафорт е извършвал за обкръжението на Янукович, е получил над 60 милиона долара. Той е пропуснал да посочи част от тези доходи в данъчната си декларация и е \"изпрал\" в офшорни зони около 30 милиона долара.", "date": "2018.08.04", "title": "Счетоводителката на Манафорт е фалшифицирала документи по негово нареждане"}
{"url": "https://news.bg/world/pompeo-prizova-sveta-da-prodalzhi-natiska-varhu-kndr.html", "text": "Държавният секретар на САЩ Майк Помпео обяви в Сингапур, че международната общност не трябва да прекратява натиска върху КНДР, докато Северна Корея не прекрати ядрената програма, информира \"Ройтерс\".Помпео подчерта, че \"поддържането на дипломатически и икономически натиск\" е от решаващо значение, за да се убеди Пхенян да изостави ядрените си оръжия.Секретарят направи коментара след появилата се информация, че КНДР все още не е прекратила ядрената и ракетната си програма въпреки санкциите на ООН и обещанието, което лидерът Ким Чен-ун даде по време на срещата си с Доналд Тръмп в Сингапур.Иначе Помпео и севернокорейският външен министър И Йон-хо се ръкуваха, размениха си усмивки и си казаха по няколко думи на форума на АСЕАН.Американският дипломат заяви преди да се ръкува с колегата си от КНДР по време на официалните снимки на регионалния форум, че не е разговарял с И Йон-хо в Сингапур. Според Помпео процесът по прекратяване на ядрената програма ще отнеме време, но той е оптимист, че това ще се случи.\"\", каза Помпео на пресконференция.Той призова Русия и всички други държави да спазват резолюциите на ООН и да прилагат санкциите срещу КНДР.Междувременно И Йон-хо обяви, че е обезпокоен от поведението на САЩ към КНДР. Той увери, че Пхенян ще изпълни ангажимента си, договорен по време на срещата през юни.", "date": "2018.08.04", "title": "Помпео призова света да продължи натиска върху КНДР"}
{"url": "https://news.bg/world/berlin-protivorechivite-komentari-na-tramp-sa-problem-za-es.html", "text": "Министърът на външните работи на Германия Хайко Маас заяви, че \"противоречивите\" коментари на президента на САЩ Доналд Тръмп са един от основните проблеми в отношенията между ЕС и САЩ, съобщават германски медии.Той също така коментира позицията на американския лидер и към други световни сили.\"Никога не съм си представял, че един ден президентът на САЩ ще нарече Русия, Китай и ЕС противници на САЩ\", подчерта Маас. Министърът добави: \"Самият Тръмп може да се поправи или да разтълкува думите си в рамките на 24 часа. Ние очакваме определена надеждност - същото, което ние предлагаме\".Въпреки поведението на американския лидер, по думите на германския топ дипломат, Тръмп \"не е най-важният проблем\" за съюза, тъй като има други конфликти по света, такива като войната в Сирия и кризата в Украйна, които се нуждаят от решение.", "date": "2018.08.04", "title": "Берлин: Противоречивите коментари на Тръмп са проблем за ЕС"}
{"url": "https://news.bg/world/albaniya-zabrani-izpolzvaneto-na-mobilni-telefoni-po-vreme-na-chas.html", "text": "Албания забрани използването на мобилни телефони по време на час, информира Македонската информационна агенция, която се позовава на Албанската телеграфна агенция.Учениците и учителите няма да могат да използват телефоните си по време на учебните занятия от началото на новата учебна година, която започва на 17 септември.Албанският министър на образованието, спорта и младежта Линдита Никола се е подписала под решение, което стриктно забранява използването на мобилни телефони по време на учебния процес.", "date": "2018.08.04", "title": "Албания забрани използването на мобилни телефони по време на час"}
{"url": "https://news.bg/world/turtsiya-otvarna-i-nalozhi-sanktsii-na-sasht.html", "text": "Турция прие реципрочни мерки и наложи санкции на САЩ.Това съобщи президентът на турската държава Реджеп Ердоган, цитиран от \"Дейли сабах\".САЩ наложиха санкции на двама турски министри във връзка със задържането на американски пастор, обвинен в тероризъм. Вашингтон оказва натиск над Анкара да освободи американеца, който доведе до дипломатическо напрежение между двата натовски съюзника. Администрацията на президента Доналд Тръмп наложи санкции на правосъдния министър Абдулхамит Гюл и на вътрешния министър Сюлейман Сойлу.Андрю Брънсън, който ръководи протестантска църква в град Измир, е поставен под домашен арест след близо две години в затвора по обвинения в шпионаж и подкрепа на терористични организации. Той може да лежи 35 г., ако бъде осъден.Според Ердоган решението на САЩ да наложат санкции на двамата турски министри е нелогично., обяви Ердоган.\"\", съобщи Ердоган в реч, предавана по телевизията.По думите му действията на САЩ по случая с пастора са неуважителни, не отразяват стратегическото партньорство между двете държави.\"\", недоволства турският лидер.", "date": "2018.08.04", "title": "Турция отвърна и наложи санкции на САЩ"}
{"url": "https://news.bg/world/smartnite-sluchai-ot-zhegi-s-2000-poveche-po-sveta-do-2080-g.html", "text": "Броят на смъртните случаи от горещи вълни може да нарасне с 2000% в някои части на света до 2080 г. Това показва изследване, цитирано от \"Ройтерс\".Данните са публикувани на фона на необичайно високите температури в някои части на Европа.Учени отдавна предупреждават, че климатичните промени ще доведат до екстремно метеорологично време, включващо горещи вълни и урагани.Авторите на изследването, които са от австралийския университет \"Монаш\", отбелязват, че сериозно ще нарасне броят на загиналите от жеги, тъй като предвиждат увеличение на честотата и на тежестта.Изследването, публикувано в журнала PLOS Medicine, включва 20 държави от четири континента. Установено е, че смъртността е най-висока до екватора.Колумбия ще бъде най-засегнатата държава, където се очаква 2000% увеличение на случаите на преждевременна смърт вследствие на изключително високи температури в периода 2031-2080 г. в сравнение с 1971-2010 г.Бразилия и Филипините също се прогнозира да бъдат сред най-засегнатите.Държавите, които са по-далеч от екватора, такива като САЩ и европейските страни, ще бъдат изправени пред по-малки проблеми.", "date": "2018.08.04", "title": "Смъртните случаи от жеги с 2000% повече по света до 2080 г."}
{"url": "https://news.bg/world/tramp-izprati-pismo-na-kim-chen-un.html", "text": "Американски дипломат е предал писмо за лидера на КНДР Ким Чен-ун от президента на САЩ Доналд Тръмп, съобщи говорител на Държавния департамент на САЩ, цитиран от \"Ройтерс\".Посланикът на САЩ във Филипините Сун Ким, който изигра важна роля в преговорите между САЩ и КНДР, е предал писмото на външния министър на Северна Корея И Йон-хо по време на среща в Сингапур днес, поясни говорителят.Срещата се е провела в кулоарите на форума на АСЕАН.Говорителят добави, че писмото е отговор на писмо, което Ким Чен-ун изпрати на Тръмп през юли.По-рано днес държавният секретар на САЩ Майк Помпео се ръкува с И Йон-хо, но двамата не са провели официална среща, поясни представителят на Държавния департамент.Говорителят каза, че Помпео е заявил пред И Йон-хо: \"Трябва да се срещнем отново\". Севернокорейският дипломат отговорил: \"\".", "date": "2018.08.04", "title": "Тръмп изпрати писмо на Ким Чен-ун"}
{"url": "https://news.bg/bulgaria/borisov-turski-ministar-uchastva-v-zalavyaneto-na-mityo-ochite.html", "text": "Димитър Желязков - Очите е бил задържан за един час в Истанбул снощи. Лично турският министър се е включил в акцията.Това съобщи премиерът Бойко Борисов от ГПУ \"Малко Търново\", цитиран от bTV.\"\", обяви Борисов.Министър-председателят допълни, че Очите все още не е екстрадиран, но сега се подготвят документите.От специализираната прокуратура съобщиха, че арестът е станал около 03,00 часа тази нощ в хотел. Желязков е преминал границата Гърция - Турция в четвъртък и благодарение на светкавичната реакция на турските власти е бил задържан.Борисов е на граничния полицейски участък \"Малко Търново\", където директорът на Главна Дирекция \"Гранична полиция\" главен комисар Светлан Кичиков го запозна със състоянието на преградното съоръжение. Предстои премиерът да инспектира и самото съоръжение на място.", "date": "2018.08.04", "title": "Борисов: Турски министър участва в залавянето на Митьо Очите"}
{"url": "https://news.bg/world/rusiya-predlozhi-na-sasht-zaedno-da-vazstanovyat-siriya.html", "text": "Русия е използвала канала за комуникация с топ генерал на САЩ, за да предложи двата бивши врага от Студената война да си сътрудничат за възстановяването на Сирия и връщането на бежанците в арабската държава.Това съобщава \"Ройтерс\", позовавайки се на меморандум на правителството на Съединените щати.Предложението е изпратено на 19 юли с писмо на Валери Герасимов, началник на генщаба на Русия, до американския генерал Джоузеф Дънфорд, командващ Обединения комитет на началник щабовете.Руският план, който за първи път е съобщен, е приет хладно от Вашингтон. В меморандума пише, че САЩ ще подкрепят такива усилия, ако е налице политическо решение за прекратяване на войната в Сирия, включително и ако се предприемат действия за провеждане на избори под наблюдението на ООН.Според \"Ройтерс\" предложението илюстрира как Русия, помогнала на президента на Сирия Башар Асад да обърне хода на войната, настоява Вашингтон и други държави да помогнат за възстановяването на районите, които са под контрола на сирийския лидер. Подобни действия най-вероятно биха затвърдили властта на Асад.В предложението се казва, че сирийският режим изпитва недостиг на оборудване, гориво, други материали и финансиране за възстановяване на страната, за да се върнат бежанците, пише в меморандума, в който се конкретизира, че офертата на Русия се отнася за контролираните от сирийското правителство територии.През 2011 г. САЩ приеха политика, че Асад трябва да напусне властта.", "date": "2018.08.04", "title": "Русия предложи на САЩ заедно да възстановят Сирия"}
{"url": "https://news.bg/world/protestirashti-v-iran-napadnaha-duhovno-uchilishte.html", "text": "Протестиращи нападнаха духовно училище в северната иранска провинция Алборз, но полицията е успяла да ги спре преди да нанесат значителни щети по сградата, информира местната агенция \"Тасним\", цитирана от АП.Директорът на семинарията Али Хендиани заяви, че около 500 души са атакували сградата в петък вечерта и са счупили прозорци с камъни и тухли.Той добави, че не е имало ученици в семинарията по време на нападението и няма пострадали хора.По думите му няколко протестиращи са арестувани.Причината за протеста не е известна, но през последните дни бяха организирани демонстрации в ирански градове заради икономическите проблеми на страната. Протестиращите нанесоха щети по обществени сгради.Иранският риал достигна рекордно дъно на фона на притесненията заради американските санкции, които ще бъдат подновени от понеделник.", "date": "2018.08.04", "title": "Протестиращи в Иран нападнаха духовно училище"}
{"url": "https://news.bg/bulgaria/stranata-ni-e-edinstvenata-neuyazvima-ot-migranti-do-tozi-moment-vyarva-borisov.html", "text": "България е на практика единствената неуязвима от мигранти до този момент. Българският вариант, който приложихме, работи добре и се надявам и в Европа да го споделят.Това заяви министър-председателят Бойко Борисов след инспекция на състоянието на границата в района на Малко Търново, съобщиха от пресцентъра на Министерски съвет.Борисов отбеляза, че натискът по границата е голям, но контролът е силен, а споразумението с Турция работи много добре. Той изтъкна, че над 2500 човека са върнати по страни на произход за близо година.Премиерът съобщи, че от понеделник ще бъдат командировани още 40 граничари, както и допълнително 50 души от специалните сили. Предстои да бъдат закупени нови 70 автомобила, след като наскоро бяха получени 180. Граничарите са напълно обезпечени и с необходимото им облекло.\"\", похвали Борисов граничарите.Той отбеляза, че има около 200 мигранти в центровете в страната.\"\", изтъкна още министър-председателят и добави, че най-изявените ще бъдат наградени.", "date": "2018.08.04", "title": "Страната ни е единствената неуязвима от мигранти до този момент, вярва Борисов"}
{"url": "https://news.bg/bulgaria/kola-se-zabi-v-zakusvalnya-v-blagoevgrad-shofyorat-izbyaga.html", "text": "Лек автомобил \"Форд\" с кюстендилска регистрация удари на кръстовище \"Мерцедес\", след което се вряза в помещение за производство на закуски в Благоевград, съобщава БГНЕС.След инцидента водачът е избягал.Няма пострадали от работниците в помещението.Инцидентът е станал към 12.20 ч. днес на кръстовището между улиците \"Ал. Стамболийски\" и \"Полковник Дрангов\".", "date": "2018.08.04", "title": "Кола се заби в закусвалня в Благоевград, шофьорът избяга"}
{"url": "https://news.bg/health/ne-uspyaha-da-spasyat-blasnatoto-na-trotoar-v-sandanski-dete.html", "text": "Не успяха да спасят блъснатото на тротоар в Сандански дете. Въпреки положените от лекарите усилия, 6-годишното дете е починало. На 25 юли специализирана детска линейка на УМБАЛСМ \"Н. И. Пирогов\" взе дететто от МБАЛ - Св. Врач в Сандански.Припомняме, 73-годишен мъж с лек автомобил \"Фолксваген Поло\" . Детето бе в Центъра за спешна медицинска помощ в Сандански с травми на главата и фрактура на бедрото.Има реална опасност за живота на детето, коментира на 26 юли началникът на Клиниката по детска реанимация на УМБАЛСМ \"Пирогов\" доц. Румяна Андонова.Малко по-късно шофьорът бе пуснат под ганация от 1200 лв. Срещу водача е повдигнато обвинение за причиняване на тежка телесна повреда. Прокуратурата обаче е решила да не поиска най-тежката мярка спрямо мъжа, предвид неговото лошо здравословно състояние. ", "date": "2018.08.04", "title": "Не успяха да спасят блъснатото на тротоар в Сандански дете "}
{"url": "https://news.bg/world/silen-dazhd-predizvika-vnezapni-navodneniya-v-tsentralna-gartsiya.html", "text": "Силен дъжд предизвика внезапни наводнения в централна Гърция. Излелият се късно в петък дъжд, причини сериозни проблеми в районите Ламия и Карпенси, заливане на земеделски земи и потопени пътища, съобщава \"Катимерини\".Местната противопожарна служба е в готовност и спасители са се намесили, когато една двойка е хваната от приливна вълна край с. Лигария, след като река е излиза от коритото си. Двамата са спасени, преди водата да залее колата им.Жителите на Лигария описват времето като безпрецедентно за този месец на годината.", "date": "2018.08.04", "title": "Силен дъжд предизвика внезапни наводнения в централна Гърция"}
{"url": "https://news.bg/world/spasenite-ot-peshtera-taylandski-momcheta-prekaraha-9-dni-v-budistki-manastir.html", "text": "Повечето тайландски момчета, спасени от наводнена пещера, се завърнаха вкъщи, след като прекараха повече от седмица в будистки манастир като начинаещи монаси, съобщава БиБиСи.Единадесет от младежкия футболен отбор бяха ръкоположени. Техният 25-годишен треньор, ще остане в продължение на три месеца. Едно от момчетата не участва, тъй като е християнин.Новите монаси, на възраст между 11 и 17 години, напуснаха храм в района на Мае Сай в Северен Тайланд, след като прекараха девет дни в манастир, традиция за мъже в Тайланд, които са преживяли бедствие, като това се възприема като \"духовно прочистване\" за групата и да изпълни обещанието на семействата да си спомнят водолазът и морски пехотинец Саман Гунан, който почина по време на спасителната операция.Преди да се срещнат със семействата и приятелите си, момчетата получиха будистки благословии от монаси, като поискаха заедно да напуснат храма, като всеки казваше: \"аз съм просто човек\".Историята за . Те бяха открити от двама британски водолази.Всички те бяха освободени от болницата седми, преди да бъдат ръкоположени, всички в добро здраве.Длъжностни лица предупредиха медиите да оставят децата на спокойствие за известно време, докато се приспособяват към нормалния си живот.", "date": "2018.08.04", "title": "Спасените от пещера тайландски момчета прекараха 9 дни в будистки манастир "}
{"url": "https://news.bg/world/chili-zabrani-naylonovite-torbichki.html", "text": "Чили е първата страна от Южна Америка, която забрани използването на найлонови торбички (пликове) за търговска употреба, информира Би Би Си.Новото законодателство, одобрено от Конгреса и президента Себастиан Пинера, дава на малките магазини преходен период от две години, за да се адаптират с пълната забрана. По-големите фирми ще трябва да прекратят употребата на торбички в рамките на 6 месеца. През това време ще им се позволява да предоставят на клиент не повече от две торбички.Фирма, която наруши правилата, ще бъде глобявана с 370 щатски долара.Учени алармират, че найлоновите изделия унищожават морската флора и фауна, а също така застрашават живота на човека.Според Пинера новите правила са голяма крачка към по-чисто Чили. Той подчерта, че искат държавата да се насочи към здравословна култура на рециклиране.През януари Панама одобри законодателство за прекратяване търговската употреба на найлонови торбички. Бизнесът трябва да ги извади от употреба до 24 месеца.", "date": "2018.08.04", "title": "Чили забрани найлоновите торбички"}
{"url": "https://news.bg/world/nato-mobilizira-sili-v-kosovo.html", "text": "Мисията под егидата на НАТО в Косово и Метохия (KFOR) разположи нови сили в северната част на Косово, поради риск от дестабилизация на ситуацията.Това съобщи в петък вестник \"Вечерни новости\", позовавайки се до собствените си източници.В четвъртък КФОР на страницата си във \"Фейсбук\" обяви началото на планирани военни учения. Вестникът обаче твърди, че военните маневри са само покритие за прехвърлянето на войници на север в провинцията. Очаква се в следващите 48 часа в северната част на Косово драстично да се влоши ситуацията.Многобройни военни средства за известно време блокираха магистралата Прищина - Косовска Митровица. Войскови взводове бяха прехвърляни и с хеликоптери.По-рано от \"Вечерни новини\" съобщиха за предполагаемо подготвяне на военни действия \"Златна сабя\" от косоварите. Целта на операцията е да се създаде военен контрол над северната част на Косово, която е населена предимно от сърби.По-рано в петък косовските медии съобщиха, че в полицията със специална заповед са прекъснати всички отпуски и служителите са били извикани да се явят на работа.Сръбските анализатори смятат подобни действия на косоварите за още един опит за нагнетяването на напрежението и провал на трудните преговори между Белград и Прищина за нормализиране на отношенията.В същото време сръбските общини в Косово поискаха по-широко автономия. От Ню Йорк премиерът Рамуш Харадинай предупреди сърбите в северната част на страната, че ако обявят автономия, косовските власти ще отговорят.", "date": "2018.08.04", "title": "НАТО мобилизира сили в Косово"}
{"url": "https://news.bg/int-economics/turtsiya-puska-obligatsii-v-yuani.html", "text": "Турция ще пусне първата деноминирани в юани емисия от облигации, съобщи президентът на страната Реджеп Ердоган.\"Ние се насочваме към китайските финансови пазари за външното финансиране, за да преодолеем субективните решения, взети от рейтинговите агенции\", каза Ердоган в реч в Анкара.Турция се стреми да разнообрази източниците си на финансиране. Това е и ясен сигнал, че Ердоган показва нетърпение към изискванията на западните пазари.През последните седмици водещи рейтингови агенции посочиха, че са обезпокоени от водената от Ердоган политика в икономиката. Критик на ортодоксалната икономика, Ердоган смята, че високите лихвени проценти причиняват инфлация. От друга страна турският президент многократно призовава за по - тясно икономическо сътрудничество между нововъзникващите нации. Освен това Ердоган се бори и срещу западните инвеститори, които той смята за \"лоби на лихвения процент\", което се стреми да доминира в Турция.Към края на юни тази година около 65% от външния държавен дълг на Турция, възлизащ на 89 млрд. долара, е в долари, което прави местната икономика особено уязвима от колебанията на валутите спрямо щатския долар.", "date": "2018.08.04", "title": "Турция пуска облигации в юани"}
{"url": "https://news.bg/world/v-braziliya-nameriha-zamestnik-na-lula-da-silva.html", "text": "В Бразилия намериха заместник на Лула да Силва. Това е бившият кмет на Сао Пауло Фернанду Адад.Той ще участва в насрочените за октомври президентски избори, ако Лула да Силва бъде възпрепятстван да участва във вота.В тази ситуация бразилската Партия на трудещите се ще заложи на Фернанду Адад за президент.Лула да Силва е разследван за корупция.", "date": "2018.08.04", "title": "В Бразилия намериха заместник на Лула да Силва"}
{"url": "https://news.bg/world/rusiya-vdigna-dds-na-20.html", "text": "Президентът на Русия Владимир Путин подписа указ за вдигането на ДДС от 18% на 20%. По-високото ДДС беше прието от двете камари на парламента на 24 юли и 28 юли.Отстъпките по данъка се запазват. С 10% ще се прилагат за социални стоки като хранителни продукти, детски продукти, периодични издания и книги, свързани с образованието, науката и културата, както и лекарства и медицински изделия.Нулевите ставки по ДДС ще продължат да действат за вътрешните междурегионални въздушни услуги. Така че, за 6 години - до 1 януари 2025 г. нулевата ставка на ДДС е разширена за пътнически въздушен транспорт до Крим и обратно. С преференции ще се облагат и самолетните полети за Далечния изток.", "date": "2018.08.04", "title": "Русия вдигна ДДС на 20%"}
{"url": "https://news.bg/world/rekorden-broy-zhertvi-ot-zhegata-v-yuzhna-koreya.html", "text": "Най-малко 35 души са жертвите на горещото време в Южна Корея. Те са починали от сърдечен удар, предаде АП.Горещата вълна е обхванала Южна Корея от 23 юни.Най-малко 3000 души са потърсили лекарска помощ заради високите температури.Корейският полуостров беше обхванат от силни летни горещини през юли след дъждовния сезон.", "date": "2018.08.04", "title": "Рекорден брой жертви от жегата в Южна Корея"}
{"url": "https://news.bg/world/ispaniya-s-novi-merki-sreshtu-bezhantsite.html", "text": "Испания взема спешни мерки срещу бежанците. За целта се създава нова структура, която да координира усилията на властите за справяне с проблема, предаде АП.Агенцията се позовава на премиера Педро Санчес. Той разкри, че Мадрид преговаря с Мароко и други африкански страни за спиране на трафика на бежанци.През последните месеци нелегалния поток се измести от Италия към Испания, достигайки до 240 нелегални мигранти дневно.", "date": "2018.08.04", "title": "Испания с нови мерки срещу бежанците"}
{"url": "https://news.bg/world/dogovaryat-brekzita-na-lazurniya-bryag.html", "text": "Президентът на Франция Еманюел Макрон прие на Лазурния бряг британския премиер Тереза Мей, предаде АП.Неформалната среща се проведе в замък на Лазурния бряг, недалеч от Сен Тропе.Мей и Макрон са обсъдили възможностите за ускоряване на преговорите за отделянето на Великобритания от Европейския съюз. Гостуването е по идея на Тереза Мей, която планира да проведе няколко лични срещи с европейски лидери.Преговорите за Брекзит напредват твърде бавно през последните седмици. ЕС и Великобритания трябва да постигнат споразумение до срещата на върха на Европейския съюз през октомври.Според Елисейския дворец на тази неофициална среща, която е продължила час и 45 минути, не са били обсъждани преговорите по Брекзит, а бъдещите отношения между Париж и Лондон.Експерти смятат, че \"твърдият Брекзит\" е все по-реален вариант. ", "date": "2018.08.04", "title": "Договарят Брекзита на Лазурния бряг?"}
{"url": "https://news.bg/world/zastrahovka-sreshtu-strelba-za-uchilishtata-v-sasht.html", "text": "Все повече учебни заведения в САЩ сключват застраховка за стрелба, съобщава в. \"Уолстрийт джърнъл\". От 2016 г. около 3000 училища са се възползвали от услугата. Тази застраховка ще помогне на образователните институции да избягват продължителни съдебни спорове с роднините на жертвите.Освен това застрахователните плащания също ще помогнат за покриване на разходите за психиатрична помощ на пострадалите студенти и повишаване на безопасността.През 2018 г. повече от 60 научни институции са сключили застраховка за стрелба.", "date": "2018.08.04", "title": "Застраховка срещу стрелба за училищата в САЩ"}
{"url": "https://news.bg/world/shvedski-registratsionen-nomer-predizvika-skandal-v-rumaniya.html", "text": "Румънската полиция ще приключи делото срещу румънския шофьор, който имаше \"неприлично послание\" срещу управляващата партия в родината си върху регистрационните номера на автомобила си, регистриран в Швеция, съобщиха местни медии.\"Скандалните\" регистрационни табели ще бъдат върнати на пътна полиция в Швеция, която ги анулира след началото на скандала. Собственикът на автомобила Разван Стефанеску обаче ще си върне книжката.Целият скандал започна, когато той влезе в родината си в средата на юли с кола, чиито регистрационни номера, издадени в Швеция, бяха \"MUIEPSD\" - неприлично послание срещу управляващата партия в Румъния - PSD.Пътна полиция в Букурещ сметна, че тази регистрация на автомобил е незаконна. Швеция репликира, че тя трябва да се приеме навсякъде в ЕС. Справка установила, че Разван Стефанеску няма нарушения в Швеция, където живее и работи.Скандалът все пак предизвика буря от критики срещу шефовете в Пътната полиция за престараване в угода на управляващата партия.", "date": "2018.08.04", "title": "Шведски регистрационен номер предизвика скандал в Румъния"}
{"url": "https://news.bg/world/ogneniyat-ad-svali-kmeta-na-maraton.html", "text": "Огненият ад свали кмета на Маратон Илияс Псинакис. Общинските съветници се събраха на извънредна сесия, която се проведе в петък късно вечерта.Огненият ад причини смъртта на най-малко 88 души.Двадесет и пет от 33-те общински съветници участваха в извънредната сесия, свикана за обсъждане на ролята на кмета. Самият Илияс Псинакис не присъстваше.Само преди дни двама от неговите заместници подадоха оставки в знак на солидарност с пострадалите жители на община Маратон.Разследването установи, че умишлен палеж е предизвикал огнения ад. Слабата координация на местните власти е помогнала за неговото разпространяване.", "date": "2018.08.04", "title": "Огненият ад свали кмета на Маратон"}
{"url": "https://news.bg/world/sasht-nalivat-usd300-mln-za-sigurnost-v-aziya.html", "text": "Американският държавен секретар Майк Помпео заяви, че Вашингтон планира да отпусне около 300 млн. долара за укрепване на сигурността в Индо-тихоокеанския регион. Това съобщава \"Ройтерс\".Това решение е взето в рамките на курса, насочен към насърчаване на регионалната стабилност в региона, посочва Майк Помпео.Финансовата инжекция идва на фона на обтегнатите отношения между САЩ и Китай.Майк Помпео подчерта, че това ще помогне за противодействие на транснационалните заплахи.По-рано беше съобщено, че американското министерство на отбраната отпуска 200 млн. долара за укрепване на отбранителните способности на Украйна.", "date": "2018.08.04", "title": "САЩ наливат $300 млн. за сигурност в Азия"}
{"url": "https://news.bg/weather/slantse-v-sabota-1.html", "text": "Днес ще преобладава слънчево време, с временни увеличения на облачността, но валежи са малко вероятни. Ще духа слаб до умерен вятър от изток-североизток. Максималните температури ще са предимно между 29° и 34°, в София - около 29°.Това съобщават от НИМХ към БАН.В планините ще е предимно слънчево, с временни увеличения на облачността. На отделни места слабо ще превали. Ще духа до умерен вятър от изток-североизток. Максималната температура на височина 1200 метра ще е около 22°, на 2000 метра - около 16°.По Черноморието ще е предимно слънчево. Ще духа слаб до умерен североизточен вятър. Максималните температури ще са 28°-30°. Температурата на морската вода е 26°-27°. Вълнението на морето ще бъде 2-3 бала.", "date": "2018.08.04", "title": "Слънце в събота"}
{"url": "https://news.bg/world/helikopter-s-18-dushi-padna-v-rusiya-sled-udar-s-drug-vertolet.html", "text": "Хеликоптер катастрофира в Русия тази сутрин. Вярва се, че всички 18 души на борда са загинали, съобщават местни медии.Първоначално се съобщаваше за 17 души на борда на хеликоптера, но сега се смята, че е имало 15 пътници и тричленен екипаж.Ми-8 е паднал в сибирския административен център Красноярск.Катастрофата, която е станала минути след излитането на хеликоптера, е довела до експлозия, тъй като резервоарът на летателния апарат е бил пълен, обявиха местните власти.Източник заяви пред ТАСС, че хеликоптерът е на компанията UTair.Той е излетял от град Игарка и на 2 километра от летището е паднал.ТАСС съобщава, позовавайки се на пресслужбата на \"Росавиация\", че хеликоптерът е закачил с витлото си конструкцията с външно окачване за превоз на товари на друг вертолет.", "date": "2018.08.04", "title": "Хеликоптер с 18 души падна в Русия след удар с друг вертолет"}
{"url": "https://news.bg/world/kndr-ne-e-prekratila-yadrenata-i-raketnata-si-programa.html", "text": "Северна Корея не е спряла ядрената и ракетната си програма, което е в нарушение на санкциите на ООН.Това става ясно от секретен доклад на световната организация, видян от \"Ройтерс\".Шестмесечният доклад на независими експерти за съблюдаване прилагането на санкциите на ООН е бил представен на комисия за налагане на рестриктивни мерки на КНДР към Съвета за сигурност късно в петък.\"Северна Корея не е прекратила ядрената и ракетната си програма и продължава да нарушава резолюциите на Съвета за сигурност на ООН чрез масово увеличение на трансфера на петролни продукти от кораб на кораб, както и пренасянето на въглища по море през 2018 г.\", пишат експертите в доклада, който е от 149 страници.Мисията на КНДР в ООН не е отговорила на запитване да коментира информацията.В доклада се отбелязва още, че Северна Корея си сътрудничи със Сирия във военната област и се опитва да продава оръжия на шиитските бунтовници хуси в Йемен.Пхенян също е нарушила забрана за износ на текстилни изделия, тъй като е изнесла продукция за 100 милиона долара между октомври 2017 г. и март 2018 г. за Китай, Гана, Индия, Мексико, Шри Ланка, Тайланд, Турция и Уругвай.Информацията е изнесена на фона на опитите на Русия и Китай да убедят другите сили да смекчат санкциите срещу КНДР.", "date": "2018.08.04", "title": "КНДР не е прекратила ядрената и ракетната си програма"}
{"url": "https://news.bg/world/rekordat-v-evropa-ot-48-gradusa-po-tselziy-mozhe-da-bade-schupen-prez-uikenda.html", "text": "Регистрираните на места в Европа температурни стойности от 48 градуса по Целзий могат да бъдат надминати през този уикенд, пише \"Гардиън\".Горещата вълна на Стария континент се очаква да продължи. Във Великобритания температурата се покачи до 31 градуса по Целзий, а жегите в Испания, където температурата скочи над 40 градуса по Целзий, отне живота на трима души. В същото време планински глетчер в Швеция се топи и вече не е най-високата точка в страната.В Обединеното кралство прогнозата за уикенда е средни температурни стойности от около 27 градуса по Целзий, а в Лондон е възможно да достигнат до 31 градуса по Целзий.На осем места в Португалия беше отчетен температурен рекорд в петък заради гореща вълна от Северна Африка, която връхлетя Пиренейския полуостров. Властите прогнозират още по-високи температури през уикенда. В Португалия термометърът закова на 45 градуса по Целзий, като се очаква на места днес да достигне 47 градуса по Целзий. Големи части от страната са в \"червено\" за опасно метеорологично време.Най-високата температура, регистрирана в четвъртък, когато започна горещата вълна, достигна 45,2 градуса по Целзий до град Абрантиш на 150 километра североизточно от столицата Лисабон.Трима мъже в Испания починаха от топлинен удар. Мъж на средна възраст в Барселона припадна на улицата и беше откаран в болница, където по-късно почина. Пътен работник на около 40 г. и 78-годишен пенсионер също починаха от топлинен удар.Предупреждение за изключително високи температури има в 41 от 50-те провинции в страната, където се очаква температурата да се покачи до 44 градуса по Целзий. Най-високата температура в Испания е 46,9 градуса по Целзий в Кордоба, която е регистрирана през юли 2017 г.Експерти припомнят, че най-високата температура на Стария континент е 48 градуса в Атина през 1977 г. Според тях рекордът може да бъде променен през този уикенд.Швеция регистрира най-горещото лято през месец юли от 250 г. Макар че метеоролозите прогнозират по-хладно време и бури в страната днес, Кебнекайсе вероятно повече няма да е най-високият връх (2123 метра) в Швеция заради топене в резултат на климатичните промени.Необичайни жеги са регистрирани и на други места по света, включително Москва, Калифорния и на Корейския полуостров.", "date": "2018.08.04", "title": "Рекордът в Европа от 48 градуса по Целзий може да бъде счупен през уикенда"}
{"url": "https://news.bg/world/parva-globa-v-daniya-sled-vlyazlata-zabrana-za-nosene-na-nikab-i-burka.html", "text": "В Дания за пръв път бе наложена глоба за носене на ислямско було (никаб и бурка), съобщава \"Дойче веле\".Датската полиция глоби жена за носене на никаб в търговски комплекс, информира местна медия. Това е първата глоба след влязлата в сила забрана за носене на бурка и никаб на обществени места от сряда.Според закона 28-годишната е била помолена от полицията да махне ислямското було или да напусне общественото място. Тя е избрала второто. Жената също е била информирана, че по пощата ще получи глоба от 1000 крони (156 долара).Полицията се отзовала на сигнал в мол в Хорсхолм, северно от Копенхаген, където жената влязла в пререкание с друга жена, обявиха от силите на реда.По време на спречкването никабът е бил свален, но при пристигането на полицията тя го сложила отново, добавиха властите.Полицията се опитва да установи чрез охранителните камери дали другата жена се е опитал да свали никаба.Местен вестник пише, че двете жени са обвинени в нарушаване на обществения ред.", "date": "2018.08.04", "title": "Първа глоба в Дания след влязлата забрана за носене на никаб и бурка"}
{"url": "https://news.bg/world/tramp-otmeni-zabrana-za-izpolzvane-na-pestitsidi-svarzani-s-izmiraneto-na-pchelite.html", "text": "Администрацията на президента на САЩ Доналд Тръмп е отменила забрана за използване на пестициди, свързани с измирането на пчелите, информира \"Ройтерс.Правителството е отменило забрана от ерата на държавния глава Барак Обама за използване на пестициди, които са свързани с намаляване популацията на пчелите и отглеждане на генномодифицирани култури в национални резервати, където земеделието е позволено.Природозащитници заявиха, че решението на властите представлява голяма заплаха за създанията.В някои резервати е позволено със закон ограничена земеделска дейност. Фермерите могат да отглеждат определени култури за производство на повече храна или подобряване на ареала за животните.След промяната фермерите ще могат да засаждат биотехнологични насаждения като соя и царевица.Това е поредното наложено ограничение от Обама за защита на околната среда, което Тръмп отменя, който обеща по време на предизборната си кампания да отмени правителствени регулации.", "date": "2018.08.04", "title": "Тръмп отмени забрана за използване на пестициди, свързани с измирането на пчелите"}
{"url": "https://news.bg/world/nepobedimiyat-avtoritet-na-kitayskiya-lider-si-dzinpin-se-propukva.html", "text": "През последните седмици се разпространиха слухове в Пекин, че привидно непобедимият лидер на Китай Си Дзинпин е изправен пред проблеми, породени от търговската война със САЩ, забавената икономика и обществен скандал в сферата на здравеопазването, свързан с хиляди дефектни ваксини за деца, пише \"Гардиън\".Името на Си Дзинпин изглежда е изчезнало за известно време от главната страница на вестник People's Daily. Изданието писа предимно за заместника му, премиера Ли Къцян.На 13 юли се появила информация, че в централната част на Пекин има стрелба, която е част от преврат. В интернет пространството се появи лозунг: \"№ 1 ще почива, докато Океан поема военните\" - отнася се за конкурентен политик, който поема властта.Към този момент Си запазва пълния контрол над правителството и партията. Той отново заема централно място в медиите, но слуховете са признак, че не всичко е наред с най-влиятелния лидер в Китай за последните десетилетия.Подобни слухове може и да не са правдоподобни, но те намекват, че се увеличават разногласията в партийния елит в Китай, написа хонконгският политически анализатор Lee Yee за онлайн медията China Heritage.Тази седмица в социалните мрежи в Китай беше разпространено есе на професор по право от Tsinghua University, който директно атакува и критикува посоката на китайското правителство при Си Дзинпин. Професорът обвинява Си, че е върнал Китай към ерата на тоталитарните политики и диктатурата, невиждана от Мао Дзедун.Според експерти за първи път от 2012 г., когато Си Дзинпин пое управлението на страната, той е изправен пред съпротива в партията и от либералните интелектуалци.Опонентите на държавния глава използват икономическите проблеми и провалените търговски преговори със САЩ като претекст, за да поставят под въпрос управлението му.", "date": "2018.08.04", "title": "„Непобедимият” авторитет на китайския лидер Си Дзинпин се пропуква"}
{"url": "https://news.bg/bulgaria/zakopchaha-mityo-ochite-v-istanbul.html", "text": "Димитър Желязков - Митьо Очите е арестуван в Истанбул, съобщава Арестът е извършен тази нощ при съвместна операция на българските и турските служби. Източници разкриха пред вестника, че операцията е координирана на най-високо ниво. Задържането е станало в продължение на акцията по разпространение на наркотици, при която Очите успя да се изплъзне, допълва изданието.bTV съобщава, че Очите е бил задържан снощи в Истанбул. Той е официално издирван от Интерпол. На страницата на полицейската организация пише, че Желязков се издирва във връзка с участието му в организирана престъпна група, свързана с рекет, изнудване и палежи с цел печалба.БНТ също потвърждава информацията. Телевизията информира, че предстои България да изпрати искане за екстрадицията му до турските съдебни власти.БНР отбелязва, че Очите е влязъл в Турция не от България, а от Гърция.От специализираната прокуратура съобщиха, цитирана от bTV, че арестът е станал около 03,00 часа тази нощ в хотел. Желязков е преминал границата Гърция - Турция в четвъртък и благодарение на светкавичната реакция на турските власти е бил задържан.По-рано тази седмица Митьо Очите бе обявен за общодържавно издирване.Димитър Желязков успя да се изплъзне, след като специализираната прокуратура и ГДБОП предприеха операция по Южното Черноморие.Прокуратурата съвместно с ГДБОП задържа организирана престъпна група за рекет, телесни повреди и разпространение на наркотици, ръководена от Очите. Групата се занимавала и с палежи на автомобили и обекти. Властите предварително са имали информация, че Желязков е напуснал страната в понеделник, като това е станало законно, тъй като той не е бил подсъдим или обвиняем.При акцията в Бургас бяха арестувани 19 души.", "date": "2018.08.04", "title": "Закопчаха Митьо Очите в Истанбул"}
{"url": "https://news.bg/bulgaria/dbg-pita-agentsiyata-po-privatizatsiya-za-neredovnite-sdelki-ot-poslednite-10-g.html", "text": "\"Движение България на гражданите\" (ДБГ) пита Агенцията по приватизация за всички нередовни сделки от последните 10 години, съобщиха от пресцентъра на партията.Партията е отправила питане по Закона за достъп до обществена информация към Агенцията за приватизационен и следприватизационен контрол за приватизационите сделки от началото на управлението на ГЕРБ през 2009 година досега.От ДБГ искат да разберат колко от сделките са проверени за нередности, има ли наложени санкции на нарушителите, както и има ли основания за прекратяване на конкретни концесии, сред които на Български морски флот и Булгартабак, поради неизпълнение на договорите.Партията изразява недоволство от липсата на прозрачност относно сделките и контрола от 2011 година до днес, които не са публикувани в регистъра на Агенцията.", "date": "2018.08.04", "title": "ДБГ пита Агенцията по приватизация за нередовните сделки от последните 10 г."}
