 от подновения руски натиск на Балканите, включително опитът за преврат в Черна гора. ", "date": "2017-06-12", "title": "Македония обмисля промяна на името си, за да влезе в НАТО"}
{"url": "https://news.bg/economics/prodalzhava-izsvetlyavaneto-na-ikonomikata-ni.html", "text": "Сивата икономика ощетява фиска с милиарди лева годишно. Това предупреди председателят на АИКБ Васил Велев по време на пресконференция за представяне на композитния индекс \"Икономика на светло\" за 2016.Около 40% е нивото на сивата икономика в началото на членството ни в ЕС. За десетте години членство има тенденция към изсветляване на икономиката, изказа задоволство Велев. И през 2016 се отчита изсветляване на икономиката.Мощно средство за изсветляване на икономиката е ефективността на публичните финанси, по думите на председателя на АИКБ.Композитният индекс \"Икономика на светло\" за 2016 отчита увеличение на стойността си с 2,96 пункта. От тях 2,80 пункта се дължат на статистическия компонент на композитния индекс и 0,16 пункта на увеличението на социологическия компонент.След анализ на двата компонента се прави извод, че повишаването на стойността му отразява не само обективни положителни явления и процеси в икономиката, които се отчитат от статистическия подиндекс, но и положителна промяна в оценките на бизнеса и работниците и служителите за динамиката и дела на неформалната икономика.Основните причини за положителните тенденции в изменението на Композитния индекс през 2016 са вътрешни като финансова и икономическа стабилност, както и предприетите мерки за подобряване на бизнес средата и за ограничаване на сивата икономика. Външните фактори са ръст на европейската и световна икономика, което се отразява в увеличаване на обема на износа на България, както и намаляване на мигрантския натиск по границите на България.В същото време има фактори, които спъват засилване на положителните тенденции в изменението на индекса като липсата на реформи като правосъдие, сигурност, обществени поръчки, здравеопазване, енергетика, образование. Категорично, според АИКБ, най-неблагоприятно е влиянието на състоянието на образованието и пазара на труда като липсата на квалифицирана работна ръка е най-големият проблем на българските предприемачи.Новото рязко административно повишаване на минималната работна заплата, също води до сиви практики сред ниско квалифицираните работници.Все пак позитивно е, че като цяло се вижда тенденция за изсветляване на икономиката. Политическата стабилност се е отразила в положителен план на икономиката ни. Според АИКБ липсата на остра политическа конфронтация елиминира голяма част от вътрешнополитическите стресови фактори за бизнеса и предприемачеството. Изборите през 2015 и 2016 за кметове, президент и референдум не са довели до миграция на предприемачеството към сивия сектор.Бизнесът продължава да настоява за определяне на ясен механизъм за определяне на минималната работна заплата.В страните в ЕС, където няма регламентирана месечна минимална заплата, безработицата е с 40%по-ниска, а средно претеглената работна заплата е1,66 пъти по-висока. Строителство, туризъм, търговия на дребно остават секторите с най-голям дял на сива икономика. Шампион по сивота остава строителният бранш. Васил Велев е доволен от отстъплението на сивия сектор. Сивата част е била 35,40% през 2010, през 2016 е спаднала до 28,22%. Излизаме от страните с голям дял на сивата икономика и се доближаване до държавите със среден дял, отчете още председателят на АИКБ.", "date": "2017-06-12", "title": "Продължава изсветляването на икономиката ни"}
{"url": "https://news.bg/int-politics/iran-likvidira-chetirima-teroristi-svarzani-s-islyamska-darzhava.html", "text": "Официалната информационна агенция на Иран ИРНА съобщи, че полицията е ликвидирала четирима терористи, свързани с ДАЕШ (\"Ислямска държава\") в южната част на страната, съобщава \"Асошиейтед прес\".Шефът на полицията в провинция Хормозган ген. Азизола Малеки е уточнил, че неговите сили са убили терористите в престрелка близо до град Рудан, който се намира на около 1 200 км югоизточно от столицата Техеран.Малеки уточнил, че полицията е конфискувала знамена ДАЕШ и четири картечници, патрони и няколко взривни устройства. Той добавил, че двама от терористите са били чужденци. Не е дал повече подробности.Петима, свързани с ДАЕШ, нападнаха иранския парламент и мавзолея на аятолах Хомейни в сряда, влизайки в сблъсъци със силите за сигурност и избивайки най-малко 17 души и ранявайки повече от 50 души.", "date": "2017-06-12", "title": "Иран ликвидира четирима терористи, свързани с \"Ислямска държава\""}
{"url": "https://news.bg/world/britanskata-lira-se-stabilizira-sled-sriva-v-petak.html", "text": "Днес британската лира се стабилизира след най-големия срив за един ден за последните 8 месеца, случил се в петък - ден след предсрочните парламентарни избори, съобщава БиБиСи.Една лира се разменя за 1,2739 долара, а спрямо еврото се обезцени с 0,1% до 1,1367 за евро.На борсата индексът FTSE 100 отвори с 0,4% спад до 7,497,14 пункта.Анализатори отбелязват, че пазарите сега чакат да видят дали подходът на правителството относно Брекзит ще се промени след изборите.На вота в четвъртък Консервативната партия на премиера Тереза Мей изгуби мнозинството си, тласкайки страната към политическа несигурност.Мей се надяваше да увеличи мнозинството си преди предстоящите преговори с ЕС за Брекзит. Сега тя води коалиционни преговори с Демократичната юнионистка партия.Според лобиска група несигурността, предизвикана от изборния резултат, е довела до сриване на бизнес доверието \"до пода\". Проучване със 700 членове на Института на директорите показва \"драматичен спад\" в доверието след вота. Световните валутни пазари сега гледат как изборите ще повлияят на Брекзит. Преговорите с Брюксел се очаква да започнат следващата седмица.", "date": "2017-06-12", "title": "Британската лира се стабилизира след срива в петък"}
{"url": "https://news.bg/crime/zadarzhaha-nad-8-tona-kontrabandno-gorivo.html", "text": " Служители на Митница Столична задържаха 8072 литра нелегално гориво. Контрабандната стока е била намерена на територията на село Железница, област София.В хода на проверка на автоцистерна, паркирана до частен имот в село Железница, служителите на реда откриват течност с мирис на петролен продукт.Цистерната видимо се подготвяла да разтовари част от превозваната стока.Пред митническите служители водачът на цистерната представил два акцизни данъчни документа. Митничарите обаче се усъмнили в достоверността и съответствието на документите, тъй като посочените в акцизните документи количества и наличните в цистерната видимо се разминавали.Органите на реда предприели допълнителна проверка в системата на Агенция \"Митници\", вследствие на която установили, че по предоставените акцизни документи вече са извършени доставки.Горивото е задържано с протокол. От него са взети проби за установяване на вида и качеството на горивото.Предстои на водача на автоцистерната да бъде съставен акт за установеното административно нарушение.", "date": "2017-06-12", "title": "Задържаха над 8 тона контрабандно гориво"}
{"url": "https://news.bg/regions/proveryavat-reka-batovska-za-zamarsyavane.html", "text": "Басейнова дирекция \"Черноморски район\" направи проверка на река Батовска относно изнесената от прокуратурата в Добрич информация, че промишлените отпадъци от мина \"Оброчище\" не се пречистват и се вливат в реката.Проверката ще установи дали река Батовска се замърсява. По първоначална информация резултатите от изследванията на място показват, че реката не е замърсена.Пробата от река Батовска е взета около 40 метра след мястото, където водите от мина \"Оброчище\" се вливат в реката, съобщава БНР.Спрямо разрешителното на рудника да изхвърля отпадъчните води в река Батовска от мината трябва ежегодно да извършват по 4 собствени проверки за нивото на замърсяване на реката. От Басейнова дирекция съобщават, че спрямо резултатите от пункта за мониторинг на водите, разположен на устието на река Батовска, не са отчетени превишения на физико-химични и биологички показатели. Очаква се да излязат резултатите от проверката на Басейнова дирекция относно съдържанието на манган във водата.", "date": "2017-06-12", "title": "Проверяват река Батовска за замърсяване"}
{"url": "https://news.bg/world/nov-arest-za-terora-na-london-bridzh.html", "text": "Лондонската полиция е извършила нов арест във връзка с разследването на терористичната атака на Лондон бридж, съобщава АП.Полицията съобщи късно вчера, че 19-годишен е задържан в квартал Баркинг в Източен Лондон. Той е задържан по подозрение в тероризъм.В ареста остават други шестима души във връзка с атаката, при която загинаха 8 души.Не е разкрита самоличността на задържаните, също така не са им повдигнати обвинения. Полицията освободи други 12, задържани в дните след атаката.Припомняме, трима души извършиха нападение с нож и автомобил преди девет дни. Десетки пострадаха при атаката, при която полицията застреля извършителите.Нивото на терористична заплаха остава \"сериозно\", което означава, че има \"голяма вероятност\" от терористичен акт.", "date": "2017-06-12", "title": "Нов арест за терора на Лондон бридж"}
{"url": "https://news.bg/world/torite-rabotyat-i-po-plan-za-brekzit-bez-sdelka-s-es.html", "text": "Британският министър за Брекзит Дейвид Дейвис напълно подкрепя премиера Тереза Мей, но призна, че изборният резултат е \"кошмар\", пише \"Гардиън\".Дейвис, който е спряган като основен съперник на Мей за премиерския пост, отхвърли възможността да се бори за лидерската позиция като \"невероятен егоизъм\".Пред ITV Дейвис потвърди, че няма да се бори с Мей.\"Не съм заинтересован. Направих това на няколко пъти преди, не беше на 100% успех\", каза той. Дейвис добави, че \"на 100%\" е зад Мей.Запитан дали преди изборите си е представял да се събуди след вота и да разбере, че лидерът на лейбъристите Джереми Корбин се е представил по-добре от торите, министърът отговори: \"В сънищата ми това вероятно е кошмар\".На въпрос дали \"твърд\" Брекзит вече не е на дневен ред след изборите, Дейвис заяви: \"\".Министърът разкри още, че правителството подготвя планове и за напускане на ЕС без сделка.Възможно е. Работим върху тази алтернатива. Не защото искаме, а просто правителството трябва да го направи, ако сте отговорни, работите за всяка вероятност, поясни той.", "date": "2017-06-12", "title": "Торите работят и по план за Брекзит без сделка с ЕС"}
{"url": "https://news.bg/int-politics/boko-haram-ubi-8-dushi-v-nigeriya.html", "text": "Групировката \"Боко Харам\" е убила най-малко 8 души при едно от последните си нападения в Нигерия, предадоха световните информационни агенции. Това е станало в размирния северен щат Борно. Членове на гражданско формирование, воюващо в помощ на армията срещу групировката, е изчаквало военните, когато са били нападнати. Телата на загиналите са били открити от пристигналите военни. При последната атака в град Майдугури, столица на щата Борно, загинаха най-малко  11 души. Групировката, дала клетва за вярност на \"Ислямска държава\", е отговорна за серия кървави нападения и отвличания в няколко държави в региона. В края на миналата година нигерийската армия съобщи, че е изтласкала \"Боко харам\" от един от последните им бастиони - гората Самбиса в североизточната част на страната.Преди това военните отнеха от групировката значителни територии в щата Борно.Засегнатите държави воюват обединено с джихадистите. Най-малко 20 000 са жертвите от 2009 година насам. ", "date": "2017-06-12", "title": "\"Боко Харам\" уби 8 души в Нигерия "}
{"url": "https://news.bg/politics/balgariya-sama-reshava-dali-da-e-v-yadroto-ili-periferiyata-na-es-obyasni-donchev.html", "text": "България сама решава дали да е в ядрото или периферията на ЕС. Това заяви заместник министър-председателят Томислав Дончев пред БНТ.От  от Бялата книга на Юнкер се отличават 3 степени на интеграция, като базирането на дадена държава в определена скорост или степен на интеграция зависи от самата държава, обясни Дончев.\"България иска да е в ядрото. Бидейки в географската периферия на ЕС, не можем да си позволим да останем и в политическата периферия\", допълни Дончев.Относно срещата на премиера Борисов с канцлера на Германия  и новоизбрания президент на Франция  Дончев посочи, че в Европа вече гледат на страната ни като първостепенен партньор. Той обясни, че на срещите преди 3 години основната тема е била какво се случва в България и какви реформи се провеждат. Сега нещата били по по-различен начин - на същите срещи се обсъждат проблемите около страната ни. От това Дончев заключи, че могат да се изведат два извода - първо, че в световен мащаб прочитат много сложни процеси и второ - че България вече е стъпила стабилно на мястото си и върви в правилната посока.Главната тема и на двете срещи на премиера е била позицията на България и нейното място в ЕС. Дончев отново обясни, че с оглед на динамиката на процесите, протичащи в Европа, страната ни трябва на първо място трябва да се стреми към позициониране в политическото ядро на ЕС. \"\", допълни вицепремиерът.Относно перспективата на България за влизане в Еврозоната и Шенгенското пространство, Дончев поясни, че разговорите по тези въпроси по принцип протичат в 2 части. Първата част обхваща техническите изисквания, които до голяма степен България покрива. \"Но горчивия опит от Шенген ни учи, че това е политически процес\", допълни Дончев и добави, че страната ни трябва да търси правилните политически аргументи, за да може присъединяването ни към Еврозоната и Шенген да станат възможно най-скоро. По думите на вицепремиера точно това ще постави страната ни в политическото ядро и в високите скорости на интеграция, но не се ангажира със срокове.По темата за Западните Балкани Дончев посочи, че Европа задължително трябва да намери ясно решение по този въпрос. За момента в Съюза не се предвижда процедура по разширяване, \"но народите от Западните Балкани искат ясна перспектива\".На въпроса какво представлява актът на публикуване на  Дончев отговори, че публикуването на стенограмата може да се превърне в опасен прецедент. Според него трябва да има баланс между това какво трябва да бъде публично и какво трябва да остане поверително. Дончев допълни, че трябва много да се внимава, когато се работи с чувствителна информация.По думите на вицепремиера само съдът може да реши \"кой и защо фалира КТБ\". Той обясни, че стенограмата разглежда главно какви мерки трябва да се предприемат, така че да се предпази банковата система в страната и да не се застрашат други банки. \"Всичко останало са коментари\", заключи Дончев.", "date": "2017-06-12", "title": "България сама решава дали да е в ядрото или периферията на ЕС, обясни Дончев"}
{"url": "https://news.bg/int-politics/partiyata-na-makron-pecheli-ubeditelno-izborite-vav-frantsiya.html", "text": "Партията \"Република, напред!\" на новоизбрания президент на Франция Еманюел Макрон печели убедително първия тур на парламентарните избори във Франция. Това показват резултатите при 100% обработени бюлетини, предадоха световните информационни агенции.Прогнозите показват, че \"Република, напред!\" и техните съюзници са спечелили около 445 депутатски места в 577-местния френски парламент. Окончателният резултат ще бъде ясен на втория тур в неделя.  Центристите на Макрон получават 28,2% от гласовете, докато техните съюзници от MoDem получават около 4 на сто. На второ място се нареждат консерваторите с 15,8%, а трети - националистите на Марин льо Пен с 13,2%.Социалистите се нареждат едва пети със само 7,4 процента, което е огромно поражение за тях, тъй като досега те бяха управляваща политическа сила. Партията на крайнолевия Жан-Люк Меланшон \"Непокорна Франция\" печели малко над 11 на сто от вота на французите. Партията на Макрон беше създадена преди малко повече от година и много от нейните кандидати имат малък или дори никакъв политически опит. Това е важна победа за Макрон, който спечели президентските избори през април. Първият тур на парламентарните избори премина при ниска избирателна активност, която достигна 50% едва в края на деня. Марин льо Пен коментира този факт като \"катастрофа\" и недостатък на законодателството. Премиерът Едуар Филип обаче заяви, че въпреки ниската активност, посланието на избирателите е недвусмислено. Също така бяха взети засилени мерки за сигурност. ", "date": "2017-06-12", "title": "Партията на Макрон печели убедително изборите във Франция "}
{"url": "https://news.bg/regions/bchk-uchi-kak-da-reagirame-pri-navodneniya.html", "text": " Екипите на Българския червен кръст учат доброволци как да се справят при наводнения.Учението се провежда в района на Кресненското дефиле и цели да повиши подготовката за реакция при наводнения както на доброволните екипи на БЧК, така и на новите членове. Демонстрациите ще обучат желаещите как да боравят със спасителни въжета, как да преминат на река, както и какви действия да предприемат по издирване и спасяване при наводнения. Учението на БЧК включва и оказване на бърза помощ и евакуиране на пострадали при наводнение.Учението се провежда в поречието на река Струма - в Кресненското дефиле, защото там условията са подходящи за провеждането на учението. Участие в него ще вземат 60 доброволци от областните организации на БЧК в страната.", "date": "2017-06-12", "title": "БЧК учи как да реагираме при наводнения"}
{"url": "https://news.bg/regions/musala-otnovo-sas-snezhna-pokrivka.html", "text": "Най-високият връх на Балканския полуостров Мусала се сдоби с масивна снежна покривка. През нощта температурите там са паднали малко под нулата.Променливите атмосферни условия се наблюдаваха в цялата страна - силен атмосферен вятър образувал смерч в Казанлъшко, съобщи Нова.Във връзка с атмосферните условия АПИ припомня, че преминаването по АМ \"Хемус\" е затруднено заради провеждането на ремонти дейности. В района на тунел \"Витиня\" вчера се образуваха сериозни задръствания.  запушиха пътя и в трите ленти на движение.Преминаването по пътната мрежа се затруднява допълнително заради дъжда и мокрите настилки на места.Припомняме, заради ремонтните дейности на АМ \"Хемус от АПИ съветват водачите да преминават през алтернативни маршрути.Пътуващите към Враца, Монтана и Видин могат да използват алтернативните пътища през Искърското дефиле и прохода Петрохан.Относно водачите, пътуващи в посока Варна, Шумен, Разград, Търговище, Ловеч, Габрово, Плевен, Велико Търново, Ловеч АПИ припомня, че по АМ \"Тракия\" няма ремонтни дейности, и преминаването няма да бъде затруднено допълнително. Алтернативните пътища - Подбалканския път и пътищата през някои от старопланинските проходи - Троянски, Шипка, Републиката, Котленски, Ришки и Айтоски.По време на проверка на ремонтните дейности на тунел \"Витиня\" министърът на регионалното развитие и благоустройството Николай Нанков заяви, че ремонтът на тунел \"Витиня\", както и на виадукта, намиращ се непосредствено след тунела, ще приключат до края на месец юни.За летния се очаква засилен трафик по АМ \"Хемус\", поради което ремонтните дейности трябва да приключат възможно най-скоро.", "date": "2017-06-12", "title": "Мусала отново със снежна покривка"}
{"url": "https://news.bg/politics/pri-kabineta-borisov-1-ktb-se-prevarna-v-piramida-ubeden-kovchezhnikat-na-oresharski.html", "text": "Проблемът във фалиралата Корпоративна търговска банка (КТБ) е заложен в периода между 2009 и 2013 година, когато тя категорично е променила поведението си на нормална банка и започва да се държи като пирамида.Това коментира бившият министър на финансите Петър Чобанов, който беше начело на финансовото министерство, когато КТБ се срути през лятото на 2014 г.Припомняме, че министър-председател в периода, очертан от Чобанов, беше Бойко Борисов, като ГЕРБ управляваха самостоятелно. Чобанов уточни, че с депозитите на гражданите се е извършвало т. нар. от управителя на КТБ Цветан Василев инвестиционно банкиране, което е категорично отречена лоша практика.  По думите му, причината за фалита на КТБ е, че огромна част от кредитите са били необезпечени.Попитан защо никой не иска да разбере кой е откраднал около 4 млрд. лева от банката, той отговори, че който е предизвикал този капиталов недостиг е откраднал парите, намеквайки за управителя ѝ Цветан Василев. \"Да видим какво ще каже съда\", допълни той.Бившият финансов министър увери, че около времето на поставянето на КТБ под специален надзор през юни 2014 г. не е било решавано от ръководството на държавата тя да се фалира. На срещата за банковата система при тогавашния президент Росен Плевнелиев, чиято стенограма беше разсекретена от настоящия президент Румен Радев в петък вечерта, се е обсъждало какво да се прави, за да се спаси банковата система и самата КТБ, посочи още Чобанов. По думите му в сутрешния блок на Нова телевизия, от стенограмата ставала ясна политическата среда, в която са се взимали решенията тогава.\"Ситуацията е изострена, а политическата емоция взима връх. 15 пъти се иска моята оставка\", изтъкна Чобанов.Той не си е подал оставката тогава, защото нямало да има кой да свърши практическата работа, а тя не е била лесна. \"За шест часа получихме разрешение от Европейската комисия за държавна помощ за цялата банкова система\", аргументира се бившият финансов министър.Според Петър Чобанов, който беше избран за депутат от ДПС през 2013 г., от партията му били предложили да се спаси банката, но в парламента е нямало политическо съгласие това да се направи.\"Тогава се опитахме да отделим добрата част от банката, но нямаше политическо съгласие. Ние искахме една част от банката да продължи да функционира. Жизненото и виталното трябваше да продължи да съществува\", категоричен е Чобанов.", "date": "2017-06-12", "title": "При кабинета \"Борисов 1\" КТБ се превърна в пирамида, убеден ковчежникът на Орешарски"}
{"url": "https://news.bg/int-politics/puerto-riko-glasuva-da-stane-51-i-shtat-na-sasht.html", "text": "Пуерто Рико да бъде 51-и щат на САЩ. За това гласуваха вчера на референдум избирателите, предадоха световните информационни агенции. При почти 100% от преброените бюлетини, печелят убедително тези, които не желаят независимост. За това са дали глас 476 635 от около 3 млн. гласоподаватели. Допитването обаче няма задължителен характер. Също така то премина при изключително ниска активност - 78% от имащите право на глас не отидоха до урните. Поддръжниците на идеята да се проведе национално допитване смятат, че това ще помогне за преодоляване на дългогодишната икономическа криза.Пуерто Рико има дълг от 70 милиарда долара и властите са принудени да налагат строги мерки за икономии.Ако Конгресът на САЩ одобри Пуерто Рико като 51-ия щат, островът може да получи допълнителни 10 милиарда долара федерално финансиране на година и правителствените агенции и общините ще могат да подадат документи за фалит, което към момента се забранява според местните и федерални закони.", "date": "2017-06-12", "title": "Пуерто Рико гласува да стане 51-и щат на САЩ"}
{"url": "https://news.bg/disasters/10-zaginali-i-40-raneni-pri-avtobusna-katastrofa-v-rusiya.html", "text": "Най-малко 10 души са били убити, а други 40 са били ранени при автобусна катастрофа в Русия, предадоха АФП и ДПА. Произшествието е станало между градовете Иркутск и Чита в Сибир рано тази сутрин. Автобусът, с който хората пътували, се е обърнал на пътя между градовете. Новината е била потвърдена от властите. Автобусът е изпълнявал поклонническо пътуване до манастир. ", "date": "2017-06-12", "title": "10 загинали и 40 ранени при автобусна катастрофа в Русия "}
{"url": "https://news.bg/int-politics/eyre-predupredi-london-za-problemi-s-yunionistite.html", "text": "Проблеми в преговорите между консерваторите в Лондон и ирландските юнионисти. За това предупреди премиерът на Ейре Енда Кени. Той отправи този съвет в телефонен разговор с британския си колега Тереза Мей. Според него, ако не бъдат включени представители на ирландските националисти, това ще доведе до проблеми със Северна Ирландия. Както е известно, торите спечелиха предсрочния парламентарен вот, но нямат мнозинство и се налага да водят преговори с коалиционен партньор за съставяне на правителство на малцинството. Припомняме и че северноирландската партия е привърженик на идеята Великобирания да напусне ЕС. Партията спечели 10 мандата в Камарата, с които може да допринесе за формиране на крехко мнозинство.Това се случва на фона на призиви към Тереза Мей да подаде оставка, след като сама поиска предсрочни избори, а не получи достатъчно подкрепа. Оттеглянето й искат както политически противници, така и лица от собствената й партия. Стана ясно, че в предлагания от Мей кабинет влизат ключови министри от досегашното правителство. Това са министрите на финансите Филип Хамънд, на външните работи Борис Джонсън, на вътрешните работи Амбър Ръд, на отбраната Майкъл Фалън и на Брекзита Дейвид Дейвидс.Майкъл Гоув, основна фигура в кампанията за Брекзит, е кандидат за екоминистър. ", "date": "2017-06-12", "title": "Ейре предупреди Лондон за проблеми с юнионистите "}
{"url": "https://news.bg/health/1900-dushi-potarsiha-pomosht-v-pirogov-prez-pochivnite-dni.html", "text": "Над 1900 потърсиха помощ в Спешното на \"Пирогов\" през почивните дни, а близо 280 от тях се е наложило да останат за болнично лечение, съобщават от лечебното заведение.От петък (9 юни) до тази сутрин неосигурените, които са се обърнали за помощ към \"Пирогов\", са 82-ма, а от тях 15 се лекуват в болницата в момента.Дежурни екипи са оказали помощ на близо 10 пострадали при колоездачната обиколка \"Витоша 100\". Един от пострадалите остава да лежи в неврохирургията, двама вече са изписани от травматологията, а останалите са обработени още в събота и освободени.Сред случаите от уикенда е и мъж, който е докаран в Противошокова зала след инцидент с делтапланер, а в момента получава адекватна медицинска помощ в Клиниката по изгаряне.", "date": "2017-06-12", "title": "1900 души потърсиха помощ в \"Пирогов\" през почивните дни"}
{"url": "https://news.bg/crime/spetsprokuraturata-iska-pusnatite-dayadzhii-obratno-zad-reshetkite.html", "text": "Специализираната прокуратура ще поиска пуснатите под гаранция обвиняеми по делото за корупционни практики в ДАИ отново да бъдат задържани. Това заяви ръководителят на Специализираната прокуратура Иван Гешев пред БНТ.Припомняме, 16 души бяха задържани при спецакция на ГДБОП и спецпрокуратурата. 12 от задържаните бяха служители на ДАИ, а двама - собственици на автошколи. Акцията е била подготвяна половин година, а съмненията бяха за участие в корупционни схеми и в продажба на шофьорски книжки.В събота, 10 юни, стана ясно, че 6 служители от Агенция \"Автомобилна администрация\" са получили обвинения за корупция. И шестимата са сред задържаните на  срещу продажбата на шофьорски книжки. Става въпрос за Емил Михайлов, Венцислав Георгиев, Николай Стоилов, Георги Младенов, Атанас Тодоров и Данчо Драганов. Всички те са били изпитващи и са обвинени за участие в организирана престъпна група.По думите на Гешев прокурорите не са били съгласни с решението на Апелативния специализиран съд да пусне под гаранция обвинението в корупция служители на ДАИ. Според прокурорите по този начин корупционните практики ще продължат. Ако искът за повторното им задържане не бъде одобрен, прокуратурата ще иска тези служители да бъдат отстранени от постовете си, допълни Гешев.В хода на операцията по установяването на престъпната дейност са използвани СРС-та. Гешев обясни и че предстои да излязат експертизи. Той обясни, че участниците в схемата са манипулирали избора, по който се избират инспекторите, провеждащи изпитите на новите водачи. Така инспекторите са получавали пари, за да изпитват и пускат хора от определени автошколи. Гешев допълни, че схемата е била за за практическите изпити по кормуване. Няма информация теоретичните изпити да са били манипулирани.", "date": "2017-06-12", "title": "Спецпрокуратурата иска пуснатите даяджии обратно зад решетките"}
{"url": "https://news.bg/press/menda-stoyanova-osporva-che-pravitelstvoto-e-vzelo-nov-zaem-ot-eur200-mln-prokuraturata-i-dans-razsledvat-remonta-na-ndk.html", "text": "Заем. \"Сега\":Менда Стоянова оспорва, че правителството е взело нов заем от €200 млн.Председателят на бюджетната комисия в парламента Менда Стоянова опровергава думите, че правителството е изтеглило нов заем от 200 млн. евро.В мейл до медиите Стоянова се обръща към лидера на БСП Корнелия Нинова с думите: \"Грешите, госпожо Нинова\".\"Твърдите, че правителството е изтеглило нов заем в размер на 200 млн. и до края на мандата щяло да изтегли още 6 млрд. лв. С тези си думи вероятно не осъзнавате, че произнасяте неистина\", пише Стоянова.На 8 юни кабинетът \"Борисов-3\" одобри документите и предложи на парламента да ратифицира Рамковото споразумение за заем в размер на 200 млн. евро.В публичното си писмо Стоянова пише, че още през 2016 година правителството проведе преговори с Банката за развитие на Съвета на Европа и договори, при изключително благоприятни условия, рамково споразумение за отпускане на нисколихвен кредит за България в размер на 200 млн. евро., предназначен за съфинансиране на европейските фондове за настоящия програмен период. Разследване. \"Труд\":Прокуратурата и ДАНС разследват ремонта на НДК ДАНС и прокуратурата разследват действията на шефа на НДК Мирослав Боршош около ремонта на сградата за българското председателство на ЕС през 2018 г., научи \"Труд\". Сигнали в българското ФБР за нарушения и злоупотреби са подадени в началото на тази година. Агентите са разпитали свидетели, влизали са в Двореца на културата, откъдето е иззета документация. В края на март от ДАНС са изпратили материалите от проверката с приложени доказателства и свидетелски показания в Главна прокуратура, която постановява разследването да продължи, като преписката е прехвърлена по компетентност в Софийска градска прокуратура.В сигналите до ДАНС са изнесени данни, че от преведените 17 млн. лв. от Министерския съвет на НДК се харчи за ел. енергия, за заплати на персонала, за Театър \"Азарян\". Референдум. \"Труд\":92,9 % гласуваха с \"да\" на местния референдум в Трън 92,9 % от гласувалите на местния референдум в община Трън са гласували с \"да\", а 6 % от избирателите с избрали \"не\" в общественото допитване. Това са все още неофициалните резултати и по първоначална информация, информира Zapadno.com.Очаква се Общинската избирателна комисия в Трън, където ще се броят бюлетините да излезе с официалните данни. Възможно е да има разминавания в процентите.Първоначалните резултати от протоколите са готови. 1935 от избирателите са гласували с \"да\", а 125 с \"не\". Недействителните бюлетини са 21. Тези данни са подадени по телефона от комисиите, които са били в избирателните секции. Трагедия. \"Дума\":Ямбол изпрати майор Георги Анастасов Стотици военнослужещи и граждани се събраха пред ритуалната зала на Централните гробища в Ямбол, за да отдадат последна почит пред загиналия пилот майор Георги Анастасов.\"Днес е ден на тежка загуба, защото се прощаваме с нашия боен другар, пилот първи клас майор Георги Анастасов. Той превърна мечтата си в съдба, а съдбата си в дълг да защитава България. Майор Анастасов жертва живота си, за да спаси своите колеги\", каза в траурното си слово командирът на Военноморските сили контраадмирал Митко Петев.Десетки съболезнователни телеграми и венци бяха изпратени от различни институции. Майор Георги Анастасов загина на 9 юни при инцидент с хеликоптер \"Пантер\" по време на тактическото учение \"Черно море 2017\". ", "date": "2017-06-12", "title": "Менда Стоянова оспорва, че правителството е взело нов заем от €200 млн.; Прокуратурата и ДАНС разследват ремонта на НДК "}
{"url": "https://news.bg/bulgaria/stroitelen-rabotnik-padna-ot-pokriva-na-vila-pochina.html", "text": "46-годишен строителен работник, който е паднал от новострояща се вила в търновско село, е починал, съобщи местното издание Times.bg. Трудовата злополука е станала вчера във великотърновското село Райковци.Мъжът, който от дълго време работел по градежа на вилата на бизнесмен от Стара Загора, правел покрива на постройката в махала \"Клъшка река\" в планинското селище. В горещото време обаче му прилошало. Строителят изгубил равновесие и полетял към земята.При падането от 3-метрова височина той си ударил лошо главата. Малко след това съседи го забелязали и извикали линейка, след като той бил в безпомощно състояние.Пострадалият работник незабавно бил откаран в Спешна помощ в болницата във Велико Търново. Въпреки усилията на медиците, мъжът издъхнал. ", "date": "2017-06-12", "title": "Строителен работник падна от покрива на вила, почина"}
{"url": "https://news.bg/health/ekipi-na-vma-treniraha-aviomeditsinska-evakuatsiya.html", "text": "Медицински екипи летателен състав от Научно-приложния център по военномедицинска експертиза, авиационна и морска медицина към ВМА участваха в ротационно учение \"SABER JUNCTION 17\" в тренировъчния център на на САЩ - Хохенфелс, Германия.Учението се проведе съвместно с военни формирования от САЩ, Полша, Румъния, Литва, Великобритания и Албания.Екипи на ВМА изпълняваха задачи за авиомедицинска евакуация, съвместно със свои американски колеги. В рамките на почти един месец, от 24 април до 19 май, медиците от ВМА изпълняваха съвместни задачи за евакуация по въздух на болни, пострадали и ранени. В хода на учението бяха тренирани няколко различни сценария.По време на учението екипажите разполагаха с 15-минутна готовност за излитане. Целта е да се спази правилото за \"златния час\" за оказване на първа медицинска помощ на ранените.Екипи на ВМА отработиха още елементи на планиране и координация, общи медицински процедури, лечебни дейности по време на полет, триаж на пациенти и подготовката им за авиомедицинска евакуация. Учението предвиждаше и действия на медицинските екипи на борда на хеликоптера и комуникация с летателните екипажи, изработване на процедури по документално приемане, транспортиране и предаване на пациентите между различните медицински звена, както и елементи на защита преди и по време на авиомедицинска евакуация.Учението дава подготовка на медиците и усъвършенстваха професионалния им опит и познания на за авиомедицинска евакуация в условията на съвместна работа в международна среда.", "date": "2017-06-12", "title": "Екипи на ВМА тренираха авиомедицинска евакуация"}
{"url": "https://news.bg/int-politics/porazhenie-za-populistkoto-dvizhenie-pet-zvezdi-na-mestnite-izbori-v-italiya.html", "text": "Популисткото Движение \"Пет звезди\" на комика Бепе Грило, което е най-голямата опозиционна партия в Италия, претърпя сериозно поражение на вчерашните частични местни избори на Апенините, съобщават италианските медии.Прогнозни резултати показват, че кандидатите за кметове на движението заемат трето или четвърто място в Палермо, Генуа, Верона, Акуила и Катандзаро.Единствената надежда за класиране на втори тур на Движение \"Пет звезди\" е южният град Таранто.В градовете, където прагът за победа е 50 процента и никой кандидат не е успял да го прескочи, на 25 юни ще има балотажи.Партията на Грило се надяваше да продължи изборните си успехи от миналата година, когато спечели столицата Рим. Ала управлението ѝ в столицата е изпълнено със спорове, което урони имиджа ѝ.Резултатите от вчерашния вот ще охладят надеждите ѝ да спечели парламентарните избори, които се очаква да се проведат през май 2018 г.", "date": "2017-06-12", "title": "Поражение за популисткото Движение \"Пет звезди\" на местните избори в Италия "}
{"url": "https://news.bg/crime/teroristite-nyama-da-ostavyat-balgariya-da-bade-ostrovche-na-spokoystvieto-otseche-kirov.html", "text": "\"Ние не можем и няма да останем островче на спокойствието.\" Това обяви пред журналисти бившият шеф на Националната разознавателна служба (НРС) ген. Кирчо Киров, запитан дали страната ни е мишена на терористите.Ген. Киров е в Съдебната палата, където се провежда заседание по делото срещу него за издаване на държавна тайна.Припомняме, Киров беше привлечен като обвияем заради негово телевизионно интервю през 2014 г., в което, според прокуратурата, той е разгласил държавна тайна.По думите му, процесът върви с нормална ритмичност, като това е третото заседание.Делото се гледа при закрити врата. \"Има документи с класифицирана информация, която в значителна степен се обсъжда и в съдебна зала\", коментира бившият шеф на НРС.Ген. Киров не мисли, че е издал държавна тайна, но \"нека това реши съдът\".\"Става дума за мое пътуване и участие на НРС в Иран, където бе задържан българският шофьор Живко Русев\", каза ген. Киров.\"Чувствам се обиден от отношението на държавата към мен\", сподели ген. Киров.По отношение на скъсаните отношения на арабски държави с Катар, бившият шеф на НРС посочи, че там се създава нова точка на напрежение. \"Надявам се това напрежение да улегне, защото то крие потенциал за много по-голям конфликт\", коментира ген. Киров.По думите му, и Катар, и Саудитска Арабия в значителна степен са подкрепяли най-различни бунтовнически движения в Сирия. Това напрежение в Катар датира от началото на \"Арабската пролет\" и се развива в годините, сега просто изкристализира, анализира ген. Киров.", "date": "2017-06-12", "title": "Терористите няма да оставят България да бъде \"островче на спокойствието\", отсече Киров"}
{"url": "https://news.bg/int-politics/12-raneni-pri-vzriv-v-parizhki-restorant.html", "text": "Най-малко 12 души са били ранени при взрив в ресторант във френската столица Париж, предадоха световните информационни агенции.Трима от пострадалите са в критично състояние. Съобщава се, че \"коктейл Молотов\" е бил хвърлен в заведението, намиращо се в северната част на града. Сигналът е подаден около 20:30 часа местно време. Около 50 пожарникари са били изпратени да се борят с огнената стихия в 5-етажната сграда. Версиите варират от терористичен акт до обир. Припомняме, че това се случва на фона на проведените вчера парламентарни избори.Вотът се проведе при засилени мерки за сигурност. ", "date": "2017-06-12", "title": "12 ранени при взрив в парижки ресторант "}
{"url": "https://news.bg/world/melaniya-i-baran-tramp-se-premestiha-v-beliya-dom.html", "text": "Първата дама Мелания Тръмп и синът й Барън се преместиха да живеят в Белия дом, съобщава ДПА.На официалния профил на Мелания в \"Туитър\" e качена снимка с гледка към Вашингтонския монумент и се отбелязва, че очакват миговете със семейството в новия им дом.В друго съобщение в социалната мрежа, публикувано от екипа на Мелания, пише, че официално първата дама и синът й са се преместили във Вашингтон.Президентът и Мелания се държаха за ръце, докато пристъпваха към Белия дом.Мелания и Барън се присъединиха към Тръмп при встъпването му в длъжност през януари. Първата дама също присъства на няколко събития във Вашингтон оттогава.Но двамата живееха в \"Тръмп тауър\" в Ню Йорк до завършването на учебната година на Барън.", "date": "2017-06-12", "title": "Мелания и Барън Тръмп се преместиха в Белия дом"}
{"url": "https://news.bg/society/dariha-na-nim-znameto-na-vtora-mazhka-gimnaziya-na-skopie.html", "text": "Националният исторически музей-НИМ получи ценен подарък , идеално запазено знаме на Втора мъжка гимназия \"Св.Климент Охридски\" от град Скопие, соъобщава НИМ.Флагът е от втората половина на ХХ век, когато населението на Скопие се е смятало за българско и затова изображението и надписите на знамето са върху българския трицвет - бяло, зелено, червено. Изображението на Климент Охридски е от известната едноименна църква от град Охрид, а надписите са на български език.Светинята ще бъде изложена за български медии и телевизии в кабинета на директора на НИМ - проф.Божидар Димитров през целия ден, екипи могат да отидат и да го заснемат.Знамето е дарено от Антонио Василев, председател на фондация \"Българи\" и член на Управителния съвет на Съюза на колекционерите в България. Той е преценил, че такъв ценен експонат не може да се съхранява в частно лице, а само в стълба на националната идентичност - Националния исторически музей.Българският трикольор, с царски знаци в четирите краища на знамето и надписите на български език показват неговата ценност, тъй като е свидетелство за националната принадлежност на населението на Скопие и на цяла Македония.Този флаг потвърждава думите на днешния министър-председател на Македония Зоран Заев, че българите и македонците са един народ.", "date": "2017-06-12", "title": "Дариха на НИМ знамето на Втора мъжка гимназия на Скопие"}
{"url": "https://news.bg/crime/zadarzhaha-burgazliya-s-narkolaboratoriya-na-kolela.html", "text": "Вчера, 11 юни, служители на Второ Районно управление в Бургас спрели за проверка лек автомобил с местна регистрация.При проверката полицаите установили, че 26-годишният водач на автомобила е шофирал под въздействието на наркотични вещества. Мъжът дал положителна проба за метамфетамини. Полицаите открили и 3 пликчета с бяло кристалообразно вещество, което при проверка се оказало екстази.В хода на проверката полицаите открили още газов котлон, стъклена колба, две стъклени пипети, пакет памук и три контейнера, съдържащи различни по вид и консистенция вещества. Предполага се, че въпросните приспособления може да се използват за производството на наркотични вещества.Тогава полицията извършила обиск и на жилището на 26-годишния мъж в квартал \"Изгрев\". Там служителите на реда открили и иззели още съмнителни вещи - три пластмасови шишета с бяла течност. Към момента не е установен състава на течността, но има съмнения, че тя може да е прекурсор (суровина) за производството на дрога.Мъжът е задържан за срок до 24 часа. По случая е образувано полицейско производство.", "date": "2017-06-12", "title": "Задържаха бургазлия с нарколаборатория на колела"}
{"url": "https://news.bg/society/balgarskite-piloti-letyat-opasno-nedostatachno-spored-gen-stefan-petrov.html", "text": "Пилотите в България летят опасно недостатъчно. Това заяви генерал Стефан Петров пред БНТ относно състоянието на въздушните бойни сили и техника на армията ни.Във връзка с трагичния инцидент от миналата седмица, когато майор Георги Анастасов почина, след като управляваният от него хеликоптер падна в Черно море, ген. Петров заяви, че \"годишният нальот е крайно недостатъчен\". Според него пилотите в страната ни летят доста под определения праг спрямо установените стандарти за опит в авиацията. Той допълни, че има 3 100 летателни часа.По думите на Петров този проблем се наблюдава отдавана, но се отразява само когато стане инцидент.Относно  по темата ген. Петров заяви, че смята за неприемливо премиер да казва, че професията на пилот е хоби, а самолетите - скъпи играчки. Той припомни случаите с горските пожари и прелитането на чужди самолети в близост до границите на страната ни и попита реторично \"дали любителите пилоти реагират правилно\" в такива ситуации.Петров заключи, че авиацията е сложно нещо - \"това е един организъм, в който един орган ако не работи... целият организъм не работи\".", "date": "2017-06-12", "title": "Българските пилоти летят опасно недостатъчно според ген. Стефан Петров"}
{"url": "https://news.bg/crime/verizhna-katastrofa-v-tsentara-na-sofiya.html", "text": "Три леки автомобила станаха участници във верижна катастрофа в столицата. Инцидентът е станал на улица \"Хан Крум\".В произшествието няма пострадали хора.От пресцентъра на МВР посочиха, че сигналът за инцидента е депозиран към 9.20 часа. На мястото веднага са изпратени екипи на полицията и на бърза помощ.Предстои да бъдат изяснени обстоятелствата за катастрофата.", "date": "2017-06-12", "title": "Верижна катастрофа в центъра на София"}
{"url": "https://news.bg/int-politics/netanyahu-nastoya-oon-da-zakrie-agentsiyata-za-podpomagane-na-palestinskite-bezhantsi.html", "text": "Министър-председателят на Израел Бенямин Нетаняху призова ООН да закрие Агенцията на ООН за подпомагане на палестинските бежанци, изтъквайки, че тя била отговорна за подстрекателство срещу еврейската държава.Нетаняху заяви, че е повдигнал въпроса по време на посещението в Израел преди дни на посланика на САЩ в ООН Ники Хейли, която обвини ООН в предубеждение към Израел.\"Казах ѝ, че е дошло времето ООН да преразгледа продължаването на съществуването на Агенцията на ООН за подпомагане на палестинските бежанци\", посочил Нетаняху, цитиран от британския в. \"Дейли телеграф\".Той подчертал, че докато за милиони други бежанци по света се грижат от Върховния комисариат за бежанците към ООН, само палестинците имат своя собствена хуманитарна агенция.\"В институциите на Агенцията на ООН за подпомагане на палестинските бежанци е налице голямо подстрекателство към Израел\", коментирал Нетаняху по време седмичното заседание на правителството.Той също така заявил, че самото съществуване на агенцията \"съхранява вовеки и не разрешава палестинския бежански проблем\".\"Затова е време за закриването на Агенцията на ООН за подпомагане на палестинските бежанци и нейните части да се слеят във Върховния комисариат за бежанците към ООН\", допълнил той.Говорителят на Агенцията на ООН за подпомагане на палестинските бежанци подчерта, че бъдещето на агенцията не можело да бъде решено едностранно.", "date": "2017-06-12", "title": "Нетаняху настоя ООН да закрие Агенцията за подпомагане на палестинските бежанци"}
{"url": "https://news.bg/world/ne-stoim-zad-atakata-v-kabul-tvardyat-talibanite-i-mrezhata-hakani.html", "text": "Вторият в командването на талибаните и лидер на екстремистката мрежа \"Хакани\" отрече да са извършили смъртоносни нападения в Кабул и Западен Афганистан, съобщава АП.В аудиосъобщение на говорител на талибаните Сираджудин Хакани осъди самоубийствената атака в Кабул на 31 май, при която загинаха най-малко 150 души и която беше последвана от няколко други самоубийствени атентата на погребение и до джамия в провинция Херат.Афганистанските власти обвиниха мрежата \"Хакани\" за атаката в Кабул. Но Сираджудин Хакани твърди, че нито едно от трите нападения не е планирано от талибаните и че талибаните не планират атаки с проливане кръвта на невинни хора.Никой не е поел отговорност за атаката, въпреки че медии съобщиха, че ДАЕШ (\"Ислямска държава\") стои зад нападението в Кабул.Миналата седмица президентът на Афганистан Ашраф Гани потвърди, че повече от 150 души са загинали при атентата в Кабул - най-смъртоносният от 16 години насам. Повече от 300 души пострадаха.Властите в Афганистан смятат, че пакистанското правителство е замесено - обвинения, които се отричат от Исламабад.Въпреки че талибаните не са замесени в последните нападения, бойците на групировката ще продължат войната, докато всички \"чуждестранни нашественици\" не се оттеглят от Афганистан, подчерта Хакани.", "date": "2017-06-12", "title": "Не стоим зад атаката в Кабул, твърдят талибаните и мрежата „Хакани”"}
{"url": "https://news.bg/int-politics/navalni-zove-privarzhenitsite-si-na-nerazreshen-protest-v-tsentara-na-moskva.html", "text": "Привърженици на руския опозиционен лидер Алексей Навални се очаква да се съберат в центъра на Москва на неразрешен протест срещу корупцията.Навални е получил разрешение да проведе митинг на друго място, но обяви, че го е преместил, след като властите са се опитали да \"унижат\" протестиращите.От руската прокуратура предупредиха, че полицията ще предприеме действия срещу всякакви неразрешени демонстрации.Съобщава се за малки протести в градове в руския Далечен изток.Последната вълна от протести, ръководена от Навални, завърши със стотици арестувани. Тези протести бяха най-големите от 2012 г. насам, изкарвайки по улиците хиляди хора, включително мнозина тийнейджъри, разгневени от публикуван от Навални доклад, обвиняващ премиера Дмитрий Навални в корупция.Призовавайки протестиращите да се стекат в самия център на Москва Алексей Навални подготвя сцената за конфронтация, отбелязва кореспондентът на БиБиСи в руската столица.Днес е Денят на Русия, като по този повод властите са предвидили различни мероприятия.В призива си към хората да се присъединят към него днес, Навални пише: \"Искам промени. Искам да живея в модерна демократична държава и искам нашите данъци да бъдат превърнати в пътища, училища и болници, не в яхти, дворци и лозя.\"Навални през април лежа 15 дни в затвора за ролята му като ръководител на неразрешените от властите протести.", "date": "2017-06-12", "title": "Навални зове привържениците си на неразрешен протест в центъра на Москва"}
{"url": "https://news.bg/world/katar-zaobikalya-krizata-v-persiyskiya-zaliv-s-dostavki-na-tovari-prez-oman.html", "text": "Катар обяви, че е започнал да доставя и получава товари през Оман, заобикаляйки държави от Персийския залив, прекъснали дипломатическите, икономически и търговски връзки с малката монархия, информира АП.Последният ход на емирството показва, че Доха може да оцелее при дипломатическия спор със съседите си.Пристанищните власти на Катар публикуваха видео, което показва доставки на товари от оманското пристанище \"Сохар\" до пристанище \"Хамад\" в Доха.Обикновено товарите за Катар спират на дълбокото дубайско пристанище \"Джебел Али\" или в Абу Даби, а след това са пренасяни с по-малки плавателни съдове до Доха. Но от 5 юни ОАЕ се присъедини към Саудитска Арабия, Бахрейн и Египет, които прекъснаха морския трафик с Катар като част от прекратяването на дипломатическите отношения заради връзките на Катар с терористични групи и Иран.Катарските пристанищни власти поясниха, че товарите ще преминават през \"Сохар\", както и през оманското пристанище \"Салалах\", заобикаляйки другите държави.Световният доставчик Maersk вече обяви, че са започнали да използват \"Салалах\" за достави до Катар.Междувременно иранската държавна агенция IRNA информира, че два ирански военноморски кораба скоро ще пристигнат до Оман като част от антипиратски патрул. Оман не се присъедини към останалите държави в региона срещу Катар.След първоначалната паника в хранителни магазини в Катар, емирството си осигури доставки на млечни продукти от Турция. Иран също достави зеленчуци на Катар. Емирството споделя с Ислямската република голямо крайбрежно находище на природен газ.", "date": "2017-06-12", "title": "Катар заобикаля кризата в Персийския залив с доставки на товари през Оман"}
{"url": "https://news.bg/world/rezilat-na-tereza-mey-prez-ochite-na-karikaturisti-po-sveta.html", "text": "Британският премиер Тереза Мей се превърна в обект на присмех за карикатуристи на вестници по света, пише \"Гардиън\".Мнозина показват решението на Мей да свика предсрочни избори като акт на самонараняване.Запиро, карикатурист от южноафриканския вестник \"Сънди таймс\", нарисува Мей да се беси на пилона, където е било знамето на Великобритания за Брекзит.Кенийският карикатурист Гадо нарисува подобна карикатура, на която Мей се беси.Белгийският карикатурист Клиер показва Мей да се прострелва в крака.Холандският карикатурист Джос Колигнон нарисува Мей да се удря по главата с дървен чук, докато председателят на ЕК Жан-Клод Юнкер й предлага помощ.Том Янсен, друг холандски карикатурист, показва Мей да влиза в залата за преговорите за Брекзит, носейки главата си подмишница.Японският карикатурист Масаки Сато нарисува Тереза Мей да предупреждава японския премиер Шиндзо Абе да не отлага изборите твърде дълго време.И Йън Кнокс, карикатурист от Irish News, показва позеленялата Мей, която е на колене и целува ръката на лидера на северноирландската Демократична юнионистка партия Арлин Фостър, нарисувана като кралица.", "date": "2017-06-12", "title": "Резилът на Тереза Мей през очите на карикатуристи по света"}
{"url": "https://news.bg/crime/za-chasove-sdvr-razkriva-zhena-i-mazh-svarzani-s-otvlichane.html", "text": "В резултат на предприетите издирвателни и следствени действия, столичните криминалисти от СДВР установяват и задържат 31-годишният А.Б и 22-годишната К.Т. извършители на отвличане.Работа по разплитане на случая започва, след като на 5 юни 33-годишен мъж посетил болнично заведение с рани от побой и изгаряне по тялото. След оказаната медицинска помощ, пострадалият се обърнал за съдействие и към полицията.Пред разследващите той разказал, че около 15 и 10 часа същия ден, в ж.к . \"Лозенец\", бил качен насила в лек автомобил от непознати за него хора и откаран на неизвестен адрес, където му бил нанесен побой и изгаряния по тялото с преса за коса.На 6 юни, след доклад на материалите в Софийската градска прокуратура, на А.Б. е повдигнато обвинение. Наложената му мярка за неотклонение \"задържане под стража\" за срок до 72 часа в последствие е изменена в постоянна.Работа по документиране на престъплението продължава.", "date": "2017-06-12", "title": "За часове СДВР разкрива жена и мъж, свързани с отвличане"}
{"url": "https://news.bg/crime/sadyat-dvama-politsai-za-grabezh-v-plovdiv.html", "text": "Окръжна прокуратура - Пловдив привлече като обвиняеми 32-годишния Петър А. и 43 годишния Стефан М., за извършен грабеж в големи размери, като съизвършители и в съучастие.Двамата обвиняеми са полицейски служители, като Петър А. е служител от отдел \"Криминална полиция\" към ОД на МВР-Пловдив, а Стефан М. е служител в \"Общинска полиция\", в Пловдив.При съвместни действия на Окръжна прокуратура - Пловдив, следователи от Окръжна прокуратура - Пловдив, и служители от дирекция \"Вътрешна сигурност\" към МВР, са събрани доказателства за това, че на 27 май в Пловдив, в района на бул. \"Кукленско шосе\", двамата обвиняеми са извършили престъплението.Те са използвали сила и заплашване, използвали са белезници, нанасяли са удари, впоследствие вързали с т.нар. \"свинска опашка\", българският гражданин Е.Х. След това са откраднали от него микробус \"Фолксваген\", натоварен със 75 мастербокса или 37 500 кутии цигари без акцизен бандерол, както и мобилен телефон.До момента са извършени множество следствени действия. Разпитани са свидетели, осъществени са претърсване и изземване, огледи, назначени са експертизи, както и са открити и приобщени по делото отнетия микробус и част от мастербоксовете.Иззети са и други вещи, като веществени доказателства, съотносими към обвинението спрямо двамата. За престъплението, за което е предявено обвинението, по закон е предвидено наказание \"лишаване от свобода\" от 5 до 15 г. и възможност за конфискуване до една втора от имуществото.Обвиняемият Петър А. и обвиняемият Стефан М. са задържани за срок от 72 часа. Утре, 13 юни, наблюдаващият прокурор от Окръжна прокуратура-Пловдив ще внесе искане в съда за вземане на мярка за неотклонение \"задържане под стража\" спрямо двамата обвиняеми.", "date": "2017-06-12", "title": "Съдят двама полицаи за грабеж в Пловдив"}
{"url": "https://news.bg/int-politics/v-germaniya-obviniha-v-terorizam-chetirima-bratya-ot-siriya.html", "text": "Германските власти обявиха, че са арестували четирима сирийски братя по обвинение в тероризъм, за които се предполага, че са се били за екстремистка групировка в родината си преди пет години, съобщава \"Асошиейтед прес\".41-годишният Мустафа К., 39-годишният Абдула К., 44-годишният Султан К. и 51-годишният Ахмед К., чиито последни имена не се публикуват съгласно правилата за неприкосновеност на личния живот в Германия, са обвинени в членство в терористична организация, по-конкретно - сражавали се за Фронт \"Ал Нусра\" в северния сирийски град Рас ал Айн, започвайки в края на 2012 г.От федералната прокуратура посочиха в изявление, че мъжете са участвали в боевете на терористичната групировка срещу сирийските правителствени войски и силите на сирийските кюрди.Мустафа и Султан също така са обвинени във военни престъпления за оказване на принуда на цивилни от града и ограбване на тяхното имущество.От прокуратурата са отказали да кажат кога братята са влезли в Германия.", "date": "2017-06-12", "title": "В Германия обвиниха в тероризъм четирима братя от Сирия"}
{"url": "https://news.bg/world/netanyahu-provel-tayna-sreshta-s-prezidenta-na-egipet.html", "text": "Израелският премиер и лидерът на опозицията са провели тайна среща с египетския президент Абдел Фатах ал Сиси за обсъждане на план за регионален мир, пише израелският вестник \"Аарец\".Разговорите са проведени в Кайро през 2016 г.Нетаняху е бил придружаван от лидера на Ционисткия съюз Исак Херцог.Според вестника регионални лидери са поискали Херцог да присъства на разговорите, защото са смятали, че дясното правителство на Нетаняху не е способно да сключи сделка.Изданието пише още, че преговорите са се провалили, защото Нетаняху не е приел палестинските условия. Коалиционните му преговори с Херцог също се провалиха и израелският лидер беше принуден да сключи споразумение с настоящия военен министър Авигдор Либерман, създавайки най-дясното израелско правителство в историята.Херцог е заявил на партийна среща, че палестинските искания не са нови, но са представени като част от регионално решение.Миналата година Нетаняху е провел и друга тайна среща със Сиси, крал Абдулла II на Йордания и с тогавашния държавен секретар на САЩ Джон Кери в курорта Акаба на Червено море.Организираните от САЩ мирни преговори между Палестина и Израел се провалиха през 2014 г. заради отказа на еврейската държава да спре застрояването в Западния бряг.", "date": "2017-06-12", "title": "Нетаняху провел тайна среща с президента на Египет"}
{"url": "https://news.bg/disasters/rumanski-iztrebitel-mig-21-se-razbi-v-pole-blizo-do-cherno-more.html", "text": "Румънски военен изтребител се е разбил в поле близо до черноморското пристанище Констанца.Пилотът е успял да катапултира, съобщава \"Асошиейтед прес\".Говорител на летище \"Михаил Когълничану\" е уточнил, че руският МиГ-21 се е разбил тази сутрин скоро след излитането си по време на тренировъчен полет.Пилотът е успял да катапултира от самолета, като се намирал в безсъзнание и засега няма повече подробности за състоянието му. Пожарникари са били изпратени да гасят пламъците в полето, както и спешни медицински екипи.Останките от самолета се намират на около осем километра от летището, близо до село Назарча.Военновъздушните сили на Румъния разполагат с 35 изтребителя МиГ-21, от които повече от 20 са в активна служба.", "date": "2017-06-12", "title": "Румънски изтребител МиГ-21 се разби в поле близо до Черно море"}
{"url": "https://news.bg/politics/balgariya-da-e-advokatat-na-bosna-i-hertsegovina-po-patya-i-kam-es-iska-mladen-ivanich.html", "text": "Босна и Херцеговина очаква приближаването си до ЕС и разчита на приятелска подкрепа от България. Това стана ясно след срещата на президента Румен Радев с председателя на Председателството на Босна и Херцеговина Младен Иванич.Двамата направиха изявления и представиха акцентите на разговора си.Двамата държавни ръководители са обсъдили процесите в общото ни географско пространство, предизвикателствата пред нашия регион, сред които недостатъчна трудова заетост, предизвикателствата и рисковете пред сигурността, мигрантската криза, тероризма и радикализма и други теми, стана ясно от думите на президента Румен Радев.\"Най-ефективният подход за справяне с тези предизвикателства е интеграцията\", заяви държавният глава. В глобален план двамата са потвърдили необходимостта от предоставяне на безусловна перспектива за членството на Босна и Херцеговина в ЕС.Радев увери, че могат да разчитат, че по време на българското председателство тяхната перспектива за членство ще е един от приоритетите. Според държавния глава България може да помогне много за това Босна и Херцеговина да получи статут на кандидат.По отношение на интеграцията в регионален аспект Радев смята, че процесът на сътрудничество в Югоизточна Европа е правилният формат. \"Обсъдихме, че линиите на комуникация не могат да се развиват само от юг на север\", подчерта Радев.Според него държавите ни имат потенциал за много по-задълбочено сътрудничество.България е предоставила помощ в размер на почти 100 000 лв. за две училища в Босна и Херцеговина. Средствата са усвоени и така била подобрена инфраструктурата.\"България е приятелска страна за Босна и Херцеговина и това е един от най-добрите примери за сътрудничество на Балканите\", заяви на свой ред Младен Иванич. Той оцени и това, че България е помогнала много за политическата стабилизация на Босна и Херцеговина.\"Босна и Херцеговина очаква приближаване до ЕС. Ние сме в края на процеса за получаване на статут на кандидат\", коментира Иванич и допълни, че се надяват на помощта на България.По думите му, първите асоциации, които поражда Босна и Херцеговина, са проблеми, сблъсъци, война. Според Иванич обаче състоянието в Босна и Херцеговина е много по-добро, отколкото се смята.Той наблегна и на състоянието на инфраструктурата, като изтъкна, че от Сараево до София с кола се стига приблизително за около 8 часа. Затова било важно да мислим и по тази тема.Иванич изрази надежда, че в лицето на България Босна и Херцеговина ще имат един от \"важните адвокати\" в Брюксел, които ще им помогнат да направят решителната крачка за приближаване към ЕС.По-късно Младен Иванич проведе среща и с премиера Бойко Борисов.\"България ще остане активен застъпник за гарантиране на европейското бъдеще на страните от Западните Балкани и по време на българското председателство на Съвета на Европейския съюз\", заяви министър-председателят Бойко Борисов на среща с председателстващия Председателството на Босна и Херцеговина Младен Иванич.Борисов изрази убеждението си, че Босна и Херцеговина ще продължи да се движи по пътя на евроатлантическата интеграция, която е единствената гаранция за сигурност в региона.Министър-председателят Бойко Борисов изтъкна ролята на всяка една страна от Балканите за поддържането на мира и стабилността в тази част на континента, както и в Европа като цяло. Той посочи, че по-активното сътрудничество между институциите на България и на Босна и Херцеговина ще доведе до повече практически успехи в тази посока, както и в международните усилия за противодействие на радикализма и тероризма.Борисов и Иванич обсъдиха и развитието на двустранните отношения, като подчертаха големия потенциал пред тях. Посочено беше, че провеждането на съвместен бизнес форум ще разкрие възможности за партньорства, които са в интерес и на двете страни.", "date": "2017-06-12", "title": "България да е \"адвокатът\" на Босна и Херцеговина по пътя ѝ към ЕС, иска Младен Иванич"}
{"url": "https://news.bg/int-politics/zakopchaha-navalni-pred-doma-mu-na-otivane-na-protest-v-moskva.html", "text": "Руският опозиционен лидер Алексей Навални и отявлен критик на руския президент Владимир Путин е бил арестуван пред дома си преди планиран неразрешен протест в Москва, съобщи съпругата му.\"Алексей беше арестуван пред входа на нашия жилищен блок\", пише Юлия Навални в \"Туитър\", добавяйки, че \"нашите плановете не са се променили\".Навални по-рано призова привържениците си да присъстват на протестите срещу корупцията в цяла Русия днес.Междувременно се съобщава за около 200 арестувани в Москва и над 300 арестувани в Санкт Петербург. Още много арести са извършени в други градове в цяла Русия.Най-малко 10 души са били задържани на протестен митинг във Владивосток, докато четирима души са били арестувани в Благовешченск и още един в Казан.Протестиращите са скандирали \"Русия ще бъде отново свободна\". Известният правозащитник Даниил Кен обяви, че е бил арестуван, след като излязъл от дома си в Санкт Петербург. Той призова хората да се присъединят към протестния митинг на централния площад в града. \"Моля, отидете заради мен!, написа той в \"Туитър\".Навални трябваше да присъства на протестна демонстрация в центъра на Москва по-късно днес. Той е получил разрешение от властите да проведе демонстрация на бул. \"Сахаров\", но променил мястото снощи на улица \"Тверская\", която се намира близо до Кремъл.Въпреки че днес в Русия се отбелязва Деня на Русия, присъствието на протестите досега е по-слабо от подобни демонстрация през март, водени от Навални, които доведоха до стотици арести. ", "date": "2017-06-12", "title": "Закопчаха Навални пред дома му на отиване на протест в Москва"}
{"url": "https://news.bg/world/norvegiya-vaznameryava-da-zabrani-burkata-i-nikaba.html", "text": "Норвегия възнамерява да забрани бурката и никаба в детските градини, училищата и университетите, обяви правителството, цитирано от Ройтерс.Скандинавската държава се нарежда до други европейски страни, които предлагат забрана за носене на бурка или никаб.Франция, Холандия, Белгия, България и германската провинция Бавария наложиха рестрикции за носене на мюсюлмански одежди, които напълно покриват лицето на обществени места.Правителството на Норвегия обяви, че са уверени, че ще привлекат подкрепата на опозицията.\"\", каза образователният министър Торбьорн Рое Исаксен.Норвегия ще бъде първата от скандинавските държави, която ще забрани носенето на бурка от възрастни и деца.Покриването на лицето с никаб или бурка не принадлежи на норвежките училища. Възможността за комуникация е основна ценност, смята министърът на имиграцията и интеграцията Пер Сандберг.Той добави, че служители, които покриват лицето си с мюсюлмански одежди, са изправени пред риск да изгубят работата си, а студентите да бъдат изгонени от университета.", "date": "2017-06-12", "title": "Норвегия възнамерява да забрани бурката и никаба"}
{"url": "https://news.bg/world/rusnak-otkradnal-i-dal-na-skrap-3-kamiona.html", "text": "62 годишен руснак е задържан по обвинение, че е откраднал три камиона, съобщават руски медии.Интересното е, че той е успял да ги предаде за скрап.Куриозната случка се разиграла в Подмосковието. Задържаният мъж е успял да свие камионите от близката кариера и да ги предаде за вторични суровини.", "date": "2017-06-12", "title": "Руснак откраднал и дал на скрап 3 камиона"}
{"url": "https://news.bg/bulgaria/boyko-borisov-zashto-merim-s-dvoen-arshin-pri-natsizam.html", "text": "Премиерът Борисов припомни отново, че е уволнил заместник-министър Павел Тенев заради снимки с хитлеристки поздрав. Той направи този коментар при връчването на годишните награди за Икономика на светло.\"Аз го уволних веднага, след като си подаде оставката, но медиите десет дни не ни оставихте на мира.\" Така премиерът Бойко Борисов припомни отново, че е уволнил заместник - министър заради снимки с хитлеристки поздрав.Той беше помолен да коментира случая със снимки на Пламен Узунов в нацистки костюм и хитлеристки мустаци. Преди дни премиерът каза, че очаква указ на държавния глава за освобождаване на Узунов, който беше вътрешен министър от служебния кабинет. Узунов е секретар по правни въпроси и антикорупция на президента Румен Радев. Такъв указ президентът не е издал.Той припомни, че само преди седмици е имало изказвания, включително от президентската институция, от БСП и всички партии, че това е фашизъм, недопустимо, имаше сигнали и официални питания до Брюксел.Този двоен аршин не ми харесва, но повтарям, че моята съвест е чиста, че с колегите патриоти взехме това решение. Не се меся обаче в работата на другите, допълни премиерът Бойко Борисов.", "date": "2017-06-12", "title": "Бойко Борисов: Защо мерим с двоен аршин при нацизъм?"}
{"url": "https://news.bg/world/premierat-shte-poseti-turtsiya.html", "text": "Министър-председателят Бойко Борисов ще направи еднодневно посещение в Турция утре, 13 юни. Визитата беше договорена в телефонен разговор с турския му колега Бинали Йълдъръм в края на м. май.Това съобщиха от правителствената пресслужба.В двореца \"Бештепе\" в Анкара премиерът Борисов ще бъде приет от президента Реджеп Тайип Ердоган. След това министър-председателят ще проведе разговори с премиера Йълдъръм. На срещите ще бъдат обсъдени теми от двустранните отношения между България и Турция, както и ситуацията на Балканите и в Европа.В тях ще участва и председателят на Комисията по култура и медии в Народното събрание Вежди Рашидов.В делегацията, водена от министър-председателя Бойко Борисов, е включена и вицепремиерът по правосъдната реформа и министър на външните работи Екатерина Захариева. В Анкара тя ще проведе среща с министъра на външните работи Мевлют Чавушоглу.", "date": "2017-06-12", "title": "Премиерът ще посети Турция"}
{"url": "https://news.bg/world/zhertvi-pri-trusa-na-lesbos.html", "text": "Най-малко една жена е загинала, а други дузина са били ранени на гръцкия остров Лесбос, съобщи Ройтерс.Гръцкият остров беше най-силно засегнат от силния трус с магнитуд от 6,2 по Рихтер в Егейско море.Гръцките медии посочиха, че жертвата е петдесет годишната жена. Тя е била затрупана под развалините на къщата си в село Вриса. Съпругът и бил ранен. Десетки къщи в селото са срутени.Властите са изпратили комисия, която да разследва щетите.", "date": "2017-06-12", "title": "Жертви при труса на Лесбос"}
{"url": "https://news.bg/society/zaharieva-razporedi-barzo-konsulsko-obsluzhvane-v-london.html", "text": "По разпореждане на заместник министър-председателя по правосъдната реформа и министър на външните работи Екатерина Захариева, след разговор с министър-председателя Бойко Борисов, в консулската ни служба в Лондон ще бъдат командировани допълнително служители от МВнР в София, за да се осигури по-бързото обслужване на нашите граждани в Обединеното кралство.Разпространените снимки на чакащи пред посолството български граждани илюстрират изключително високото натоварване на консулската служба през летния сезон.Служители от състава на посолството ни са пренасочени по спешност в консулската служба, за да подпомогнат работата на консулите и техническите лица.Посланик Константин Димитров разговаря с гражданите и ги успокои, като обясни мерките, които МВнР и Посолството ще предприемат за ускоряване на обслужването, включително увеличаването на състава на Консулската служба.", "date": "2017-06-12", "title": "Захариева разпореди бързо консулско обслужване в Лондон"}
{"url": "https://news.bg/world/bryuksel-pogva-polsha-ungariya-i-chehiya-zaradi-otkaza-da-priemat-bezhantsi.html", "text": "Европейската комисия предприема правни действия срещу три държави от съюза заради отказ да приемат бежанци, съобщиха източници, цитирани от Ройтерс.Комисията ще постигне съгласие на редовно заседание във вторник за изпращане на писма с официално предупреждение до Полша и Унгария, разкриха трима дипломати и представители на ЕС пред осведомителната агенция. Други двама източници добавиха, че Чехия също е в списъка.Това би довело до рязко ескалиране на спора между Брюксел и тези държави.Подобни писма са първата стъпка от така наречените процедури за нарушение на Европейската комисия срещу държави на ЕС, които не са изпълнили правните задължения.Говорител на ЕК нито потвърди, нито отрече информацията, но спомена интервю на председателя на комисията Жан-Клод Юнкер за германския всекидневник \"Шпигел\" от миналата седмица.Тези, които не вземат участие, ще бъдат изправени пред процедури за нарушение, предупреди той.Полша и Унгария отказват да приемат бежанци според съгласувания през 2015 г. план за разселване на 160 000 бежанци, пребиваващи в Италия и Гърция. До момента по-малко от 21 000 души са прехвърлени по схемата. Но само Полша, Унгария и Чехия не искат да приемат мигранти.", "date": "2017-06-12", "title": "Брюксел погва Полша, Унгария и Чехия заради отказа да приемат бежанци"}
