{"url": "https://news.bg/world/poveche-ot-130-migranti-veroyatno-sa-se-udavili-okolo-dzhibuti.html", "text": "Повече от 130 мигранти са изчезнали след корабокрушение и вероятно са се удавили около Джибути, предаде \"Ройтерс\". Това са съобщили от Агенцията по миграция към ООН. Съобщава се за две лодки, които са потънали. Те са пътували при лоши условия за Йемен. Спасени са двама души. Открити са пет тела на загинали. Няма информация за националността на изчезналите. Всяка година хиляди мигранти загиват преди да достигнат по море Европа.  ", "date": "2019.01.29", "title": "Повече от 130 мигранти вероятно са се удавили около Джибути "}
{"url": "https://news.bg/politics/oblastniyat-upravitel-na-lovech-stava-shef-na-api.html", "text": "Областният управител на Ловеч Георги Терзийски ще бъде новият началник на агенция \"Пътна инфраструктура\", съобщи bTV.Към момента информацията не е потвърдена.Георги Терзийски ще смени инженер Светослав Глосов, който подаде оставка по настояване на премиера на 9 януари заради хаоса с електронните винетки.Терзийски е юрист и икономист по образование.Очаква се на утрешното заседание на Министерския съвет Терзийски да бъде освободен от поста, който заема сега. За председател на Управителния съвет на АПИ ще го назначи министърът на регионалното развитие Петя Аврамова.Припомняме, на 9 януари т.г. премиерът Бойко Борисов поиска и получи оставката на шефа на АПИ Георги Глосов. Причината - скандалът с неработещата система за винетки.Преди него, на 5 януари, бяха отстранени трима служители на АПИ. Премиерът  Антон Антонов - директор на Националното тол управление в АПИ, Радослав Николов - съветник в МРРБ на Аврамова, както и на члена на управителния съвет на АПИ Веселин Давидов. Тримата активно участваха в обясненията защо гражданите не могат да си купят винетки, като обясняваха, че  и е нормално при нова система да има грешки в началото. всички проблеми да бъдат решени.Два дни по-рано - на спешен брифинг на 3 януари беше обяснено, че терминали на всички гранични пунктове , като загубите от това не са изчислявани. Парлелно с това продажбата на винетки бе организирана в пощите и във веригата на един от мобилните оператори, което започна едва от вчера, 8 януари.Припомняме, от  за продажба по електронен път на винетки за тази година под шапката на новосъздаденото преди шест месеца тол управление.Още в първия работен ден обаче се оказа, че в цялата страна няма никаква готовност за продажба, системата не работи, ", "date": "2019.01.29", "title": "Областният управител на Ловеч става шеф на АПИ?"}
{"url": "https://news.bg/regions/100-000-stolichani-se-otkazaha-ot-hartienite-fakturi-za-voda.html", "text": "100 000 софиянци се отказаха от хартиените фактури за вода, съобщиха от \"Софийска вода\".През януари тази година дружеството отчете 100 000-я си абонат, който избра да подкрепи зелената идея и се отказа от хартиеното копие на сметката си за вода.Данни от направени проучвания показват, че за производството на 1 лист хартия с размер А4 са необходими повече от 11 литра вода. Това означава, че само за един месец се спестяват около 1 100 000 литра вода, а за година приносът е до 13 200 тона.Услугата за получаване на електронна фактура се предлага от ВиК дружеството от 1 ноември 2011 г., като с всяка изминала година все повече абонати се възползват от нея и по този начин подпомагат опазването на природата в България.Компанията отчита все по-големия интерес на потребителите към предлаганите онлайн услуги, като възможността за подаване на самоотчети на водомери, абонамент за известяване по електронната поща за планирани спирания на водата, безплатно СМС информиране за аварийни и планирани ремонти по мрежата, както и множество начини за безкасово плащане.", "date": "2019.01.29", "title": "100 000 столичани се отказаха от хартиените фактури за вода"}
{"url": "https://news.bg/world/kitay-pusna-video-s-uspeshno-izpitanie-na-raketa-koyato-mozhe-da-udari-sasht.html", "text": "Китай пусна видео с успешно изпитание на ракета, която може да удари САЩ, пише Newsweek.Пекин тества нова балистична ракета, наричана от някои \"убиецът на Гуам\".Dongfeng-26 (или DF-26) е балистична ракета с обсег на действие 2999-5740 километра, информира South China Morning Post. Това означава, че американският остров Гуам, намиращ се в Тихия океан, може да бъде поразен от ракетата.Експерти коментират, че последното видео на CCTV, показващо успешното ракетно изпитание, е директно послание към лидерите във Вашингтон. Те смятат, че Пекин иска да покаже, че може да държи под риск американските стратегически активи, включително самолетоносачите и базите.", "date": "2019.01.29", "title": "Китай пусна видео с успешно изпитание на ракета, която може да удари САЩ"}
{"url": "https://news.bg/world/venetsuela-iska-zabrana-za-patuvaniya-na-guaydo.html", "text": "Венецуела иска да забрани на председателя на парламента Хуан Гуайдо да напуска страната. Това обяви главният прокурор Тарек Сааб, предаде РИА \"Новости\".Сааб е отправил искане към Върховния съд за издаване на забрана за пътуванията. Гуайдо има имунитет, който налага Съда да издаде решение. Главната прокуратура започва и разследване срещу Гуайдо, който е спряган за следващия президент на страната.Самият той в интервю се обяви  и насрочване на нови избори. По думите му, трябва да се окаже натиск върху диктатора, за да се оттегли от властта, предаде CNN. Той изрази готовност като държавен глава да даде амнистия на президента Николас Мадуро и армията. В същото време обаче допуска всички възможности за развитие на ситуацията. Припомняме, че Гуайдо се самопровъзгласи за временен президент миналата сряда и скоро след това беше признат за легитимен лидер на страната от САЩ. Мадуро отхвърли претенциите му като \"подъл\",  и скъса дипломатическите отношения със САЩ в отговор.Държавният секретар на САЩ Майк Помпео упълномощи Гуайдо да поеме контрола върху конфискувани от САЩ активи, принадлежащи на правителството на страната. Страни от региона и Европа признаха опозиционера за легитимен лидер. Очаквано, Русия и Китай остават верни съюзници на Мадуро.  да го счита за венецуелски лидер. ", "date": "2019.01.29", "title": "Венецуела иска забрана за пътувания на Гуайдо "}
{"url": "https://news.bg/regions/zabavyane-na-gkpp-gyueshevo-zaradi-problemi-sas-snegopochistvaneto-v-makedoniya.html", "text": "На граничния пункт \"Гюешево\" между България и Македония има забавяне заради силните снеговалежи.Засегнати са главни тежкотоварните автомобили.Засега от българска страна проблеми с преминаването няма, информира кореспондентът на БНР в Кюстендил. Трафикът обаче е бил спирано на територията на Македония заради обилните снеговалежи.Към момента снежната покривка в района е около 40 сантиметра. Таз вечер се очакват още валежи.По данни на шефът на \"Пътно поддържане\" - Кюстендил инж. Милчо Георгиев всичките пътища в района на пропускателния пункт са почистени. Лентите за движение и целият плац от около 12 декара площ са почистени и проблеми за движението на изхода и на входа няма, каза той.Почистващите фирми от македонска страна обаче не смогнали с почистването на снега. Пътят Деве баир не е почистен и преди около час движението е било забавено.\"Македонците спираха за по два, три часа, за да чистят и не пускаха нито в едната, нито в другата посока, говоря за товарния трафик, леките коли ги пускаха\", разказаха пред общественото радио служители на пункта.", "date": "2019.01.29", "title": "Забавяне на ГКПП \"Гюешево\" заради проблеми със снегопочистването в Македония"}
{"url": "https://news.bg/regions/v-cherven-bryag-do-dni-ochakvat-da-vazstanovyat-mosta-im.html", "text": "В Червен бряг очакват до дни да се възстанови движението по авариралия мост край село Горник.Това заяви кметът на Червен бряг Данаил Вълов пред БНР. Той уточни, че укрепването е завършило.Авария остави месеци наред жителите на шест селища без сигурен достъп до дома, тъй като това е единствената връзка с общинския център Червен бряг.Втора седмица хората от този край използват военно-временен мост, изграден при Чомаковци. \"Очаквам към края на следващата седмица да възстановим движението по Горнишкия мост за МПС до 5 тона\", каза кметът Данаил Вълов.Община Червен бряг ще контролира движението по моста.\"Ще предприемем действия за ограничаване по съответния начин - принудително на тежкотоварните и големогабаритните камиони. В момента мостът се наблюдава 24 часа непрекъснато. Сигнал от камери има в дежурната на общината и в РПУ-то\", допълни кметът.", "date": "2019.01.29", "title": "В Червен бряг до дни очакват да възстановят моста им"}
{"url": "https://news.bg/int-politics/spetssluzhbite-na-sasht-protivorechat-na-tramp-za-iran-i-severna-koreya.html", "text": "Нова оценка на специалните служби на САЩ за глобалните заплахи е заключила, че Северна Корея е \"малко вероятно да се откаже\" от всичките си ядрени запаси, както и че Иран \"понастоящем не осъществява ключова дейност за разработване на ядрени оръжия\", необходима за създаването на ядрена бомба, с което пряко противоречат на два от най-важните принципи на външната политика на президента Доналд Тръмп, пише в. \"Ню Йорк таймс\".Даниъл Коутс, който е директор на националното разузнаване на САЩ, също така е оспорил настояването на Тръмп, че терористичната групировка ДАЕШ (\"Ислямска държава\") е победена, което беше обосновка за решението му за изтегляне на САЩ от Сирия. Терористичната групировка, се заключава в доклада \"Оценка на заплахите по света\" на разузнаването за Конгреса, \"все още контролира хиляди бойци в Ирак и Сирия\", и поддържа осем клона и дузина мрежи по целия свят.Очаква се Тръмп да се срещне следващия месец със севернокорейския вожд Ким Чен-ун във втори кръг от преки преговори, целящи Пхенян да се откаже от ядрените си оръжия.Ала Коутс е казал пред Комисията по разузнаването към Сената на САЩ, че \"понастоящем смятаме, че Северна Корея ще се опита да запази капацитета си от оръжия за масово унищожение и едва ли напълно ще се откаже от ядрените си оръжия и производствения си капацитет\".\"Нейните ръководители в края на краищата разглеждат ядрените оръжия като критични за оцеляването на режима\", подчертал Коутс.Коутс е посочил, че Иран е продължил да подкрепя тероризма в Европа и Близкия изток, подкрепяйки хусите в Йемен и шиитски екстремисти в Ирак. Той също така казал, че смята, че хардлайнерите в Иран ще продължат да се противопоставят на умерените си центристки противници.\"Ние не смятаме, че Иран понастоящем предприема основните дейности, за които преценяваме, че са необходими за производството на ядрено оръжие\", отбелязал Коутс, но добавил, че иранските власти \"заплашиха публично да разширят границите\" на ядреното споразумение, което сключиха със световните сили през 2015 г., ако не видят ползите, които очакват.Тръмп изтегли САЩ от споразумението през миналата година.Може би най-категоричният укор срещу приоритетите в областта на сигурността на Тръмп идва от това, което липсва в доклада на американското разузнаване: каквато и да е обосновка за изграждане на стена по границата с Мексико, което Тръмп изтъкваше сред най-критичните заплахи за сигурността, пред които са изправени САЩ. Първото споменаване на Мексико и наркокартели идва на 18 страница от 42-страничния документ, далеч след други, по-неотложни заплахи.", "date": "2019.01.29", "title": "Спецслужбите на САЩ противоречат на Тръмп за Иран и Северна Корея"}
{"url": "https://news.bg/world/es-popari-nadezhdite-na-london-za-predogovaryane-na-sdelkata.html", "text": "Европейският съюз вече е решил да отхвърли поправката \"Брейди\", ако бъде подкрепена от британските депутати, пише \"Гардиън\", позовавайки се на \"Блумбърг\".Брюксел ще повтори позицията си, че няма да предоговаря сделката за Брекзит.По-рано днес премиерът на Обединеното кралство Тереза  за промени в сделката с ЕС.Поддръжниците на поправката искат предпазният механизъм за Ирландия да бъде заменен от алтернативи за избягване на \"твърда\" граница, да се подкрепи напускане на ЕС със споразумение и следователно да се подкрепи споразумението за напускане с тази промяна.\"ЕС27 и Комисията вече подготвиха отговор в случай, че поправката \"Брейди\" бъде приета тази вечер, като ще заявят, че няма да предоговарят споразумението за напускане\", каза представител пред \"Блумбърг\".Източник от ЕС също потвърди пред \"Гардиън\", че такъв отговор може да се очаква.В същото време стана ясно, че премиерът Мей е провела телефонен разговор с председателя на Европейската комисия Жан-Клод Юнкер, който е заявил, че ЕС няма да промени позицията си.Съгласно условията за предпазния механизъм в споразумението за напускане цяла Великобритания ще остане в митническия съюз до постигане на алтернативна договореност, такава като всеобхватно търговско споразумение или технологично решение, за да се избегне \"твърда\" граница с Ирландия.Поддръжниците на Брекзит се опасяват, че страната ще бъде заклещена в митническия съюз и ще убие надеждите на Великобритания за независима търговска политика. Някои консерватори призовават предпазният механизъм да бъде изваден от сделката за Брекзит или да имат възможност едностранно да напуснат механизма, или да бъде за някакъв конкретен период.", "date": "2019.01.29", "title": "ЕС попари надеждите на Лондон за предоговаряне на сделката?"}
{"url": "https://news.bg/world/fbr-ne-otkri-motiv-zad-strelbata-v-las-vegas-prez-2017-godina.html", "text": "Няма мотив за действията на Стивън Падок. Такива са заключенията на ФБР за разследването на масовото убийство от октомври 2017 година, предаде АП. Полицията в Лас Вегас приключи случая през август, също без установен мотив. Припомняме, че  в Лас Вегас загинаха 60 души, а 900 други бяха ранени. 64-годишният Падок откри огън от 32-ия етаж на хотел \"Mandalay Bay\", след което се самоуби.Няколко месеца преди атентата нападателят приел исляма. Джихадистка организация пое отговорност за атаката.Според разкритията, убиецът е имал психически проблеми, бил е запален по хазарта и е залагал огромни суми. Това е най-кръвопролитната стрелба в историята на САЩ. Според полицията, целта е била да загинат възможно най-много хора. ", "date": "2019.01.29", "title": "ФБР не откри мотив зад стрелбата в Лас Вегас през 2017 година "}
{"url": "https://news.bg/economics/karanikolov-iska-biznesat-s-gorivata-da-se-razbere.html", "text": "След продължилата четири часа комисия и взетото решение за отлагане на наредбата на Закона за горивата за 6 месеца, министърът на икономиката Емил Караниколов обясни пред журналисти, че трябва да се изчака какво ще бъде гласувано в Народното събрание и тогава да се коментира.За Караниколов е най-важно бизнесът да се разбере.По думите му най-вероятно се очаква да има изменения на текстове и това щяло повлияе на наредбата.Другият проблем според министъра на икономиката е, че чрез наредбата не могат да се урегулират текстове в закона.Припомняме, депутатите отложиха спорната Наредбата на Закона за горивата. Новите изисквания ще влязат в сила от 28 юли 2019 година.На днешното заседание на Комисията за наблюдение на приходните агенции и борба със сивата икономика и контрабандата, на което беше обсъдено отлагането на спорната наредба, Българската петролна и газова асоциация (БПГА) и Българската стопанска камара (БСК) категорично се обявиха против.Валентин Златев от БПГА дори определи отлагането на наредбата като \"чадър върху сивата икономика\".От Националното сдружение на търговците и превозвачите на горива (НСТПГ) пък обясниха, че от организацията никога не са стояли в сивия сектор, не са политически сили и не са финансирали техните кампании. Симо Симов от НСТПГ призова депутатите за разумно решение, с което да се отложи Законът за горивата в полза на бизнеса.", "date": "2019.01.29", "title": "Караниколов иска бизнесът с горивата да се разбере"}
{"url": "https://news.bg/world/rodzhar-stoun-pledira-nevinen.html", "text": "Роджър Стоун, бивш политически стратег на президента на САЩ Доналд Тръмп, пледира невинен във федерален съд във Вашингтон, информира The Hill.Преди няколко дни Стоун беше задържан във Флорида, след като специалният прокурор Робърт Мълър, който разследва връзки на Русия с предизборната кампания на Тръмп, повдигна обвинения срещу съюзника на Тръмп.Срещу Стоун са повдигнати седем обвинения, включително пет обвинения в лъжесвидетелстване, едно обвинение за опит за подкупване на свидетел и едно за възпрепятстване на правосъдието.Адвокатът на Стоун пледира невинен от негово име в съда малко след 11,00 часа местно време. След това съдия Дебора Робинсън нареди Стоун да се яви пред съда в 13,30 часа в петък. Робинсън предупреди, че ако не се появи на изслушването, може да бъде вкаран в ареста, да бъде глобен или двете.Съдебното заседание продължи по-малко от 15 минути. Стоун почти не говори.Пред сградата на съда имаше негови поддръжници, които скандираха\"Роджър Стоун\". Някои носиха лозунги като \"Освободете Стоун, вкарайте в затвора Хилари\" и \"Ние сме до Стоун\".66-годишният обеща да се бори срещу повдигнатите обвинения. Но правни експерти заявяват, че може да получи между 1 и 5 г. затвор, ако бъде осъден.След ареста Стоун беше освободен под гаранция, след като плати 250 000 долара.Роджър Стоун е шестият съветник на Тръмп, който е обвинен като част от разследването на Мълър.", "date": "2019.01.29", "title": "Роджър Стоун пледира невинен"}
{"url": "https://news.bg/politics/orhan-ismailov-bitkata-e-s-kuklovodite-na-prehoda-v-litseto-na-kasim-dal.html", "text": "Бившият зам.-министър на отбраната  новината, че вече не е председател на Народна партия \"Свобода и достойнство\" в студиото на bTV, съобщиха от телевизията.Исмаилов сравни случилото се в НПСД със свалянето на Лютви Местан от лидерския пост в ДПС. \"Битката е с кукловодите на Прехода в лицето на Касим Дал. Той е сянката в тази партия, аз съм публичността\", обяви бившият вече председател и допълни, че през последната година работата на партията е била саботирана от вътрешната опозиция.Припомняме, в последните дни партията бе разтърсена от скандали. Това стана часове след като първо беше обявено, че влизат в коалиция с партия \"Воля\" на Веселин Марешки, а малко по-късно същия ден отново в ефира на същата телевизия създателят й Касим Дал обяви, че този ход на Исмаилов не е бил съгласуван в политическата сила.Този следобед от пресцентъра на НПСД обявиха, че Изпълнителният политически съвет на партията е взел решение да освободи сегашния лидер Орхан Исмаилов и да постави Дал начело до провеждането на конгрес.По думите на Исмаилов всичко това е  с цел да бъде компрометиран.\"Когато един човек обвинява някого, че не спазва устава, че отишъл някъде да прави коалиция - същият този човек гласува за това споразумение\", възмути се Орхан Исмаилов. Според него по устав единствено той може да свиква съвета и на по-ранно заседание 13 от членовете са били \"за\" съвместно явяване с партията на Марешки.Той допълни, че половината от хората от съвета въобще не са били питани за неговата оставка, а и всъщност даже няма подписвано коалиционно споразумение с \"Воля\". Исмаилов изтъкна позитивите от коалиция с евроскептичната партия около 5 много конкретни точки, свързани с икономика, сигурност, стандарт на живот и т.н. е по-добър вариант от бездействие и тази позиция е била споделена и от Касим Дал.\"Сега разбираме каква е целта на тази частна партия на Касим Дал\", заяви Исмаилов.Централата на на партията от няколко седмици се води в частен имот на бившия зам.-шеф на ДПС (Касим Дал). Това довело до абсурден сюжет през уикенда при опита на Орхан Исмаилов да вземе документи, печати и пароли. Той призна, че в събота влязъл с взлом в офиса на партията. Партийното съвещание се провело в гинекологичния кабинет на зам.-председателя. ", "date": "2019.01.29", "title": "Орхан Исмаилов: Битката е с кукловодите на Прехода в лицето на Касим Дал "}
{"url": "https://news.bg/int-economics/i-balgarskite-predstaviteli-na-huawei-otrichat-obvineniyata-v-sasht.html", "text": "Българските представители на Huawei отричат повдигнатите обвинения срещу компанията в САЩ.Припомняме, американското правосъдно министерство повдигна  и срещу финансовия й директор Мън Ванчжоу. В обвинителния акт се казва, че компанията е давала невярна информация на американските власти, както и на банки във връзка с отношенията й с две нейни дъщерни компании - Huawei Device USA и Skycom Tech. Сред обвиненията фигурират банкови измами, нарушаване на санкции, възпрепятстване на правосъдието, също и промишлен шпионаж - кражба на технологии на американската T Mobile за тестване на смартфони.Huawei има пълното правно основание и аргументи да отрича, че компанията, нейни дъщерни дружества или филиали са пряко или косвено замесени в извършването на изложените от Министерството на правосъдието в САЩ обвинения, пишат в прессъобщение от българското представителство на китайската технологична компания.В съобщението се посочва, че заложените в обвиненията твърдения и хипотези са обект на вече разрешен между страните граждански процес, в рамките на който легитимно съдебно жури в Сиатъл е отредило, че не намира каквито и да е вреди или други умишлени и злонамерени действия от страна на представители на Huawei по отношение на нарушаване на търговска тайна.От Huawei не разполагали и с информация за извършени нарушения от страна и на г-жа Мън. Компанията вярвала, че американското правосъдие ще достигне до същите изводи.", "date": "2019.01.29", "title": "И българските представители на Huawei отричат обвиненията в САЩ"}
{"url": "https://news.bg/world/rusiya-tayno-predlaga-na-kndr-yadrena-tsentrala.html", "text": "Русия тайно води преговори със Северна Корея за изграждането на ядрена централа. Това съобщи Washington Post. Предложението е било направено миналата есен. Според него, срещу ядреното разоръжаване на Пхенян, страната ще получи ядрена централа. Това се случва, докато се водят преговорите с КНДР за ядрената ѝ програма. Това, коментира Axios, е доказателство как Москва се намесва в подобни конфликти, често срещу интересите на САЩ Припомняме, че  санкциите срещу Северна Корея, Съветът за сигурност позволява на хуманитарни агенции да работят в КНДР в продължение на шест месеца.Решението позволява \"доставки на продукти за Северна Корея за хуманитарни програми, включително за борба с туберкулозата и маларията\", съобщава \"Йонхап\".Частичното премахване на санкциите идва след историческа среща между президента на САЩ Доналд  г., на която Ким обещава да се спре на ядрените опити. Подобна втора среща се предвижда тази година, а преди няколко дни .", "date": "2019.01.29", "title": "Русия тайно предлага на КНДР ядрена централа "}
{"url": "https://news.bg/world/razsledvat-saprugata-na-bolsonaru-za-samnitelni-pari.html", "text": "Мишел Болсонару, съпругата на бразилския президент Жаир Болсонару, е разследвана за получени съмнителни пари, предаде Prensa Latina. Министерство на федералните приходи е започнало разследване, след като Първата дама получила чек за 6000 долара. Той е изпратен от бивш полицай, приближен на Флавио, най-големия син на президента. Действията му официално са обяснени с погасяване на дълг. Установено е обаче, че за последната година същият човек има и други подозрителни транзакции на стойност милиони. Също така се проверяват данни, според които 74 служители на парламента са прехвърляли средства на президента чрез посоченото лице. Припомняме, чеда намали данъците, да либерализира бразилската икономика и да победи социализма.В същото време обаче той е критикуван заради крайните си възгледи по много въпроси и е сравняван от противниците си с Хитлер. Той се намеси  като изрази подкрепа за Хуан Гуайдо. ", "date": "2019.01.29", "title": "Разследват съпругата на Болсонару за съмнителни пари "}
{"url": "https://news.bg/health/opasnost-ot-navodneniya-v-yuzhna-balgariya-1.html", "text": "Валежите от последните няколко дни и топенето на снеговете създават опасност от наводнения в южните части на страната, информира Нова.Прогнозите са нивата на реките да продължат да се покачват. Под най-сериозно наблюдение са коритата на всички реки в Родопите, както и в област Благоевград.Най-висока опасност от наводнения се очаква утре, 30 януари.Междувременно в област Кърджали вече преливат малки язовири, пише bTV.Дъждът в областта повишава нивата на реките, десетки малки водоеми преливат. Засега обаче не съществува риск от наводнения. Нивата на язовирите се следят всеки час.Стана ясно, че микроязовирът край Джебел прелива през последните 24 часа, а единственият път до него от години е отнесен от големите води. До водоема се стига през преливника, който е залят от водата.Един от големите частни язовири в региона \"Боровец\" също е пред преливане. Собственикът на водоема Сали Яшар обяснява, че превантивно източва обема през главния изпускател.Димитър Кирушев от Държавната агенция за метеорологичен и технически надзор (ДАМТН), който отговаря за контрола на над 2 600 водоема в областите Хасково, Смолян и Кърджали, уверява, че въпреки дъждовете, място за притеснения няма.По думите му всички собственици на язовири са предупредени да следят нивата водата, както и да почистват преливните от паднали дървета и други.Трите големи язовира от каскадата Арда - \"Кърджали\", \"Студен Кладенец\" и \"Йвайловград\" към момента са пълни на около 70%.", "date": "2019.01.29", "title": "Опасност от наводнения в Южна България"}
{"url": "https://news.bg/crime/apelativniyat-spetssad-ostavi-v-aresta-petimata-obvineni-za-finansirane-na-terorizam.html", "text": "Апелативният специализиран наказателен съд потвърди определението на Специализирания наказателен съд, с което бяха наложени мярки за неотклонение \"задържане под стража\" на петимата обвинени за участие в международна организирана престъпна група, свързана с финансиране на тероризъм извън България, както и на други видове престъпна дейност.Припомняме, че на 18 януари, проведена в 7 града на страната. От тях до момента , а един от обвиняемите е обявен за международно издирване.Петима от задържаните са сирийски граждани. В групата е замесена и българка, която живее в София.Съдът прие изцяло аргументите на Апелативната специализирана прокуратура за това, че лицата са извършили престъпленията, за които са обвинени и че има опасност да извършат друго престъпление. За двама от тях съдът реши, че могат и да се укрият.Предмет на разследването е дейност на група чужди граждани по организиране и осъществяване на нерегламентирани парични преводи в и от страната в особено големи размери по т.нар. метод \"хавала\" в рамките на международна организирана престъпна група.По време на проверките бяха извършени претърсвания и изземванния в 50 адреса на жилища и офиси и в 26 автомобила, както и обиски на 50 лица. При условията на неотложност бяха извършени 7 претърсвания и изземвания.Установено бе, че основният организатор на престъпната дейност - сирийски гражданин, пребиваващ в България, е влязъл в контакт с лица, извършващи дейност по подпомагане на международни терористични организации, както и с лица, за които има информация, че са свързани с финансиране на тероризъм и други видове престъпна дейност.Определението на Апелативния специализиран наказателен съд е окончателно и не подлежи на обжалване.", "date": "2019.01.29", "title": "Апелативният спецсъд остави в ареста петимата, обвинени за финансиране на тероризъм"}
{"url": "https://news.bg/world/grupa-ot-ira-poe-otgovornost-za-atentata-v-severna-irlandiya.html", "text": "Групировка, нарекла се ИРА, обяви, че поема отговорност за атентата с кола бомба в северноирландския град Лондондери, пише \"Ройтерс\".Съобщението е изпратено до вестник \"Дери джърнъл\".Полицията в Северна Ирландия заяви, че разследването се е фокусирало главно върху новата ИРА - една от няколко групи, които са против мирното споразумение от 1998 г. (Споразумението от Разпети петък, известно също като Белфасткото споразумение), което сложи край на 30-годишно насилие.В съобщението групата подчертава, че тези, които сътрудничат на британците, трябва да престанат веднага, тъй като няма да има повече предупреждения.Няма пострадали при експлозията до сграда на съда на 19 януари, но инцидентът подчертава заплахата, която представляват някои групировки, обявили се срещу споразумението.ИРА отрича, че Брекзит е мотивиращият фактор за действията им.\"Нашата борба продължава\", подчертават от организацията.ИРА беше основната националистическа паравоенна група по време на десетилетията насилие между протестантските юнионисти и католическите републиканци, които постигнаха споразумение за спиране на огъня през 1994 г.", "date": "2019.01.29", "title": "Група от ИРА пое отговорност за атентата в Северна Ирландия"}
{"url": "https://news.bg/int-politics/sasht-izpadat-ot-top-20-v-svetovniya-koruptsionen-indeks.html", "text": "Съединените щати слязоха с четири пункта в глобалния корупционен индекс през 2018 г., като отпадат от топ 20 за първи път от 2011 г., съобщава \"Ройтерс\".\"Трансперънси интернешънъл\" коментира, че според последния доклад за възприятията на бизнес лидерите за корупция, САЩ е със 71 точки, в сравнение с предишните 75, по скала от 0-100. Това звучи като \"събуждане\" за необходимостта от справяне с конфликтите на интереси, неправомерното влияние на частния сектор и увеличаването на пропастта между богати и бедни, каза Зои Райтер, наблюдател за Съединените щати.\"Това е червен флаг, защото това наистина е част от модел, който видяхме след глобалната финансова криза от 2008 г., със загуба на доверие ... в нашите обществени институции. Хората не виждат адекватни механизми за борба с корупцията и за гарантиране на отчетността на избраните от нас служители\", допълва тя.Докладът е определен като измерване на възприятието за корупция, а не за действителните нива, като се има предвид секретността, която засяга повечето корупционни сделки.\"Притеснението около администрацията на Тръмп е доста сериозна, но това се засилва от няколко години. Конфликтът на интереси не е нов проблем, но се вижда с целия му блясък, когато има някой, който в основни линии нарушава нормите. Тръмп е симптом, а не причина. Неговото управление осветява някои от проблемите\", коментира Райтер.Като цяло повече от две трети от страните по света отбелязват под 50 точки по индекса за 2018, а средната стойност е 43. Само 20 страни са подобрили значително резултатите си от 2012 г., включително Аржентина и Кот д'Ивоар. Шестнадесет други, включително Австралия, Чили и Малта, отбелязват значителен спад през същия период.Световният анализ показва ясна връзка между наличието на здрава демокрация и борбата с корупцията в публичния сектор и цитира намаляващи резултати за Турция и Унгария, във връзка с предизвикателствата пред правовата държава и свободата на пресата.\"Корупцията е много по-вероятно да процъфтява там, където демократичните основи са слаби и ... където недемократични политици и популисти могат да я използват в своя полза\", коментира Делия Ферейра Рубио, която председателства световната група за гражданско общество.", "date": "2019.01.29", "title": "САЩ изпадат от топ 20 в световния корупционен индекс"}
{"url": "https://news.bg/regions/vazmozhni-sa-lavini-v-pirin-rila-i-stara-planina-preduprezhdava-pss.html", "text": "За Пирин планина е обявена висока степен на лавинна опасност - четвъртата степен от общо пет.По данни на Планинската спасителна служба (ПСС) най-голяма вероятност за образуването на лавини в Пирин има на височина над 2 000 метра. Лавинната опасност е по-висока по западните, северозападните, северните, североизточните и източните склонове.Днес сутринта снежната покривка на Пирин е била с дебелина от 10 сантиметра. В планината продължава интензивно да вали сняг при слаб южен вятър.Новата снежна покривка е с повишена влажност, което вероятно ще доведе до повишаване на натоварването на навевките, пиша от ПСС.Значителна степен на лавинна опасност е обявена за Рила и Стара планина. Това е третата степен за опасност от общо 5.В Рила опасността е по-голяма в районите над 2 200 метра. И там опасността се отнася главно за склоновете, които нямат южно изложение. Обща дебелина на новата снежна покривка в Рила е около 30 сантиметра. Покривката е силно навята по северните и североизточните терени.Образувала се е мека снежна дъска, която е слабо свързана със старата снежна покривка. Снеговалежите в Рила са с променлива интензивност.По стръмните участъци на Маркуджик 3 е много вероятно да бъде предизвикана лавина дори от един скиор. Съобразявайте се с нестабилната нова снежна покривка, алармират планинските спасители.В Стана планина лавинната опасност е главно в районите над 1 500 метра надморска височина. Възможни са лавини по северните, североизточните, източните, югоизточните и южните склонове. Снежната покривка там е силно навята по подветрените стръмни участъци.Във Витоша лавинната опасност е средна - втората от общо 5 степени. Дебелината на снежната покривка е около 20 сантиметра. Новият сняг е с повишена влажност, сравнително равномерно разпределен в района на Алеко.В района на Резньовете обаче снежната покривка е неравномерно разпределена поради силния южен вятър. Там опасността от лавини е по-голяма, към значителна.Близо 2 метра е натрупаният сняг на връх Снежанка в Пампорово, информират още от ПСС, цитирано от \"24 часа\". Условията за ски в курорта са добри, функционират 13 писти. Обилен сняг вали и днес в ски зоната Пампорово - Мечи чал.", "date": "2019.01.29", "title": "Възможни са лавини в Пирин, Рила и Стара планина, предупреждава ПСС"}
{"url": "https://news.bg/int-politics/frantsiya-vrashta-130-dzhihadisti-ot-siriya.html", "text": "Франция обяви планове да си прибере повече от 100 заподозрени членове на терористичната групировка ДАЕШ (\"Ислямска държава\") от Сирия на фона на опасенията, че следите им биха могли да се загубят, след като американските военнослужещи се изтеглят от раздираната от война страна, съобщава френската телевизия BFM.Около 130 заподозрени членове на ДАЕШ, арестувани от Сирийските демократични сили (СДС) в затвори в Северна Сирия, ще бъдат върнати във Франция в рамките на следващите няколко седмици.\"Всички онези, които ще се завърнат във Франция, ще бъдат поверени на съдиите. Съдията ще реши дали ще бъде необходимо да бъдат вкарани в затвора\", коментира френският вътрешен министър Кристоф Кастанер.\"Американците се отдръпват от Сирия... Сега има хора в затвора, които са задържани, защото американците са там и които ще бъдат освободени... Ще искат да се завърнат във Франция\", посочи още Кастанер.Сред онези, които са в плен на СДС, са редица високопоставени главатари на френския контингент на ДАЕШ, включително Адриен Гихал, мюсюлманин, който е бил част от скандалната мрежа Artigat, която организира няколко терористични атаки във Франция, включително в .Такова решение ще направи Франция първата европейска страна, която ще върне обратно свои граждани, арестувани по подозрение за връзки с ДАЕШ. Само САЩ, Ливан, Русия, Индонезия и Судан досега са се съгласили да репатрират своите граждани.Хиляди други чуждестранни членове на ДАЕШ, задържани от СДС остават в затвора, включително шестима британци, седем жени и 12 от децата им.Великобритания и други страни изразиха нежелание да върнат обратно онези, които имат връзки с ДАЕШ, опасявайки се, че представляват заплаха за сигурността.Те също така изразиха опасения относно юридически пречки, които биха им попречили да съдят завръщащите се екстремисти.На Александра Котей и Ел Шафи ел Шейх, двамата т. нар. \"Битълс\" джихадисти, им беше отнето британското гражданство.Водените от сирийските кюрди СДС са подкрепяни на място от американските специални части, както и от британски и френски. Американският президент Доналд Тръмп обаче обяви, че ще изтегли около 2000 американски военнослужещи в рамките на няколко месеца.", "date": "2019.01.29", "title": "Франция връща 130 джихадисти от Сирия"}
{"url": "https://news.bg/economics/otlaganeto-na-zakona-za-gorivata-bilo-chadar-nad-sivata-ikonomika.html", "text": "\"Чадър на сивата икономика.\" Така Валентин Златев от Българската петролна и газова асоциация определели казуса за отлагането на Закона за горивата.В парламентарна Комисия за наблюдение на приходните агенции и борба със сивата икономика и контрабандата се проведе няколко часово обсъждане на отлагането на т.нар. Закон за горивата. Категорично против бяха от БПГА и БСК.Депутатите отложиха спорната Наредбата на Закона за горивата. Новите изисквания така ще влязат в сила до 28.07.2019 г. В комисията имаше спор по чисто правен казус, тъй като законът е в сила реално от вчера. Наложи се намесата на председателя на правната комисия Данаил Кирилов, който предложи варианта с гласуване на отлагане на Наредбата. Самият закон обаче остава в сила.Отпадна изискването и за банкова гаранция от 20 хил. лв. за регистрация на малка бензиностанция, както се въведоха и облекчения за миньорите и строителите.\"Напрежение в бранша няма и нашата цел е равнопоставеност на всички участници и върховенството на закона\", заяви председателят на БПГА Валентин Златев по време на обсъждането.Той заяви, че от Асоциацията все пак са готови на допълнения на сега действащия закон, но не може да възприеме този казус, който ще създаде прецедент в новата българска история.Според Златев всички въпроси по Закона за горивата са изчистени, като припомни, че са приели предложението да отпаднат 20 хиляди лева депозит за малките бензиностанции.От Българската петролна и газова асоциация припомниха, че са сезирали Европейската комисия и главния прокурор, че единствената система, която събира акцизите в България не функционира и от нея се изтривали огромно количество товари с горива.От Асоциацията призоваха Симо Симов от НСТПГ да предаде списък на хората, които представлява.От  настояват за влизане веднага в сила на Закона за горивата и не искат неговото отлагане.Според големите играчи на пазара законодателната рамка у нас е несигурна и притеснява инвестициите на чуждите компании.На свой ред Симо Симов от Националното сдружение на търговците и превозвачите на горива (НСТПГ) обясни, че от организацията никога не са стояли в сивия сектор, не са политически сили, не са финансирали техните кампании. Той призова депутатите за разумно решение, с което да се отложи Законът за горивата в полза на бизнеса. \"Ако не постигнем това, което искаме, тежко му горко на тези, които са управляващи\", закани се Симо Симов.\"Не ви пречи нищо да се регистрирате, не знам с какво искате по-специално отношение. Вие сте търговски обекти като всички други.\" С тези думи председателят на комисията за борба със сивата икономика и контрабандата Е на горива.По думите му проблемите на малките търгови на горива вече бил решен, но ако те си намирали други проблеми, Ревизоро нямало да се бърка повече. Според него те са равнопоставени обекти като всички други.Той отчете, че вече имало 4 000 легални бензиностанции.Законът за горивата е изключително важен закон, който трябва да го има, посочи министърът на икономиката Емил Караниколов.Караниколов посочи, че в медийното пространство днес се е появила информация, според която след отлагането на Закона за горивата в рамките на 6-месечния срок, щяла да се появи сива икономика за финансиране на политически партии.Той поиска да знае от всички организации от бизнеса дали са част от сивата икономика и дали са получавали финансиране от политически партии.Председателят на правната комисия Данаил Кирилов посочи, че комисията има съществена роля да разреши сериозните проблеми в българската икономика, с които да се дадат решения за нейното развитие.Законът за горивата дава един нестроен порядък на сроковете по отношение на влизането на отделни разпоредби, подчерта шефът на правната комисия.Кирилов настоя за втори срок за отлагане на Закона за горивата, с който да се даде възможност за всички да изпълнят закона. и те трябва да бъдат обсъдени от всички заинтересовани по казуса страни. Работодателската организация иска да има работещ Закон за горивата, но той не трябва да бъде атакуван от различни страни.Социалистът Драгомир Стойнев нападна министъра на икономиката Емил Караниколов за неговото закъснение с половин час за началото на комисията.Ревизоро обаче защити министъра и поднесе извинения на всички народни представители за неговото закъснение.Кое налага , недоумява Стойнев и посочи, че ще има избори. По думите му някой иска да се облагодетелства с отлагането на закона.\"ГЕРБ и Обединени партиоти носят вината за този казус\", нападна Стойнев управляващите.", "date": "2019.01.29", "title": "Отлагането на закона за горивата било чадър над сивата икономика"}
{"url": "https://news.bg/world/mey-prizova-deputatite-da-glasuvat-popravkata-breydi-za-promeni-v-sdelkata-s-es.html", "text": "Министър-председателят на Великобритания Тереза Мей защити решението си да гласува срещу оригиналния си план за предпазния механизъм към споразумението за Брекзит с ЕС за избягване на \"твърда\" граница между Северна Ирландия и Ирландия, пише \"Гардиън\".По време на дебат в Камарата на общините Мей поясни, че това показва, че слуша депутатите.Мей подкрепя внесената от Греъм Брейди поправка, която предвижда замяна на предпазния механизъм за Ирландия с алтернативи.Депутат от Лейбъристката партия заяви, че ако премиерът гласува в полза на поправката, това означава, че гласува против споразумението си.Постоянно ме обвинявате, че пренебрегвам Камарата на общините. Сега я слушам и вие пак ме критикувате, отговори премиерът.В началото Мей повтори, че трябва да изпълнят волята на народа и да изведат страната от ЕС. По думите й депутатите трябва да чуят бизнеса, да защитят търговията с ЕС, а също така и сътрудничеството в сигурността.Лидерът на Консервативната партия потвърди, че депутатите ще гласуват за Брекзит на 14 февруари, ако не бъде прокарано споразумение.Запитана от шотландските националисти какво ще направи, ако ЕС откаже предоговаряне на условията, Мей отговори, че първата стъпка е депутатите да постигнат съгласие.Преди началото на дебата Джон Бъркоу, председателят на долната камара, съобщи, че седем поправки са внесени в парламента за гласуване.Пред депутатите британският премиер намекна, че законодателите могат да гласуват за отлагане на Брекзит по-късно. Тя конкретно коментира поправката \"Купър\", която ако бъде приета, правителството ще бъде принудено да отложи Брекзит, ако Камарата на общините не прокара споразумение до 26 февруари. Поправката основно изключва Брекзит без сделка.Но Мей повтори, че не може да изключи сценарий Брекзит без споразумение. се намеси и попита премиера дали ако не получи това, което иска от ЕС, ще изключи сценарий да поиска отлагане на Брекзит. Министър-председателят отговори, че ще се върне в долната камара и ще поиска гласуване от депутатите.Купър добави, че депутатите се нуждаят от яснота. Мей обаче поясни, че отлагането на Брекзит не изключва излизане от ЕС без споразумение. Единственият начин е депутатите да гласуват за споразумение.Лейбъристът стана за трети път и заяви, че иска да разбере Мей какво казва. Заявявате ли, че Великобритания ще напусне на 29 март?, попита тя.Мей обяви, че се надява да се върне в камарата с изменено споразумение или ако няма сделка, ще позволи на депутатите да гласуват на 14 февруари.Министър-председателят потвърди, че ще настоява за \"значителни и правнообвързващи промени в споразумението за напускане\". Тя поясни, че от преговорите с партиите е станало ясно, че три промени в плана й са необходими: първо, трябва да се консултира с Камарата на представителите, второ, трябва да даде повече уверения, че Великобритания няма да понижи стандартите на пазара на труда и в екологията и трето, необходими са промени в предпазния механизъм за Ирландия.По думите й тези послания идват от депутати от Консервативната партия, от опозицията и от Демократичната юнионистка партия.Заради това трябва да подкрепим поправката \"Брейди\", призова тя.Поддръжниците на поправката искат предпазният механизъм за Ирландия да бъде заменен от алтернативи за избягване на \"твърда\" граница, да се подкрепи напускане на ЕС със споразумение и следователно да се подкрепи споразумението за напускане с тази промяна.Премиерът отбеляза, че гласуване срещу поправката ще изпрати послание към ЕС, че предпазният механизъм не е проблем.Мей похвали \"\" като \"сериозно предложение\". Предложението предвижда удължаване на преходния период с още една година до 2021 г., за да има повече време за преговори между Лондон и Брюксел за постигане на търговско споразумение.Мей призна, че вот в полза на поправката \"Брейди\" не ангажира поддръжниците на Брекзит да гласуват в подкрепа на финалното споразумение. Тя уточни, че депутатите ще могат да гласуват против окончателната сделка.Накрая премиерът заяви, че ако депутатите искат Брекзит, те ще трябва да гласуват за Брекзит.Демократичната юнионистка партия ще подкрепи поправката \"Брейди\".", "date": "2019.01.29", "title": "Мей призова депутатите да гласуват поправката \"Брейди\" за промени в сделката с ЕС"}
{"url": "https://news.bg/society/svetiyat-sinod-ne-e-obsazhdal-kazusa-na-ukrainskata-tsarkva.html", "text": "Светият синод на Българската православна църква не се е занимавал с въпроса, свързан с Украинската православна църква. Няма никакво решение на върховния орган на БПЦ-БП за създадения каноничен казус. Това заяви Старозагорският митрополит Киприан, който е председател на комисията в БПЦ, свързана с църковния въпрос с църквата на Украйна, цитиран от \"24 часа\".Повод за неговата реакция е разпространена информация в украински интернет сайтове, че Българската православна църква - Българска патриаршия, е подкрепила автокефалията на Православната църква на Украйна от 26 януари 2019 г.Въпросното писмо, внесено в заседание на Светия синод, е с резолюция до комисията, която отговаря за църковния проблем в Украйна. Комисията не е дала становище към момента, защото проучва документите по създадената ситуация, поясни митрополит Киприан.Старозагорският митрополит призова да се проверява информацията и да се ползва само информация на Светия синод на БПЦ-БП, за да се избегнат различни тълкувания по въпроса, свързан с църковния проблем в Украйна.Припомняме, от 14 септември 2018 г. с решение на Светия Синод , но евхаристийното общение между двете църкви не се прекратява.Това дойде след като от Руската православна църква (РПЦ) призоваха останалите православни църкви да организират събор за обсъждане на църковната ситуация на Украйна. В света има 15 православни църкви, сега Руската е най-голямата.Година преди това решение, на 30 ноември 2017 г. Руската православна църква за пръв път официално призна . На специален Събор бе единодушно подкрепена молбата на митрополита на Киев и на цяла Украйна Онуфрий да отдели за Украинската православна църква отделна глава в устава на Московския патриарх\".С настоящия Устав на Московския патриарх е записано, че центърът на управление на Украинската православна църква се намира в Киев. Общоцърковният съд ще обхваща цялата територия на Московския патриарх с изключение на Украйна.На 19 април 2018 г. след , се заговори, че Православната църква на Украйна може да стане независима от Москва.Малко по-късно - на 20 юни 2018 г. Сръбският епископ на Бачка Ириней бе категоричен, че Вселенският патриарх  на канонически непризнатите църкви в Македония и Украйна.Представителят на Сръбската православна църква е коментирал пред сръбския в. \"Политика\", че срещу такъв ход ще се противопостави целият православен свят.На 3 септември 2018 г.  (Архиерейски събор)под председателството на вселенския патриарх Вартоломей. Една от главните теми на високото събрание бяха \"въпроси, представляващи междуправославен интерес\", в частност ситуацията на Украйна. Киевските власти се обърнаха през април към патриарха с молба да дари томос (автокефалия) и да разреши установяването на \"единна поместна църква\"., изтъквайки каноничната необоснованост на вмешателството на Константинопол в църковните дела на Украйна.На 5 октомври 2018 г.  за Украинската църква.На 6 януари 2019 г.  за автокефалията на Украинската църква.", "date": "2019.01.29", "title": "Светият синод не е обсъждал казуса на Украинската църква"}
{"url": "https://news.bg/health/insulin-s-po-losho-kachestvo-nyama-uspokoyavat-ot-agentsiyata-po-lekarstvata.html", "text": "Не са получавани сигнали от граждани, пациентски организации или медицински специалисти за проблеми с качеството и на партидите HR7H367 и HR7N701 на инсулин NovoRapid. Това заявиха от Изпълнителната агенция по лекарствата.Лекарственият продукт NovoRapid е разрешен по централизирана процедура (от Европейската комисия) и за него не са получавани сигнали по системата за бързо уведомяване (Rapid Alert System) от Европейската агенция по лекарствата или други държави членки.Представителят за България на притежателя на разрешението за употреба - Ново Нордиск Фарма ЕАД, предоставя следната информация за доставките и наличностите на двете партиди:За партида HR7N701 не са получавани сигнали в Ново Нордиск Фарма ЕАД, а за партида HR7H367 са постъпили 2 сигнала през 2018 г. (12 септември 2018 г. и 7 декември 2018 г.) и два сигнала през 2019 г. (16 и 25 януари 2019 г.).Все още предстои да станат ясни резултатите от анализа по сигналите от тази година.По сигналите от 2018 г. на мострите предоставени от пациентите е извършен анализ в сертифицирана контролна лаборатория в Дания, като резултатите от анализа не показват отклонение в качеството.На 9 ноември 2018 г. ИАЛ е извършила планова инспекция на системата за проследяване на лекарствената безопасност на Ново Нордиск Фарма ЕАД, която не е констатирала пропуски и несъответствия.Въпреки липсата на сигнали за партида HR7N701 от Агенцията по лекарствата уверяват, че ще извършат анализ на проби и от тази партида.Наличните към момента данни, липсата на информация от медицински специалисти за проблем в лечението на пациенти и резултатите от контролните анализи обаче не потвърждават основателността на сигналите от представители на Сдружение \"Диабет и предиабет\", посочват от ИАЛ.", "date": "2019.01.29", "title": "Инсулин с по-лошо качество няма, успокояват от Агенцията по лекарствата"}
{"url": "https://news.bg/int-politics/sasht-predostaviha-na-huan-guaydo-kontrol-nad-chast-ot-aktivite-na-venetsuela.html", "text": "Държавният секретар на САЩ Майк Помпео е упълномощил лидера на опозицията във Венецуела и самопровъзгласил се за временен президент Хуан Гуайдо да поеме контрола върху конфискувани от САЩ активи, принадлежащи на правителството на страната, съобщават световните осведомителни агенции.Удостоверението, издадено днес, се отнася за някои притежания на венецуелското правителство и венецуелската централна банка, контролирани от Федералния резерв на САЩ (американската централна банка) или други американски банки.\"Това удостоверение ще помогне на легитимното правителство на Венецуела да съхрани тези активи в полза на венецуелския народ\", изтъкна говорителят на Държавния департамент Робърт Паладино в изявление.Гуайдо се самопровъзгласи за временен президент миналата сряда и скоро след това беше признат за легитимен лидер на страната от САЩ. Президентът Николас Мадуро отхвърли претенциите на Гуайдо като \"подъл\", подкрепен от Вашингтон опит за преврат и скъса дипломатическите отношения със САЩ в отговор.Голяма част от западния свят последва САЩ в признаването на Гуайдо и изолирането на Мадуро. Британската централна банка  да изтегли злато на стойност 1,2 млрд. долара, съхранявано във Великобритания, а Майк Помпео обяви, че хуманитарна помощ на стойност 20 млн. долара за Венецуела ще бъде разпределена чрез Гуайдо.Санкциите на САЩ ефективно възпрепятстваха правителството на Мадуро да тегли заеми на международните пазари и са насочени към всеки, който участва в продажби на злато от Венецуела. Златните резерви на Венецуела се оценяват на повече от 8 млрд. долара, докато стойността на активите ѝ в американски банки е неясна.Администрацията на американския президент Доналд Тръмп допълнително засили натиска върху Мадуро, като обяви вчера налагането на санкции срещу венецуелската държавна петролна компания PDVSA. Министерството на финансите на САЩ конфискува активи на стойност 7 млрд. долар на PDVSA, а санкциите ще засегнат износа на петрол на стойност 11 млрд. долара през предстощата година.", "date": "2019.01.29", "title": "САЩ предоставиха на Хуан Гуайдо контрол над част от активите на Венецуела"}
{"url": "https://news.bg/finance/sofiya-priema-vtoriya-ofis-za-spodeleni-uslugi-na-svetovnata-banka.html", "text": "Световната банка ще разкрие нов център за споделени услуги в София. В него ще бъдат наети около 200 души, пише money.bg.Това ще бъде вторият подобен офис на Световната банка в света. Първият е в Ченай, Индия, и беше открит през 2001 година.Решението офисът да бъде открит именно в София е взето тази нощ, обяснили от българското представителство на Световната банка.Сред основните причини са изключителното високо ниво на българския IT сектор, наличието на талантлива работна ръка, добре развиващата се обща бизнес среда и други.Кандидати са били и други градове в региона, като София е избрана на принципа \"следвай слънцето\", или възможност за продължаване на работата и след края на работния ден в Индия. Офисът там осигурява услуги за организацията в областта на счетоводството, управлението на човешките ресурси, информационните технологии и други.Към момента в софийския офис на Световната банка, който не е свързан с IT дейности, а с обичайната за институцията, работят около 30 души.Все още не е избрана точната локация на новия офис.", "date": "2019.01.29", "title": "София приема втория офис за споделени услуги на Световната банка"}
{"url": "https://news.bg/world/korbin-poiska-trimesechno-otlagane-na-brekzit.html", "text": "Лидерът на Лейбъристката партия Джереми Корбин заяви, че ще подкрепят поправка, която призовава за отлагане на Брекзит с три месеца, пише \"Гардиън\".По време на дебат в Камарата на общините Корбин обяви, че лейбъристите ще подкрепят , но само тримесечно отлагане на Брекзит.Той отново призова правителството да отхвърли идеята за напускане на ЕС без споразумение.Всички опозиционни партии в Камарата на общините са против сценарий без сделка, подчерта лейбъристът. По думите му финансовият министър Филип Хамънд също е против, тъй като би било безотговорно.Според него \"неизбежно\" е удължаването на Брекзит, защото правителството \"дори не е близо\" до приемането на необходимото законодателство за процеса по напускане до 29 март.Корбин потвърди намеренията си да се бори Великобритания да остане в митническия съюз на ЕС, за да се защитят работните места.Ние сме свидетели на \"дълъг и бавен упадък на правителството\", атакува той. По думите му премиерът Тереза Мей отказва да приеме волята на Камарата на общините, която Според Корбин Мей не е разяснила какви алтернативи ще искат от ЕС за предпазния механизъм за Ирландия.", "date": "2019.01.29", "title": "Корбин поиска тримесечно отлагане на Брекзит"}
{"url": "https://news.bg/politics/npsd-izklyuchi-predsedatelya-si-orhan-ismailov.html", "text": "НПСД изключи председателя си Орхан Исмаилов. Това решение беше взето с почти пълно единодушие на днешното заседание на Изпълнителния политически съвет на партията.За временен председател до свикване на извънреден конгрес на партията беше избран заместник-председателят Касим Дал.Припомняме, само преди дни стана ясно, че . В разпространена до медиите декларация от НПСД определиха участието на Орхан Исмаилов в коалицията на Марешки - \"Воля - българските родолюбци\", като еднолично решение.От своя страна о, а просто отишъл в НС за срещата с Веселин Марешки.Дал обаче бе категоричен, че ще поиска оставката на Исмаилов.", "date": "2019.01.29", "title": "НПСД изключи председателя си Орхан Исмаилов"}
{"url": "https://news.bg/politics/otvoreno-obshtestvo-iska-i-mehanizam-za-otstranyavane-na-glavniya-prokuror.html", "text": "Специфичен е изборът на главен прокурор в България. Това заяви пред БНР Иванка Иванова от Институт \"Отворено общество\".По думите й вместо търсене на отговорност на главния прокурор, да обърнем внимание на факторите, които поставят в зависимост от него другите прокурори.Главният прокурор има прекалено голяма тежест при назначаване на , което ги прави прекалено зависими от него. Има примери, където се вижда колко е важно да има механизъм  на главния , заяви Иванка Иванова.\"Няма друга държава от ЕС, която да дава  същите гаранции за независимост, каквито имат председателите на двете върховни съдилища. Проблемът у нас е, че колективните органи, въвлечени в тези процедури, сами по себе си не носят отговорност за кадровите решения, които вземат\", каза Иванова.Тя поясни, че в страната както процедурата по избор на прокурори, така и  се развива основно с участието на колективни органи като ВСС и парламента.В други страни тези процедури са затворени и се осъществяват еднолично, най-често от министъра на правосъдието, даде пример Иванова. Тя смята, че целият разговор за избор и права на главния прокурор трябва да се обърне.Припомняме, очаква се най-рано на 10 юли да започне процедурата за избор на нов главен прокурор.", "date": "2019.01.29", "title": "\"Отворено общество\" иска и механизъм за отстраняване на главния прокурор "}
{"url": "https://news.bg/comments/velika-albaniya-badeshtata-nova-darzhava-na-balkanite.html", "text": "Скоро след като на 14 декември 2018 г. беше обявено създаването на косовска армия, косовският премиер Рамуш Харадинай се похвали в социалните мрежи, че е подписал споразумение с албанския си колега Еди Рама за общ контрол на границите на двете страни. Той увери, че премахването на границата с Албания ще влезе в сила през март и в съответствие с правилата на Шенгенското пространство. От 1 януари косовските стоки преминават безпрепятствено през пристанището на Дуръс.Премахването на границата между Косово и Албания може да отбележи първата стъпка към обединението на балканските региони, населени с албанско мнозинство или малцинство, пише френското издание Courrier International.Процес, който трудно може да бъде спрянНа 26 ноември, на съвместното заседание на правителствата на Косово и Албания, проведено в Печ, Рама и Харадинай обявиха създаването на общ фонд за външната политика, насочен към насърчаване на Косово и Албания да се присъединят към Европейския съюз до 2025 г. Някои анализатори смятат, че всички тези стъпки са еквивалент на създаването на Велика Албания. Въпреки че този проект вероятно ще срещне много пречки, като се започне с противопоставянето на международната общност, балканските експерти смятат, че това е процес, който трудно може да бъде спрян.Засега само сръбският президент Александър Вучич реагира на премахването на границата между Албания и Косово. Според него албанците поставят международната общност пред свършен факт. \"Ясно е, че те ще продължат да развиват своя проект. Когато през март премахнат границите, аз съм сигурен, че косоварите ще вдигнат митата, наложени върху сръбския внос, и ще се върнат на масата за преговори, но в силна позиция - в съюз с Албания, \" каза Вучич. Изненадан от липсата на реакция на предстоящото създаване на Велика Албания, той оспори политиката на двойни стандарти: \"Представете си, че Сърбия започне проект за обединение с Република Сръбска (едно от двете образувания на Федерация Босна и Херцеговина). Целият свят ще се изправи срещу Сърбия. \"Албанският премиер, изглежда, е стратегът на реализацията на албанската мечта. Наричан \"бащата на нацията\", той се радва на голяма власт и доверие сред албанците на Балканите. Независимо дали са от Косово, Македония, Черна гора или Гърция, те очакват благословията му за всяко политическо решение, което ги засяга. В Македония, когато министър-председателят Зоран Заев дойде на власт, беше създадена \"Албанската платформа\". Текстът, подписан в края на 2017 г., поставя основите на коалиция от албански партии в Македония с оглед на тяхната интеграция в новото македонско правителство и значително увеличава правата на тяхната общност. Македонските националисти протестират срещу дискретното албанизиране на македонската федерация с цел интегриране на западната част на страната във Велика Албания. Албанското малцинство представлява около 25% от македонското население.Стремежите на етническите албанци стават все по-настойчиви и в Черна гора. Те присъстват във всички държавни структури, от правителството до местните власти. В края на 2014 г. албанците успяха да извоюват автономия на община Тути (предградие на Подгорица), което им позволява да контролират местния бюджет. В сегашното правителство албанците заемат няколко министерски позиции и имат значително влияние върху външната политика на Черна гора, която са сближили с Косово и Албания.Усещане за принадлежност към една нацияМиналата година Еди Рама представи в парламента на Косово идеята за обща външна политика и политика на сигурност, съвместни дипломатически мисии и единен президент. На десетата годишнина от независимостта на Косово бе обсъдено общото бъдеще на Косово и Албания, в което се подчертава политическият интерес на двете страни към сливане на техните територии. В политическата, икономическата и културната сфера отношенията между Косово и Албания са толкова силни, че границата, която ги разделя, е предимно мислена. Рама предварително обяви създаването на обща образователна система в двете страни, както и създаването на общ пазар. Наличието на четири различни валути - лекът в Албания, еврото в Косово и Черна гора, динарът в Сърбия и денарът в Македония - не е проблем - еврото циркулира в целия регион.Независимо къде живеят, албанците смятат, че принадлежат към една и съща нация: това допринася за укрепване на компактността на балканската територия, която населяват. Така, по време на честването на Националния ден на Албания, който отбелязва независимостта, провъзгласена на 29 ноември 1912 г. във Вльора от Исмаил Кемали, ликуваха във всички страни, населени с албанци. На площадите и пазарите на Прищина и Скопие бяха развети знамена и карти на Велика Албания, които освен Албания и Косово включваха и териториите на Македония, Гърция, Черна гора и Сърбия, където живеят албанци.Идея, подкрепена от САЩНякои страни подкрепят създаването на Велика Албания миролюбиво, макар и все още мълчаливо, с убеждението, че то ще донесе мир и стабилност на Балканите. А правителството на Тръмп даде зелена светлина на \"делимитацията\" - обмен на територии между Косово и Сърбия. Северната част на Косово, населена със сърби, ще бъде прикрепена към Сърбия, в замяна на Прешево, Буяновац и Медведжа, райони в Южна Сърбия, населени предимно с албанци,които ще се присъединят към Косово. Този обмен на територии може да улесни в бъдеще създаването на Велика Албания.САЩ , които имат в Косово една от най-големите си военни бази в тази част на Европа, подкрепят идеята от години. Албания и Косово са важни стратегически партньори на американците, особено след като Черна гора се присъедини към НАТО, което им позволи да поемат контрола над Адриатическо море и да затворят за руснаците достъпа до тази част на Западните Балкани. Идеята за Велика Албания се подкрепя и от Турция, която я вижда като средство за по-нататъшно засилване на присъствието и влиянието си в Западните Балкани.", "date": "2019.01.29", "title": "Велика Албания - бъдещата нова държава на Балканите?"}
{"url": "https://news.bg/regions/vazstanoviha-toka-v-sarnitsa.html", "text": "Отстранени са повредите по електропровода за град Сърница, област Пазарджик. Екипите на ЕВН са успели да отстранят повредите по електропровода, заради който от 26 януари досега домакинствата в града се захранваха от мобилни агрегати.Селата Медени поляни и Побит камък са захранени с мобилни агрегати.Продължават опитите за възстановяване на захранването за  и Националната астрономическа обсерватория в Рожен, които поради обилния сняг са все още труднодостъпни за техника и механизация.Село Мугла и Обсерваторията Рожен са вече пети ден откъснати от света и без електричество. Директорът на обсерваторията Никола Петров коментира пред БНР, че за момента хората там разполагат с храна и вода. За отстраняване на повредите Електроразпределение Юг е мобилизирало още на 26 януари допълнителни аварийни групи, пишат от дружеството в прессъобщение.На много места аварийните екипи извършват физически обход на електропроводите. Всички групи са оборудвани с техника и материали, включително и снегоходки, както и резачки за отстраняване на паднали дървета. Налице е и допълнителна специализирана техника - моторни шейни и АТV.", "date": "2019.01.29", "title": "Възстановиха тока в Сърница"}
{"url": "https://news.bg/world/severnoirlandtsite-podkrepiha-plana-malthaus-za-brekzit.html", "text": "Лидерът на северноирландската Демократична юнионистка партия Арлин Фостър заяви, че партията й ще  за Брекзит, съобщават британски медии.В съобщение Фостър отбелязва, че партията вярва, че планът може да обедини конфликтните варианти в обсъжданията за Брекзит и предлага добра алтернатива на предпазния механизъм за Ирландия, предложен от Брюксел. Тя добави, че в настоящия си вариант механизмът \"ще раздели Великобритания и ще остави Обединеното кралство в митническия съюз и единния пазар\".Демократичната юнионистка партия дава одобрението си за плана \"Малтхаус\". Вярваме, че може да обедини позициите в дебата за Брекзит, включително вижданията на европоддръжниците и евроскептиците...Важното е, че това предложение също предлага път за провеждане на преговори за бъдещите търговски отношения между Великобритания и ЕС...Няма по-добър момент за прокарване на тази алтернатива като се има предвид объркването в Брюксел, пише Фостър.Предложението предвижда удължаване на преходния период с още една година до 2021 г., за да има повече време за преговори между Лондон и Брюксел за постигане на търговско споразумение.", "date": "2019.01.29", "title": "Северноирландците подкрепиха плана „Малтхаус” за Брекзит"}
{"url": "https://news.bg/regions/otkradnaha-lekarstva-za-nad-90-000-leva-ot-kyustendilska-apteka.html", "text": "Разследва се кражба на лекарства за над 90 000 лева от аптека в Кюстендил.Медикаментите за близо 92 000 лева са изчезнали между 19 часа на 20 януари и 8.30 часа на следващия ден. Заедно с тях крадецът е задигнал и метална каса със сумата от 5 700 лева.Крадецът проникнал в аптеката, като срязал защитния катинар.По случая е образувано досъдебно производство.", "date": "2019.01.29", "title": "Откраднаха лекарства за над 90 000 лева от кюстендилска аптека"}
{"url": "https://news.bg/world/kndr-kam-sasht-iskame-mir.html", "text": "Северна Корея съобщи, че отношенията със САЩ ще се развиват \"чудесно в бързо темпо\", ако Вашингтон отговори на усилията за ядрено разоръжаване с практически действия и мерки, които заслужават доверие, информира \"Ройтерс\".Посланикът на КНДР в ООН в Женева Хан Тае-сонг заяви на Конференцията по разоръжаване към световната организация, че Пхенян ще продължи да работи за установяване на \"постоянен и дълготраен механизъм за мир на Корейския полуостров\".Срещата между лидера на  доведе до драматичен завой в \"най-враждебните на планетата\" отношения и допринесе за постигане на мир и сигурност на разделения полуостров, добави дипломатът.Представителят коментира пред \"Ройтерс\", че няма информация кога ще се проведе ", "date": "2019.01.29", "title": "КНДР към САЩ: Искаме мир"}
{"url": "https://news.bg/politics/karayancheva-radev-zvuchi-kato-prezident-na-vrazheska-darzhava.html", "text": "Председателят на Народното събрание Цвета Караянчева определи  по отчета за втората година от встъпването му в длъжност като очерняща България.Караянчева, която е във Велико Търново, посочи, че в страната няма нито условия, нито необходимост от провеждането на предсрочни парламентарни избори, пише БНР.По думите ѝ речите на Радев били много песимистични и мрачни. \"Всички речи на президента си приличат по един и същи начин. Те са мрачни, песимистични, очернящи и унижаващи България, сякаш са писани, за да бъдат произнесени от президент на вражеска държава\".Герберката мисли, че с речта си президентът е показал амбиция за предсрочни избори, за да може да назначи служебен кабинет, който да промени решението за покупката на изтребители за армията.Караянчева също така отхвърли критиката, че парламентът приема лобистки закони.По повод падащия рейтинг на законодателния орган Караянчева коментира, че в парламента има пет различни политически сили и никой не ги припознавал като общ парламент.Възходът на  сред партии и личности също спомагало за ниското доверие на обществото.", "date": "2019.01.29", "title": "Караянчева: Радев звучи като президент на вражеска държава"}
{"url": "https://news.bg/int-politics/frenskata-politsiya-razturi-migrantski-lager-v-parizh.html", "text": "Полицията е разчистила 300 мигранти от импровизиран бежански лагер в северната част на френската столица Париж рано тази сутрин и ги е отвела в официални приюти за мигранти на други места в града, съобщава \"Ройтерс\".Мигрантите са живели в палатки под мост до околовръстното шосе на Париж, като преместването им е станало с тяхно съгласие.Мигрантите, които са предимно от Африка и Афганистан, са събрали палатките си и вещите си и са се качили на автобуси.\"Те ще минат медицински преглед, а след това ще разглеждаме тяхното административно положение и според техните права ще бъдат изпратени в центрове\", посочи местният общински служител Бруно Андре.Франция многократно е разчиствала мигрантски лагери в Париж и по северното си крайбрежие (в град Кале).В края на октомври 2016 г. Франция разтури разрастващ се мигрантски лагер край Кале, който придоби известност като \"Джунглата\" и който служеше като плацдарм за бежанци, които искат да влязат във Великобритания, скрити в камиони, влакове и фериботи.Броят мигранти, опитващи се да достигнат Великобритания, се увеличи рязко през миналата година в сравнение с 2017 г., но остана малка част в сравнение с онези, които се опитват да достигнат до територията на Европейския съюз, прекосявайки Средиземно море от Северна Африка и Турция.Френските власти изтъкват, че предприемат твърд подход, за да разубедят мигрантите да се върнат в района на Кале.Европа се сблъсква с мигрантска криза от 2015 г. насам, като повече от 1 млн. души от Африка и Близкия изток се опитаха да достигнат до континента през Турция или по море.", "date": "2019.01.29", "title": "Френската полиция разтури мигрантски лагер в Париж"}
{"url": "https://news.bg/regions/v-sliven-otchetoha-namalyavane-na-bezrabotitsata.html", "text": "Бюрото по труда в Сливен отчете намаление на регистрираните безработни през 2018 г., информира БНР.Общо регистрираните са били малко над 8 хиляди души, като намалението спрямо 2017 г. е с 1600.Средногодишното равнище на безработицата в областта е 10,28%. По този показател Сливенска област се нарежда на 21-во място по безработица в страната.Най-голяма безработица е отчетена в Котел -28,5%, а най-ниска в Нова Загора -5,7%.От Бюрото по труда поясняват, че от тази година приемът на документи ще бъде облекчен. Отпада изискването при регистрация лицата да представят документи, удостоверяващи общ или служебен стаж, или осигурителен стаж.Най-търсените специалисти и работници през изминалата година са били учители, шофьори, готвачи, камериерки, сервитьори, сезонни и общи работници.", "date": "2019.01.29", "title": "В Сливен отчетоха намаляване на безработицата"}
{"url": "https://news.bg/politics/ninova-zashtiti-prezidenta-radev-ot-intrigi.html", "text": "БСП защити държавния глава от , последвали отчета на .\"Чухме всякакви мнения, оценки и някои са на ръба на интригата\", каза лидерът на социалистите Корнелия Нинова по повод коментарите. Последователен, съдържателен и перспективен е периодът от президентския мандат на Румен Радев, оцени Нинова.Не за пръв път президентът казва, че би подкрепил , това е негово решение, коментира Нинова. Според нея част от интригата в политическия живот е създаването на противоречия и дали Румен Радев ще създава своя партия или не.В БСП констатират, че изпълнителната власт упражнява влияние над прокуратурата и така в случая срещу Елена Йончева действат заедно.Нинова подчерта думите на президента, че авторитаризмът се завръща. Радев не е променил принципната си позиция към сериозните проблеми на държавността в България, според лидера на БСП.Война обаче на президентската институция с изпълнителната и законодателната власт няма, категорична беше Нинова.Социалистите подкрепят парламентарната република като форма на управление. Когато леви и десни седнат заедно на масата на властта, остават хората на улицата срещу политическата система. Програмно правителство, в което всички парламентарно представени партии да разпределят властта, е неприемливо.Лидерът на БСП още веднъж припомни мнението на опозицията за необходимостта от предсрочни парламентарни избори. \"Предсрочните избори са и наложителни, и неизбежни, защото показателите на страната ни са на дъното\", обоснова се Корнелия Нинова.Радев е изразявал силни позиции и ги е превръщал в действия с наложените вета, оцениха още социалистите.Радев не се е задоволил само да критикува, но и е давал решения. Затова и Съветът, който иска да изгради, е част от перспективите пред него, отбеляза Корнелия Нинова.Припомняме, вчера след речта на държавния глава Румен Радев коментар направи вицепремиерът и военен министър Красимир Каракачанов, който . Подобно изказване направи днес и председателят на парламента Цвета Караянчева.  на президента, предимно по темата за избора на изтребител за българската армия. ", "date": "2019.01.29", "title": "Нинова защити президента Радев от интриги"}
{"url": "https://news.bg/economics/okolo-10-sa-otselelite-predpriyatiya-ot-masovata-privatizatsiya.html", "text": "От времето, в което се предлагаха над 1000 предприятия (от масовата приватизация, за които бяха раздадени акции - б.р.), сега са останали не повече от десетина процента с дейност и паричен оборот. Само толкова са оцелели.Това заяви пред БНР икономистът Румен Гълъбинов, който беше зам.-председател на Комисията за финансов надзор.Голямата маса от бонови книжки ще трябва да се насочи към силно намаляла маса от активи, които имат стойност към момента и в които може да се инвестира, обясни Гълъбинов.Според него вариантът, при който около 3 млн. \"спящи акции\" да бъдат загубени, трябва да се обсъди добре, допълни икономистът.Номиналът на акциите се изчислява на 2-3 млрд. лв.Важен въпрос е да има акции, които да са атрактивни за инвеститори и те да платят за тях. Не е сигурно каква сума може да се събере. Може да няма достатъчно атрактивни активи, допуска Гълъбинов.Според него би било добре да се премисли и срокът. Предлага се петгодишен срок, вероятно може да се изчака 10 години и тогава да се премине към варианта държавата да ги събере в общ фонд.Голяма част от акциите от масовата приватизация не се съхраняват или управляват от инвестиционен посредник, какъвто трябва да е обичайния подход за търгуване с ценни книжа. Незнанието, че притежаваш такива акции или си наследил такива акции, води до неупражняване на права.Недоволство срещу Концепцията за личните сметки на физически и юридически лица, водени от Централен Депозитар вече изразиха омбудсманът, синдикатите и представители на работодателските организации.", "date": "2019.01.29", "title": "Около 10% са оцелелите предприятия от масовата приватизация"}
{"url": "https://news.bg/regions/22-senzora-sledyat-za-kachestvoto-na-sofiyskiya-vazduh-do-kraya-na-2019-g.html", "text": "22 сензора следят за качеството на софийския въздух до края на 2019 г.22 сензора ще измерват качеството на въздуха в София до края на годината, съобщиха от Столичната община.Те ще бъдат част от Отворена платформа за мониторинг, която ще позволява анализ на данни и от други мрежи за мониторинг.Сензорите ще бъдат поставени до метростанциите \"Люлин\" и \"Джеймс Баучер\", до Обръщалото на трамвай №10 при Западен парк, на бул. \"Президент Линкълн\", до читалище \"Искра\" в Орландовци, на Централна автогара, до Поликлиника \"Враждебна\", до Центъра за заразни болести, до Военно-медицинската академия, на ул. \"Мими Балканска\", до НИМХ-БАН, до Зимния дворец, до Стадион \"Раковски\", до 29 ДКЦ в Борово, до АИС \"Хиподрума\" и до читалище \"Св. Св. Кирил и Методи\" в кв. Драгалевци, както и до районните администрации на Надежда, Красна поляна, Подуене, Овча Купел, Искър и Студентски.Зам.-кметът по околна среда в Столична община Йоана Христова обясни, че за избора на локации е използван научно обоснован път. Извършен е геопространствен мултикритериен анализ, който се основава на пространствено съчетание на фактори като цифров модел на релефа на града, температурните инверсии, локалните климатични зони, транспортната инфраструктура, застрояването, демографските данни. Моделът отчита особеностите на софийската котловина, както и Западно-Източните преносни ветрове, характерни за София.", "date": "2019.01.29", "title": "22 сензора следят за качеството на софийския въздух до края на 2019 г."}
{"url": "https://news.bg/world/leybaristite-zastavat-zad-popravkata-kupar-za-izklyuchvane-na-brekzit-bez-sdelka.html", "text": "Лейбъристката партия на Великобритания ще подкрепи поправката \"Купър-Боулс\" за Брекзит, съобщават британски медии, позовавайки се на източници от партията.Ако бъде приета, правителството ще бъде принудено да отложи Брекзит, ако Камарата на общините не прокара споразумение до 26 февруари.\"Гардиън\" пише, че лейбъристите са потвърдили, че ще подкрепят предложената от Ивет Купър поправка, която ще даде време и ще позволи на депутатите да прокарат законопроект, задължаващ премиера Тереза Мей да отложи Брекзит в случай, че парламентът не подкрепи сделка до 26 февруари.Ние подкрепяме поправката \"Купър\" за ограничаване на заплахата от хаос в случай на Брекзит без споразумение. Поправката може да даде повече време на депутатите да постигнат споразумение, което може да обедини страната...Ръководството на Лейбъристката партия ще предпочете тримесечно отлагане на Брекзит вместо 9 месеца, каза източник от партията.Днес още две предложения ще бъдат гласувани в законодателния орган. Първото е поправката \"Брейди\", която предвижда замяна на предпазния механизъм за Ирландия с алтернативи, докато - призовава за удължаване на преходния период с още една година, за да имат време Великобритания и ЕС да сключат споразумение за свободна търговия.Ник Боулс е депутат от Консервативната партия, а Ивет Купър е лейбърист.", "date": "2019.01.29", "title": "Лейбъристите застават зад поправката „Купър” за изключване на Брекзит без сделка"}
{"url": "https://news.bg/crime/biznesdama-ot-vratsa-se-prizna-za-vinovna-za-ukrivane-na-danatsi.html", "text": "Собственичка на еднолично търговско дружество се е признала за виновна за извършено данъчно престъпление, съобщават от прокуратурата.Г.Б. е стигнала до споразумение с държавното обвинение във Враца.В продължение на три години от 2009 до 2012 г. подсъдимата не е плащала данъчни задължения в особено големи размери. Престъпление е станало със знанието и посредничеството на счетоводителя на фирмата - Ю.С.Г.Б. регулярно подавала справки-декларации пред Териториална дирекция на НАП офис Враца, като декларирала разходи по фиктивни доставки с право на данъчен кредит. За целта, при водене на счетоводството и при представяне на информация пред органите по приходите, били прилагани фалшиви данъчни фактури на различна стойност.По този начин Г.Б. приспаднала неследващ се данъчен кредит, чиято обща сума възлиза на 39 560 лева.Подсъдимата е признала вината си и е възстановила причинените от нея имуществени вреди. Със сключеното споразумение обвиняемата се е съгласила да получи наказание от три години условна присъда и да заплати направените в съда разноски в размер на 1668,24 лева.", "date": "2019.01.29", "title": "Бизнесдама от Враца се призна за виновна за укриване на данъци"}
{"url": "https://news.bg/int-politics/poroshenko-obyavi-ukrayna-se-nuzhdae-ot-studen-mir-s-rusiya.html", "text": "Президентът на Украйна Петро Порошенко, говорейки на форума \"От Крути до Брюксел\", коментира, че \"ние вървим по свой собствен път\" и настоя, че Украйна се нуждае от \"студен мир\" с Русия, съобщават руските медии.\"Разбира се, имаме нужда от мир с Русия. Студен, но все пак мир\", изтъкна той.Както изтъкнал украинският държавен глава, \"хората са уморени от война\".\"Темата за войната и мира е една от основните на президентските избори, защото хората ще избират не само президента, но и върховния главнокомандващ\" на украинските въоръжени сили, подчертал Порошенко, имайки предвид предстоящите след два месеца президентски избори в страната, като междувременно той обяви намерението си да се кандидатира за втори мандат.Изявлението му беше направено, след като преди време той подписа закон за прекратяването на Договора за приятелство с Русия, започвайки от 1 април 2019 година.Според Москва решението на Киев допълнително ще увреди двустранните отношения. Украинската опозиция също осъди действията на Порошенко като пагубни за националните интереси на страната, изтъквайки, че този ход ще създаде правен вакуум в отношенията между двете страни. По-рано Порошенко заяви, че \"Русия се страхува от три неща\". По думите му, това е единството на Украйна и солидарността с нея. Също така според него Русия \"ненавижда международното присъствие в Украйна, в Донбас, в Крим или Азовско море\", както и \"европейския успех на Украйна\".", "date": "2019.01.29", "title": "Порошенко обяви: Украйна се нуждае от студен мир с Русия"}
{"url": "https://news.bg/health/gripna-epidemiya-v-24-ot-obshto-28-oblasti.html", "text": "В област Търговище също беше обявена грипна епидемия.От Регионалното бюро за борба с група и острите респираторни заболявания (ОРЗ) препоръчват учебните занятия да бъдат прекратени до 4 февруари включително.Припомняме, от вчера, 28 януари,. Там учебните занятия също ще бъдат преустановени до 4 февруари, понеделник.По този начин епидемията вече обхваща 24 от общо 28 области в страната. Грипна ваканция не е обявена само в областите Силистра, Габрово, Перник и Ловеч. В област Ловеч в епидемия е само община Луковит, информира БНР.Междувременно стана ясно и че по решение на Регионалната здравна инспекция (РЗИ) в Кърджали грипната епидемия там се удължава до 1 февруари включително.РЗИ - Пазарджик също удължава грипната епидемия на територията на областта във връзка със запазващото се високо ниво на обща заболеваемост от грип. Учебните занятия в областта се възстановяват от утре, 30 януари, пишат от Министерството на здравеопазването.От утре грипната епидемия се отменя и в област Стара Загора заради значителен спад на острите респираторни заболявания през последната седмица (21 - 27 януари).Здравните власти призовават болните с висока температура и други признаци на грип да не провеждат самолечение. При наличие на симптоми за грип да посещават личните си лекари и да не ходят болни на работа и училище.РЗИ - Стара Загора продължава ежедневно да извършва активен надзор над заболяемостта от грип и ОРЗ.", "date": "2019.01.29", "title": "Грипна епидемия в 24 от общо 28 области"}
{"url": "https://news.bg/world/mey-shte-poiska-ot-es-predogovaryane-na-sporazumenieto-za-brekzit.html", "text": "Премиерът на Великобритания Тереза Мей предложи на депутатите дебат и гласуване за Брекзит на 14 февруари, ако не бъде прието споразумение дотогава, пише \"Гардиън\".По време на среща на кабинета Мей заяви, че е готова да поиска предоговаряне на споразумението за напускане с ЕС, за да получи правнообвързващи промени в предпазния механизъм за Ирландия и подкрепата на парламента, обяви говорител на правителството на редовния брифинг.Мей е подчертала пред министрите на \"Даунинг стрийт\", че ще открие дебата за Брекзит в Камарата на общините с обяснение защо ще подкрепи поправката на Греъм Брейди.Поправката предвижда Говорителят поясни, че министър-председателят планира да се върне в камарата \"възможно най-скоро\" с изменено споразумение, което да бъде подложено на гласуване от депутатите. Ако бъде отхвърлено, тя ще предложи нови поправки за дебатиране на следващия ден.Ако не бъде постигнато ново споразумение с ЕС до 13 февруари, Мей ще направи обръщение пред камарата на същия ден и ще внесе предложение за дебатиране на следващия ден. Депутатите ще имат възможност да дебатират и гласуват на 14 февруари.", "date": "2019.01.29", "title": "Мей ще поиска от ЕС предоговаряне на споразумението за Брекзит"}
{"url": "https://news.bg/crime/mazh-schupi-staklo-na-gishe-v-stolichnata-pasportna-sluzhba-i-rani-sluzhitelka.html", "text": "Мъж е счупил стъкло в столичната паспортна служба. Вследствие на това е пострадала служителка, информираха от пресцентъра на МВР.По първоначални данни мъжът е на 41-годишна възраст. Той счупил витринно стъкло на гише в приемната на Дирекция \"Български документи за самоличност\" в София. Това станало около 14.20 часа. Тогава е подаден и сигнала за инцидента.Вследствие на инцидента е пострадала служителка в паспортната служба. Жената е откарана в болнично заведение за оказване на медицинска помощ.Извършителят е задържан. Полицаите работят по изясняването на обстоятелствата около случая.", "date": "2019.01.29", "title": "Мъж счупи стъкло на гише в столичната паспортна служба и рани служителка"}
{"url": "https://news.bg/society/eur18-000-plashtame-za-portreta-na-aleksandar-batenberg.html", "text": "18 000 евро е картината и около 5 - 5 500 евро са трите подноса, принадлежали на княз Александър Батенберг. Това заяви пред журналисти министърът на културата Боил Банов след завръщането си от участието в търга във Виена.Припомняме, , принадлежали на княз Александър I Батенберг. Закупените предметите са най-известният оригинален портрет на Княза с царски инсигнии от художника Карл Дилиц и три подноса, дарени от жителите на Русе, Ловеч и Берковица по повод началните години на неговото управление.Закупените предмети, принадлежали на Княз Александър Батенберг от търга все още са в аукционната къща, днес ще бъдат заплатени. Реставратор ще помогне за опаковането им.Министърът не знае кои са частните колекционери, участвали в наддаването, защото мнозина колекционери участват чрез подставени лица.\"Тя една сложна обстановка, много интересна. Аз бях вътре в търга. Реално аз наддавах\", каза министър Банов.Той уточни, че като държава не може да ползваме подставени лица. В самия ден на търга били пуснали слух, че имат малко пари и се явяват символично. Това беше целта, за да не вдигат цената, каза откровено Банов.Мнението му за участието в аукциона е: \"Това си е сериозна надпревара.Един от основните проблеми е това - когато се обяви, че държава ще влезе и е подготвена да плаща, цената може да се вдигне в пъти\"Предложението за участие в търга било на Националния исторически музей (НИМ). Картината не е нормално да е в НИМ, може би подносите, разясни бъдещото положение на ценните предмети министърът.\"Това са предмети на държавността, това са подноси, с които са го посрещали. Като естетика картината е невероятна. Тя има такава мащабност, този портрет той го е правил с калпак - не случайно, той е участник в Освободителната война. Знаете, че Съединението дължим до голяма степен на него\", каза Банов.Преди 10-ина дни в министерството на културата били уведомени по няколко канала за готвения търг. С министър Горанов взели това решение, но с условието да не се афишира. Всичко излиза към 80 000 лева, каза Банов.Припомняме, Александър I Български е княз на Княжество България в периода 26 юни 1879 - 26 август 1886 година.Волята на родения в Италия немски аристократ с френска кръв е да бъде погребан в България.През 2019 г. се навършват 140 години от избирането на Александър Батенберг от Великото Народно събрание за княз на България.", "date": "2019.01.29", "title": "€18 000 плащаме за портрета на Александър Батенберг"}
{"url": "https://news.bg/crime/obvinenieto-za-premierskiya-sudzhuk-predadeno-na-sada.html", "text": "Специализираната прокуратура внесе в Специализирания наказателен съд обвинителния акт срещу  по случая \"\". с цел материална облага - от януари 2012 до януари 2013 година е принудил чрез заплахи търговеца Антон Проданов да му предостави общо 4 тона суджук, 30 килограма филе \"Елена\" и 30 килограма телешка пастърма.Заключението на назначената оценителна експертиза на извършеното от Мартинов деяние гласи, че на Проданов са нанесени значителни имуществени вреди на обща стойност 36 168 лева.Ако бъде признат за виновен, Мартинов може да получи наказание от 5 до 15 години лишаване от свобода, както и глоба от 5 000 до 10 000 лева и конфискация до една втора от имуществото.Към момента Мартинов е пуснат под парична гаранция в размер на 20 000 лева. Предстои съдът да насрочи разпоредително заседание по делото.Припомняме,  - за принуди, заплахи, закана за убийство, както и за опит за осуетяване на наказателното преследване.В настоящето обвинение прокуратурата се позовава на данни, според които Мартинов отправил към Проданов заплахи.Към потърпевшия били отправени следните закани:", "date": "2019.01.29", "title": "Обвинението за „премиерския“ суджук предадено на съда"}
{"url": "https://news.bg/world/es-othvarlya-kompromisen-plan-na-torite-za-brekzit-kato-nerabotesht.html", "text": "План, изготвен от различни фракции от Консервативната партия на Великобритания, който има за цел да доведе до излизане от безизходицата около Брекзит, се разглежда скептично от представители на ЕС, които твърдят, че предложенията няма да проработят, пише \"Гардиън\".Поддръжници на Брекзит от Консервативната партия, включително Джейкъб Рийс-Мог и Стив Бейкър, са изготвили плана с Ники Морган и Стивън Хамънд, които пък подкрепят оставане в ЕС.Предложението включва изплащане на задълженията към ЕС в размер на 39 милиарда британски лири, въвеждане на промени в предпазния механизъм за границата с Ирландия и удължаване на преходния период до декември 2021 г.Допълнителното време ще бъде използвано за сключване на споразумение за свободна търговия между ЕС и Великобритания. Правата на гражданите на ЕС ще бъдат гарантирани. През този период няма да има митнически проверки на границата с Ирландия.Иън Дънкан Смит, евроскептик от Консервативната партия, коментира пред радио Би Би Си, че предложението представлява \"най-добрата надежда, която имаме\" и призова правителството да застане зад него.Но представители на ЕС отхвърлиха предложения компромис. Те смятат, че няма предложение, което да гарантира избягване на \"твърда\" граница между Ирландия и Северна Ирландия.Източници от Брюксел подчертаха, че заместникът на главния преговарящ на ЕС Сабине Веянд е заявила, че няма технология за избягване на \"твърда\" граница.\"Какъв коварен план\", коментира представител на ЕС. \"Това е абсурдно\", заяви друг европейски дипломат.Главният преговарящ на ЕС Мишел Барние многократно заяви, че без предпазен механизъм няма да има преходен период за британската икономика след 29 март.Ники Морган потвърди, че предложението е договорено след дни на обсъждания, координирани от министъра за жилищата Кит Малтхаус.Договореностите са известни като \"Компромиса Малтхаус\".", "date": "2019.01.29", "title": "ЕС отхвърля компромисен план на торите за Брекзит като неработещ"}
{"url": "https://news.bg/health/obshtinskite-bolnitsi-iskat-starite-tseni-na-klinichnite-pateki.html", "text": "От сдружението на общинските болници ще настояват да се върнат старите цени на клиничните пътеки. Това съобщи пред БНР д-р Неделчо Тотев, председател на Националното сдружение на общинските болници и управител на общинската болница в Чирпан, преди среща на сдружението с Надзорния съвет на Националната здравноосигурителна каса (НЗОК).Причината за това искане, е че през 2019 година  по-малко пари от миналата, а ще трябва да дадат много повече само за заплати.\"Вдигайки заплатите на едните - на санитарите, трябва да вдигнем и на другите - и на медицинските сестри, и на лекарите. Така се повличаме в една посока, в която ресурсът няма да ни стигне само за трудовите разходи\", мотивира се д-р Тотев.Той прогнозира и евентуален фалити на болници. \"Когато нямаш ресурс да работиш, всеки месец се задълбава и се увеличават неразплатените сметки, борчовете, а фирмите не са толерантни вече много, защото имаме наследство от миналата година\", каза д-р Тотев.17 болници са направили справки за това как ще започнат тази година. \"Има 13 млн. лева неразплатени, като 5,5 млн. лева от тях са в просрочие. Останалите не изпратиха справки в отчаянието си\", изтъкна председателят на Сдружението на общинските болници.Общинските болници в страната са изправени пред нерешени проблеми заради липсата на работеща концепция за стабилизиране, оздравяване и развитието им в различните региони. Много от тях са силно задлъжнели, защото изпълняват социална функция, но нямат ресурс да се издържат.\"Очакваме адекватни бюджети - минимум с 20% завишение, за да може да отговорим на ръста на разходите, които ще направим за заплата, прагове, инфлация. Очакваме един софтуер, който ще следи използваемостта за леглата. За нас, които разполагаме само с общопрофилни отделения, е недопустимо да се профилират леглата, защото това още повече ще ограничи работата и ще намали приходите\", категоричен е председателят на сдружението на общинските болници.Той не е оптимист за бъдещето на тези болници. Една от причините е условията, договорени в анекса към Националния рамков договор, който трябва да бъде подписан. Докато поскъпват ресурсите - ток, газ и се увеличава прага на минималната работна заплата, не са увеличени цените на клиничните пътеки, а някои от цените на пътеките са по-ниски. Това ще доведе до намаление с около 2,4 млн. лева за 29 болници, категоричен е д-р Неделчо Тотев.Припомняйки, че болницата в Белоградчик е в опасност от закриване, той изтъкна, че положението и на останалите болници е същото. Болницата трупа дългове заради ситуацията, в която е поставена. От ръководството очакват да им бъде разрешен кредит, за да се разплати частично с доставчиците. Задълженията на тази болница, са над 1 млн. лева. Парите от НЗОК, отиват за стари дългове към лекари и медицински сестри, които вече са завели дела.Общината е предвидила 80 000 лева за болницата през тази година, защото болницата е в категорията \"отдалечени райони\".", "date": "2019.01.29", "title": "Общинските болници искат старите цени на клиничните пътеки"}
{"url": "https://news.bg/world/frenskata-politsiya-zadarzha-petima-za-napadenieto-v-strasburg.html", "text": "Френската полиция арестува петима души по подозрение във връзки с нападателя, убил пет души при , съобщава \"Ройтерс\".Източник от съда коментира, че заподозрените са задържани като част от разследване за това как Шериф Шекат е получил пистолета, който е използвал при стрелбата на 11 декември.Шекат е бил в списъка за наблюдение като потенциална заплаха за сигурността. Припомняме, че нападателят по-късно бе ликвидиран от полицията. Стана ясно, че .Групировката  за атаката, но , че тя стои зад нападението.Страсбург е център на департамента Ба Рен и регион Гранд Ест, където е и седалището на Европейския парламент. ", "date": "2019.01.29", "title": "Френската полиция задържа петима за нападението в Страсбург"}
{"url": "https://news.bg/society/peti-den-bez-tok-sa-sela-kray-bansko-i-razlog.html", "text": "6 села в Банско и още няколко в Разлог вече пети ден са без ток, информира БНТ.Заради силния снеговалеж около 25 далекопровода са скъсани, а други 10 са напълно повредени.Все още не е ясно кога електрозахранването ще бъде възстановено. Около 40 екипа на електроразпределителното дружество работят за отстраняване на авариите.На хората им се налага да купуват газови печки, за да се отопляват. В магазините вече много стока е изхвърлена.Кметът на Разлог предлага да се изгради алтернативна електропреносна мрежа, за да се избегнат подобни ситуации в бъдеще.Според кмета на Банско и местните жители трябва да бъде извършена качествена профилактика през летните месеци.Припомняме, че заради също останаха задълго без ток. Вчера ", "date": "2019.01.29", "title": "Пети ден без ток са села край Банско и Разлог"}
{"url": "https://news.bg/regions/stolichani-se-vozyat-v-13-novi-tramvaya-ot-oktomvri.html", "text": "13 нови трамвая пристигат в София до края на октомври. Това съобщиха от Столичната община, след като днес беше подписан договор с полската компания PESA Bydgoszcz SA за доставка на мотрисите на обща стойност 44 796 377,36 лв.Новите трамваи са част от модернизацията на градския транспорт в София, която е една от стъпките за подобряване качеството на въздуха. С тях изцяло ще бъдат обновени мотрисите на трамвайна линия №5. Превозните средства ще бъдат с нисък под и климатик и ще разполагат с платформа за детски колички и хора с увреждания, стоп бутон за слизане и звукова сигнализация за незрящи хора. Осигурено е и видеонаблюдение. Трамваите са с дължина 30 м и в тях са предвидени специални места за хора с увреждания и майки с детски колички.Очаква се мотрисите да пристигнат в София на две партиди до края на октомври и да бъдат пуснати в редовна експлоатация до края на годината.Предвиждат се и доставки на резервни части, диагностично оборудване и обучение на персонала.В последните няколко години Столичната община закупи 25 нови трамвая, които се движат по линии №7 и №1, както и 58 модернизирани трамвая от Чехия и Швейцария.", "date": "2019.01.29", "title": "Столичани се возят в 13 нови трамвая от октомври"}
{"url": "https://news.bg/regions/babh-ne-nameri-problemi-s-hranata-v-dvete-stolichni-uchilishta-sled-oplakvaniyata.html", "text": "Областната дирекция по безопасност на храните в София (ОБДХ - София) не намери нарушения и следи от замърсяване в работната среда и храната в двете столични училища, откъдето имаше .Според  стомашно-чревното неразположение при деца от двете училища не е вследствие на микробиологично замърсяване.От персонала на кетъринг фирмата, която доставя храна в заведенията, са взети проби. Само една от пробите е положителна за стафилококи. Лицето е било временно отстранено от работа и в момента му се провежда домашно лечение.По-рано през този месец инспекторите провериха и помещенията, в които се хранят учениците от 72 ОУ \"Христо Ботев\" и 151 СОУ (Национално средно общообразователно училище - София).Резултатите от пробите от работната среда и контактните повърхности съответстват по показател \"Общ брой микроорганизми\". Пробите от храната, които бяха предоставени на акредитирана лаборатория за микробиологично изпитване, са отрицателни.При проверките не са констатирани несъответствия на действащото законодателство в областта на храните.", "date": "2019.01.29", "title": "БАБХ не откри проблеми с храната в двете столични училища след оплакванията"}
{"url": "https://news.bg/world/kim-chen-un-zadade-neposilna-zadacha-sabirane-na-100-kg-izprazhneniya-na-den.html", "text": "Лидерът на КНДР Ким Чен-ун е поискал всеки гражданин на страната да предаде изпражненията си заради кризата с липсата на торове, пише \"Сън\".35-годишният дундест тиран вярва, отбелязва вестникът, че заповедта ще спаси икономиката на Северна Корея с активизиране на селскостопанския сектор с евтин тор.Според Radio Free Asia населението на гладуващата страна се очаква да предава нечуваните 100 килограма човешки екскременти всеки ден.Ако не могат, те ще предоставят 300 килограма органична/смесена тор.Търсенето на тор е принудило някои работници да поискат да им се плаща в човешки екскременти, а не в местната валута.Източник от Северна Корея коментира: \"Цялото население е мобилизирано да произвежда тор като първата голяма задача за годината...Те искат всеки човек да произвежда по 100 килограма човешки екскременти на ден или 3 тона на месец. Но как е възможно един човек да произведе 3 тона човешки екскременти и да ги достави\".Съобщава се, че отчаяни граждани се опитват да покрият дефицита с купуване на екскременти от специални търговци на изпражнения.\"Жителите на град Чхънджин са напълно мобилизирани да изпълнят тази задача\", коментира друг източник.", "date": "2019.01.29", "title": "Ким Чен-ун зададе непосилна задача – събиране на 100 кг изпражнения на ден"}
{"url": "https://news.bg/int-politics/usloviyata-za-rabota-na-chuzhdestrannite-medii-v-kitay-se-vloshavat.html", "text": "Миналата година е отбелязала \"значително влошаване\" на условията за информиране за чуждестранните журналисти в Китай. Това обявиха от Клуба на чуждестранните кореспонденти в Китай, като нито един журналист не е посочил в ново проучване, че условията са се подобрили през миналата година, съобщава \"Ройтерс\".От клуба уточниха, че 55 процента от анкетираните в проучването на условията за журналистическа дейност през 2018 г. смятат, че условията са се влошили през миналата година, което е най-големият дял от 2011 г. насам.\"Нито един кореспондент не каза, че условията са се подобрили\", изтъкнаха от клуба, разкривайки резултатите от проучване сред неговите 204 чуждестранни кореспонденти, 109 от които са отговорили на въпроси.\"Бързото разширяване на подслушването и следенето и широко разпространената намеса на правителството срещу информирането в далечната северозападна област Синцзян на страната доведе до значително влошаване на работната среда за чуждестранните журналисти в Китай през 2018 г.\", допълват от Клуба на чуждестранните кореспонденти.Говорителят на китайското външно министерство коментира по време на редовна пресконференция, че информацията \"не си струва да се опровергае\" и че Клубът на чуждестранните кореспонденти не можел да представлява мнението на всички чуждестранни журналисти в Китай.Китайското правителство многократно е заявявало, че е ангажирано да гарантира, че чуждестранните медии могат да информират, но че трябва да спазват правилата и разпоредбите.Според правилата, издадени точно преди Летните олимпийски игри в Пекин през 2008 г., чуждестранните репортери могат да интервюират всеки, след като имат разрешение.Но правителството често тълкува правилата, както му е угодно, изтъкват правозащитни организации, особено когато става дума за чувствителни теми. Тибет остава забранена зона за чуждестранни журналисти, с изключение на организираните от правителството посещения.Докато чуждестранни журналисти понякога са тормозени или временно задържани, местните медии работят под строг правителствен контрол. Китайски журналисти са били уволнявани или вкарвани в затвора за писане на истории, които се отклоняват твърде далеч от правителствената линия.Президентът Си Цзинпин ръководи тежки репресии срещу инакомислието, след като встъпи в длъжност преди шест години и неговата администрация затегна контрола на Комунистическата партия върху всички нива на обществото, включително в Синцзян.", "date": "2019.01.29", "title": "Условията за работа на чуждестранните медии в Китай се влошават"}
{"url": "https://news.bg/bulgaria/organizatsii-obvinyavat-wwf-v-namesa-vav-vatreshnite-raboti.html", "text": "В остра декларация срещу продължаващата дейност на WWF (Фонд за дивата природа) се обединяват 10 организации в България.В декларацията се посочва, че \"продължава грубата и безпардонна намеса на швейцарската частна неправителствена организация WWF (Фонд за дивата природа) в икономическите, екологични и бизнес процеси в страната.\" Дейността се определя като намеса във вътрешните работи на страната, чрез \"група платени медии и привърженици и чрез уличен натиск се влияе на податливи, нерешителни или корумпирани институции и така се постигат целите.\"WWF третира България като васална на организацията държава от третият свят, се заявява в декларацията, подписана от сдруженията \"Като представители и изразители на мнението на големи групи от гражданския сектор настояваме Министерският съвет да възложи на правоохранителните органи и на Министерството на външните работи да предприемат законодателни действия за регламентиране на финансирането и работата на чуждите неправителствени организации в България. Обществото има нужда от сигурност, че подобни чужди организации не действат над законите и не стоят над институциите у нас. Необходими са гаранции, че частни организации като WWF не могат да налагат чужди икономически интереси в ущърб на интересите за развитие на българските общности.\"Те посочват, че от 2006 година, когато е регистриран клонът на WWF в България, организацията води десетки съдебни дела срещу инвестиционни проекти, най вече в областта на строителството и туризма. \"Въпреки че е организация, регистрирана в Швейцария, страна извън Европейския съюз, WWF участва и e спечелила голям брой обществени поръчки, финансирани от държавния бюджет и от европейските данъкоплатци. Средства получава и по проекти директно от Швейцарската конфедерация\", посочват в декларацията си организациите.В декларацията се заявява, че с част от парите се финансират медии, организират се протести и се водят съдебни дела, които са пряко насочени срещу зимния туризъм и ските и в частност към ски зона \"Банско\".\"В продължение на повече от година WWF-България спонсорира онлайн кампания, която бе директно против най-успешния ни зимен курорт. Със стари снимки от времето на изграждането преди 15 години и с манипулативни и лъжливи послания, WWF се опита да заблуди общественото мнение, че 48% от Пирин ще се застрои\", заявяват обединените организации. Според тях с изключение на потребители на социалните мрежи от Африка и Азия, повечето хора не са се доверили на фалшивите твърдения.Организациите се позовават на разкрития на журналиста Вилфрид Хуисман в книгата му \"Пандалийкс -тъмната страна на WWF\", която разкрива начините за намеса на швейцарската организация във вътрешните работи, особено в по-слабо развити икономически страни. По книгата има и едноименен документален филм.Припомняме, в последната седмица в София се проведоха два протеста, организирани или подкрепени от WWF -  на министър Нено Димов заради , и вторият с настояване за  ", "date": "2019.01.29", "title": "Организации обвиняват WWF в намеса във вътрешните работи"}
{"url": "https://news.bg/society/pochti-109-000-vinetki-za-hora-s-uvrezhdaniya.html", "text": "108 866 безплатни електронни винетки са издадени на хора с увреждания от началото на 2019 г., съобщиха от АПИ. За същия период на миналата година (от 01 до 28 януари 2018 г.) от АПИ са дали 101 765 броя годишни хартиени винетки за леки автомобили.Припомняме, Наредбата за отпускане на безплатни винетни стикери регламентира кой има право на това.Това са хората с 50 и над 50 % намалена работоспособност, както и на лицата или семействата, отглеждащи деца с трайни увреждания до 18-годишна възраст и до завършване на средно образование, но не по-късно от 20-годишна възраст. Безплатната винетка е за сметка на бюджета на АПИ.За да се възползват от това право, хората с увреждания могат да подадат заявление лично в дирекция \"Социално подпомагане\" по настоящ адрес или с писмо чрез лицензиран пощенски оператор или по електронен път съгласно Закона за електронния документ и електронните удостоверителни услуги.Социалните имат 7-дневен срок за обработка на документите. От Агенцията за социално подпомагане (АСП) изготвят и предоставят по електронен път чрез защитен канал на АПИ дневна заявка за издаване на безплатни годишни електронни винетки, която се издава до края на следващия ден.Валидността на винетката може да бъде проверена на сайта на АСП (http://www.asp.government.bg/proverka-na-vinetka).От пътната агенция увериха, че до момента са продадени 630 025 електронни винетки за 45 273 034 лева. На 28 януари е бил най-големият ръст в продажбите - купени са 50 896 електронни винетки, от които 39 041 са годишни. Общият брой на продадените годишни е-винетки до момента е 370 136.", "date": "2019.01.29", "title": "Почти 109 000 винетки за хора с увреждания"}
{"url": "https://news.bg/health/v-balgariya-ne-e-vnasyano-zarazeno-meso-ot-polsha-uspokoyava-babh.html", "text": "До България не е достигало месо от разследваната кланица в Полша. Това съобщиха от Българската агенция по безопасност на храните (БАБХ), цитирано от Нова.Припомняме, на 27 януари видео от скрита камера показа как . Това постави под въпрос стандартите в страната, която е сред един от най-големите износители на месно в ЕС.На видеото в кланица в централната полска област Мазовия се виждат крави, които са болни и не могат да се надигнат. Заради това те биват влачени с автомобил до кланицата. Коленето на животните ставало вероятно през нощта и без какъвто и да е ветеринарен контрол.Експерти алармираха за сериозни рискове за общественото здраве. Ветеринарните власти в Полша бяха призовани моментално да реагират и да предприемат мерки по въпроса, както и да уведомят всичките си колеги в страните, където месото е било дистрибутирано.Около 80% от говеждото месо в Полша е предназначено за износ.Изглежда най-притеснени трябва да бъдат във Финландия, защото там въпросната фирма изнасяла най-много продукция.", "date": "2019.01.29", "title": "В България не е внасяно заразено месо от Полша, успокоява БАБХ"}
{"url": "https://news.bg/regions/puskat-dneven-bilet-za-vsichki-avtobusni-linii-v-plovdiv.html", "text": "Пускат дневен билет за всички автобусни линии в Пловдив от февруари. Това съобщи БНР, позовавайки се съобщи зам.- кмета по транспорт Златин Велев.Билетът ще струва 4 лева и ще се купува само от автоматите по спирките на градския транспорт. Той ще може да се използва само в рамките на деня, в който е закупен.През миналото лято бе пуснат комбиниран билет за 1 лев и 50 стотинки, с който в продължение на един час можеха да се ползват всички линии.По думите на Велев подмяната на хартиените билети с електронни е бавен процес, но постепенно контрольорите ще бъдат измествани.В момента има назначени на работа едва 12 контрольори в автобусите.", "date": "2019.01.29", "title": "Пускат дневен билет за всички автобусни линии в Пловдив"}
{"url": "https://news.bg/education/mon-vkarva-it-sektora-v-uchilishtata.html", "text": "Общо 17 Национални програми за развитие на образованието са предвидени за 2019 г., като за тях ще бъдат отпуснати близо 76 млн. лева от държавния бюджет.Националната програма \"Иновации в действие\" е една от новите програми. Тя ще бъде финансирана с около 1,5 млн. лева и предвижда партньорство между училищата, в които се развиват иновации, и такива, които също възнамеряват да започнат. Програмата ще се състои от два модула, в които ще бъдат включени близо 580 училища. Ще бъде разработена и платформа, която да представя продуктите от иновацията - презентации, видеоматериали и други.Новост е и Националната програма \"Мотивирани учители\", която ще даде възможност на способни учители да предадат своя опит в училища, където работата с ученици е предизвикателство. Ще се даде и възможност на специалисти да придобият допълнителна учителска квалификация по предмети, при които има дефицит на преподаватели, като физика и астрономия, математика, информационни технологии и информатика. По програмата ще може да се придобие и квалификация \"Учител по чужд език\", каквито също не достигат от години.\"Предвижда се да бъдат обучени 100 специалисти в тези области за придобиване на педагогическа правоспособност. 100 действащи преподаватели ще получат допълнителна квалификация за учители по математика, физика, информатика, природни науки в основното образование, информационни технологии, чужд език и религия\", заяви заместник-министърът на образованието и науката Таня Михайлова.Сред новите програми е и \"IT фирми в училище и учители в IT фирми\". Тя предвижда да вкара сектора в училищата чрез семинари на IT фирми за ученици от 1 до 10 клас, с които да се популяризират технологиите сред децата.  Учителите пък ще могат да изкарат стаж в компаниите, да се включат в техни проекти и така да повишат познанията и квалификацията си. Бюджетът на програмата, която включва три модула, е 1 млн. лева.Четвъртата изцяло нова програма е \"Подпомагане на общините за реализиране на дейности за образователна десегрегация\". Тя предвижда финансиране на транспортни разходи на деца и ученици до детски градини и училища, обмен на добри практики между учителите, работа с родителите. Ще се осигуряват учебни пособия, материали и включване на образователни медиатори за работа с родителите за съвместно възпитание.Целта на програмата \"Заедно с грижа за ученика\" е плавният преход между детската градина и първи клас и между началния и прогимназиалния етап на основно образование.Разширява се обхватът на програма \"Осигуряване на съвременна образователна среда\", по която са планирани средства за провеждането на изнесени уроци освен в музеите, и в други културни институции - театри, галерии, както и посещения на музикални събития. С близо 2 млн. лева ще се оборудват лаборатории за експериментална работа по природни науки. През тази година ще бъдат отпуснати средства за модернизация на материалната база, специализирано оборудване и дидактически средства за терапия и рехабилитация на деца в Центровете за специална образователна подкрепа.С 3 200 000 лева ще се увеличи и бюджетът по програмата за подготовка и за провеждане на ученическите олимпиади и състезания. В подготовката на учениците вече ще могат да се включват представители на университетите и БАН. Ще се финансира и ново национално състезание по финансова математика.", "date": "2019.01.29", "title": "МОН вкарва ИТ сектора в училищата"}
{"url": "https://news.bg/regions/voenni-prodalzhavat-da-chistyat-patishta-v-smolyan.html", "text": "Шести ден военнослужещите от Сухопътните войски продължават да оказват помощ в област Смолян, където беше обявено  заради лошите метеорологични условия.Модулът за действие при зимни условия от състава на 101-ви Алпийски полк - Смолян продължава да разчиства пътища на територията на областта, информираха от Министерството на отбраната.От 6.30 часа тази сутрин 25 военнослужещи с техника разчистват пътя между Смолян и Пампорово, както и централните кръстовища на курорта Пампорово.През вчерашния ден  до село Стойките.Военните също така доставиха със снегоходна машина хранителни продукти и лекарства на бедстващи хора в село Мугла, което е блокирано вече няколко дни.Преди това .В селото живеят около 100 души. Населението е предимно от възрастни и болни хора.Селото се зарежда с хляб и хранителни продукти веднъж седмично. Последно магазините трябвало да бъдат заредени в петък, 25 януари, което обаче не се случи заради обилните снеговалежи в областта. ", "date": "2019.01.29", "title": "Военни продължават да чистят пътища в Смолян"}
{"url": "https://news.bg/crime/izzeha-boen-arsenal-ukrit-kray-grobishteto-v-pleven.html", "text": "Плевенски полицаи са иззели оръжие, боеприпаси и взривни материали, съобщиха от МВР-Плевен.Акцията е била между 21,00 до 22,15 часа в местност до изоставена тухлена постройка край \"Гробищен парк\".Въоръжението и боеприпасите са намеренени увити в кафяво кожено яке и покрити със син полиетиленов чувал. Вътре имало метална цев, със затворна рама и ударно-спускателен механизъм с обща дължина 56 см, оптика с надпис \"посп 6х24\", черен шнур с полиетиленова обшивка, с дължина 80 см и сечение около 5 мм.Заедно с тях имало и три метални гилзи. Незаконният арсенал е иззет за експертизи. Работа по случая продължава разследващ полицай. Уведомен е прокурор и е образувано досъдебно производство.", "date": "2019.01.29", "title": "Иззеха боен арсенал, укрит край гробището в Плевен"}
{"url": "https://news.bg/world/rusiya-obmislya-da-dekriminalizira-neizbezhnite-podkupi-po-iskane-na-putin.html", "text": "Русия обмисля да декриминализира \"неизбежните\" подкупи след предложение на руския лидер Владимир Путин, пише The Moscow Times.Министерството на правосъдието предлага в ново  да се спре наказването на държавни служители, замесени в подкуп или други корупционни действия при \"необичайни обстоятелства\". Планът е изготвен от руския лидер Владимир Путин през миналата година.Руският лидер е предложил мярката в антикорупционен план, подписан през юли 2018 г. В него се призовава за приемане на законодателство, което ще позволи на държавни служители да избягват съдебно преследване за корупция при \"необичайни обстоятелства\".Русия е една от най-корумпираните държави в света. Според индекса на \"Трансперънси интернешънъл\" страната е на 138 място от 180 държави.\"При някои обстоятелства спазването на ограниченията и забраните...за предотвратяване или разрешаване на конфликт на интереси...е невъзможно по обективни причини\", пише в законопроекта.Министерството на правосъдието не предлага пример за \"необичайни обстоятелства\", които ще позволят декриминализиране на корупция.Бизнес всекидневникът \"Ведомости\" писа в понеделник, че министерството ще представи конкретни примери след завършване на общественото обсъждане на предложението на 8 февруари.", "date": "2019.01.29", "title": "Русия обмисля да декриминализира \"неизбежните\" подкупи по искане на Путин"}
{"url": "https://news.bg/world/london-prekratyava-svobodnoto-dvizhenie-na-hora-pri-brekzit-bez-sdelka.html", "text": "Правителството на Великобритания ще се опита да прекрати свободното движение на хора възможно най-скоро, ако Обединеното кралство напусне ЕС без споразумение.Това се казва в съобщение на вътрешното министерство на Великобритания, цитирано от \"Ройтерс\".В съобщението се пояснява, че през преходния период гражданите на Европейската икономическа зона и техните роднини, включително и швейцарските граждани, ще могат да посещават Великобритания по работа или за обучение, а също така ще могат да влизат в страната, както го правят сега.Но за да останат повече от три месеца, те ще трябва да подадат документи за имиграционния статут European Temporary Leave To Remain.Ако желаят да останат повече от три години, гражданите на ЕС ще трябва да подадат документи съгласно бъдещата имиграционна система, която ще се основава на уменията на кандидатите. Системата ще влезе в сила от 2021 г., пояснява ведомството.", "date": "2019.01.29", "title": "Лондон прекратява свободното движение на хора при Брекзит без сделка"}
{"url": "https://news.bg/politics/ne-stiga-da-se-interesuvame-samo-ot-bryuksel-spored-ivan-krastev.html", "text": "Съществуването на вътрешен национален консенсус е от ключово значение на предстоящите избори. Това заяви Иван Кръстев - председател на Управителния съвет на Центъра за либерални стратегии.Вече не е достатъчно да се интересуваме само от Брюксел, смята той. В голяма степен движението на пазара се определя от това какво става в политиката. В момента чуваме два различни сценария за предстоящите евроизбори и те са проблемни според експерта.Европейските избори се провеждат на национално ниво - не се обсъжда и политиката на Съюза, а по-скоро вътрешната политика. За Източна Европа е характерна ниска избирателна активност. Заради това, че ЕС изглежда под натиск, заради протестната активност, Брекзит и други фактори избирателната активност се очаква да се покачи, смята Кръстев. Кръстев припомни прогнозата на френския президент Еманюел Макрон, който разчиташе, че евроизборите могат да се превърнат в сблъсък между проевропейските и антиевропейските партии.За разлика от 2017 година в момента няма голяма популистка партия, която да призовава за излизане от Съюза или от еврозоната. Това са избори, на които протестни партии се представят по-добре от традиционните. Според Иван Кръстев за разлика от всички предишни европейски парламенти, най-вероятно ЕНП и левицата в рамките на социалистите няма да имат мнозинство в ЕП. Ако сега той напомня силно немския парламент, сега ще започне да напомня унгарския. Някои от популистките партии ще имат силно представителство в парламента, но ще бъдат и важна част от европейската политика и биха имали блокираща квота, прогнозира той.", "date": "2019.01.29", "title": "Не стига да се интересуваме само от Брюксел според Иван Кръстев"}
{"url": "https://news.bg/int-politics/kitay-se-ozabi-na-sasht-obvineniyata-sreshtu-huawei-sa-nespravedlivi-i-nemoralni.html", "text": "Обвиненията на американското правителство срещу Huawei са несправедливи и неморални. Това настоя говорителят на Министерството на промишлеността и информационните технологии на Китай, цитиран от \"Ройтерс\".Министерството на правосъдието на САЩ вчера обвини китайския комуникационен гигант Huawei и неговия главен финансов директор Мън Ванчжоу в заговор за нарушаване на американските санкции срещу Иран чрез правене на бизнес с Техеран чрез дъщерно дружество, което се е опитал да прикрие.Отделно, американските власти също така обявиха, че Huawei са откраднали роботизирана технология от американския мобилен оператор T-Mobile.Вен Ку, висш служител по информационни и комуникационни въпроси в Министерството на промишлеността и информационните технологии, коментира по време на пресконференция в Пекин, че обвиненията са \"несправедливи и неморални\".Задържаната на 1 декември в Канада Мън Ванчжоу е обвинена, че е предоставила невярна информация на американски банки за бизнес връзките на китайската компания с Иран.Тя беше пусната под гаранция срещу сумата от 10 млн. канадски долара и сега живее във Ванкувър в свой имот.САЩ поискаха от канадските власти екстрадирането на Ванчжоу.", "date": "2019.01.29", "title": "Китай се озъби на САЩ: Обвиненията срещу Huawei са несправедливи и неморални"}
{"url": "https://news.bg/politics/nyama-smislena-prichina-da-ne-barzame-kam-evroto-spored-goranov.html", "text": "Няма икономическа и житейска логика да се очаква съществена промяна на ценовите равнища, след като България приеме еврото. Такива не са наблюдавани при последните пет присъединявания. Инфлацията би следвало да е минимална - около 0,4%.Това заяви финансовият министър Владислав Горанов на 13-та годишна среща между бизнеса и правителството.Горанов обясни, че е останал с впечатлението, че сме Непропорционално третирани, защото за пръв път се поставя въпроса, че трябва да бъде установено тясно сътрудничество с Банковия съюз. Нещо, което е прецедент.Успяхме да влезем в закрития формат на еврогрупата с Дания. Получихме уверение, че при установяване на тясно сътрудничество с ЕЦБ имаме реален шанс да получим подкрепа по отношение присъединяването ни към мвханизма ERM - чакалнята на еврозоната.България е уникална с това, че има фиксиран курс към еврото, отчете Горанов. Участието ни в ЕЦБ увеличава суверенитета на българската икономика, обратно на твърдението, че то е намалява с премахването на българския лев като национална валута.Финансовият министър допълни, че търговските банки, които ще правят проверки по активите, са започнали процеса.По думите му са необходими някои промени в законодателството, за да в синхронизират изискванията.По отношение \"пране на пари, подобряване на управлението на държавните предприятия - всичко, което е заложено като мерки, се изпълнява в срок\", категоричен е финансовият министър.Да получим уверение от ЕЦБ, че те са готови да установят тясно сътрудничество по отношение банковия надзор. Тогава ще имаме възможност след средата на тази година да подадем документи за членство в ERM. Горанов не вижда причина членството да ни бъде отказано, както и не вижда причина за политически сътресения.Няма нито една смислена причина за държава с фиксиран валутен курс да не бърза да се включи в една от най-големите икономически структури, подчерта Владислав Горанов.Нито една от мерките не е против българското общество, а ще доведе до по-добра перспектива пред икономиката. Опитът на всички присъединили се държави показва,че е добра основа за ускорено икономическо развитие, допълни финансовият министър.", "date": "2019.01.29", "title": "Няма смислена причина да не бързаме към еврото според Горанов"}
{"url": "https://news.bg/politics/za-borisov-protsedurata-s-iztrebitelite-e-nay-prozrachnata.html", "text": "По-прозрачната процедура от тази за изтребителите няма, само че в България крадецът вика дръжте крадеца и това е често срещано явление. Такъв коментар направи премиерът Борисов пред журналисти по време на годишната среща между бизнеса и правителството.\"Пантери, спартани, кугари - вътре една пушчица и нямат, едно патронче не могат да изстрелят. Нито една съпротивителна единица нямат\", ядоса се той на критиките на решението на правителството и Народното събрание преговорите за нов изтребител да продължат с правителството на САЩ.Правителството е институционално, което спазва Конституцията. Ние искаме демокрация и я спазваме, увери Борисов.Премиерът е убеден, че на тези, които им е хубаво да ползват банките и да финансират частния бизнес безконтролно, ще бъдат много против и ще заложат пари срещу правителството.\"Може и банкери да излязат на протест, всичко е възможно, но ние сме длъжни да правим правилните неща, но да става кавкото ще\", отсече Борисов.Премиерът вярва в инстинкта на българския народ, защото \"каквото преценяват хората, това наистина е важно\".\"Инстинктът на хората е най-верният и той ще ни води в правилната посока\", посочи Борисов.Той обеща, че през март ще бъдат направени първите три лота на АМ \"Хемус\". \"Хемус\" е мястото, откъдето ще потекат инвестициите за България\", уверен е Борисов.По думите на премиера до месец, месец и половина ще има резултати и при борбата с контрабандата на горива. \"Изсветли се бизнесът - алкохол, цигари, а сега и в горивата в момента правим едни неща и ви гарантирам, че резултатите ще бъдат същите като при цигарите (контрабандата на цигари от 34 падна под 5%). С такова видеонаблюдение на кранове, пристанища ще ги следим - дете с пояс да влезе в Черно море или в Дунава - ще го видим\", категоричен бе Борисов.Припомняме, за пореден път президентът Радев, в речта си по отчета за втората година от своя президентски мандат,  заради решението за започване на преговори със САЩ по офертата за закупуване на Ф-16 за българските ВВС.П за преговори с правителството на САЩ за сключване на договор за придобиване на нов тип боен самолет. На 16 януари  за закупуване на изтребител.Срещу  и начина на провеждане на процедурата се обявява не веднъж държавният глава Румен Радев, който я определи като ", "date": "2019.01.29", "title": "За Борисов процедурата с изтребителите е най-прозрачната"}
{"url": "https://news.bg/world/opozitsiyata-v-indiya-obeshtava-na-bednite-universalen-bazov-dohod.html", "text": "Индийският национален конгрес, основната опозиционна партия в Индия, обяви, че ще въведе вариация на универсален базов доход за подпомагане на бедните, ако спечели предстоящите парламентарни избори в държавата, пише \"Гардиън\".Обещанието е отхвърляно от управляващата партия \"Бхаратия джаната\" (Индийска народна партия) като финансова безотговорност.Британското издание отбелязва, че това е първият изстрел в предизборната кампания, която вероятно ще бъде изпълнена с популистки обещания към избирателите.\"Решихме на всеки беден човек в Индия да се гарантира минимален доход, след като Конгресът формира правителството през 2019 г.\", обяви лидерът на Индийският национален конгрес Рахул Ганди на митинг с фермери в централния щат Чхатисгарх.\"Никой няма да гладува в Индия, никой няма да остане беден\", обеща Ганди.Индийският национален конгрес, наричан още Партията на Конгреса, спечели в щата и в други два на местните избори през декември благодарение на подкрепата на фермерите, които са гневни от ниските цени на културите. Повече от 49% от индийците работят в селското стопанство. Тяхното недоволство може да се окаже решаващ фактор на вота през април.От Индийския национален конгрес отбелязаха, че ще представят подробности за универсалния базов доход в програмата на партията.Не е ясно дали минималният базов доход, който вероятно ще е във формата на директни плащания, ще замени субсидиите за храна, гориво и други за всички индийци, които са размер на 28 милиарда британски лири в бюджета 2018-2019.През 2011 г. 268 милиона души са оцелявали с по-малко от 1,90 долара на ден. Данни от преди ", "date": "2019.01.29", "title": "Опозицията в Индия обещава на бедните универсален базов доход  "}
{"url": "https://news.bg/regions/sela-v-obshtina-kavarna-ostanaha-bez-godna-voda-za-piene.html", "text": "Осем села в община Каварна и част от града са без годна за пиене вода, предаде БНТ.При мониторинг е установено, че във водата в Могилище, Крупен, Камен бряг, Хаджи Димитър, Поручик Чунчево, Раковски, Било и Септемврийци съдържанието на нитрати е над допустимите стойности.Препоръчва се жителите на засегнатите селища и райони в Каварна да използват бутилирана вода за питейни нужди, докато не се отстранят несъответствията в качеството на водата, която предоставя ВиК дружеството.", "date": "2019.01.29", "title": "Села в община Каварна останаха без годна вода за пиене "}
{"url": "https://news.bg/education/v-1561-uchilishta-i-detski-gradini-sa-v-gripna-vakantsiya.html", "text": "В 1561 училища и детски градини са в грипна ваканция днес, 29 януари 2019 г., съобщиха от Министерството на образованието и науката.От днес в грипна ваканция са учениците от 61 училища в област Монтана и от 32 училища в област Враца.Без учебни занятия са 267 училища в София-град, в 124 училища в област Благоевград, в 105 - в област Плевен, в 41 - в област Кюстендил.В грипна ваканция са и учениците от 194 училища в Пловдивско, от 83 училища в област Велико Търново, от 70 - в област Русе, от 59 - в област Разград, от 69 - в област Добрич, и от 72- в област Кърджали.122 варненски училища са без занятия днес. Също толкова училища - 122 - в област Пазарджик са без занятия. Неучебен ден е и за 80 училища - в област Хасково, и в 11 - в София област.В област Видин няма да има занятия в 32 училища и две детски градини по предписание на РЗИ до 30 януари, включително.Поради лоши метеорологични условия не се учи в 8 училища в област Смолян. В 7 училища в област Ловеч също няма учебен процес.В предгрипна обстановка остава област Търговище.", "date": "2019.01.29", "title": "В 1561 училища и детски градини са в грипна ваканция"}
{"url": "https://news.bg/int-politics/daniya-nastoyava-es-da-udari-rusiya-sas-sanktsii-zaradi-azovsko-more.html", "text": "Външният министър на Дания призова Европейския съюз да наложи санкции срещу Русия заради конфликта с Украйна в Азовско море, съобщава \"Ройтерс\".Андерс Самуелсен ще се срещне с украинския външен министър Павло Климкин днес и утре и ще посети град Мариупол, който се намира на брега на Азовско море, уточниха датското външно министерство в изявление.\"Смятам, че Европейският съюз трябва да реагира на агресивното поведение на Русия\", изтъква Самуелсен в изявлението.ЕС ще издаде дамарш - официална дипломатическа протестна нота - на Москва през тази седмица за продължаващото  в Русия, пленени по време на  на 25 ноември, съобщиха дипломатически източници от ЕС през миналата седмица.Външните министри на страните членки на ЕС се срещат в четвъртък тази седмица, за да обсъдят Украйна и други въпроси.", "date": "2019.01.29", "title": "Дания настоява ЕС да удари Русия със санкции заради Азовско море"}
{"url": "https://news.bg/world/izraelski-ucheni-tvardyat-che-do-edna-godina-shte-lekuvat-rak.html", "text": "Израелски учени твърдят, че ще разработят терапия за лечение на рак през следващата година, пише \"Джерусалим пост\".Новото лечение е разработвано от компанията Accelerated Evolution Biotechnologies под ръководството на нейния изпълнителен директор Илан Морад.\"Ние вярваме, че ще предложим до една година завършена терапия за лечение на рак\", коментира Дан Аридор, председател на борда на компанията.Той добави, че лекарството ще бъде ефикасно още от първия ден, ще се прилага няколко седмици и ще има минимални странични ефекти на далеч по-ниска цена от повечето лечения на пазара.Лечението, наречено MuTaTo, ще включва комбинация от пептиди и токсин, който убива раковите клетки. Лечението ще бъде индивидуално и специална смесица от лекарства ще бъде давана на пациентите на базата на вида рак, отбеляза Морад пред вестника.", "date": "2019.01.29", "title": "Израелски учени твърдят, че до една година ще лекуват рак"}
{"url": "https://news.bg/regions/svlachishte-zatvori-patya-devin-smolyan.html", "text": "Свлачище затвори за часове пътя Девин-Смолян в района на село Широка лъка, съобщи bTV.Земната маса се e свлякла на пътя в края на селото, в посока село Стойките.Падналите камъни са нанесли щети на паркиран автомобил. Скъсан е и електропровод. Няма пострадали хора.Движението се осъществява в едната лента. ", "date": "2019.01.29", "title": "Свлачище затвори пътя Девин - Смолян"}
{"url": "https://news.bg/economics/konsultirat-rabotnitsite-na-als-balgariya-v-ihtiman-i-v-elin-pelin.html", "text": "Работниците от \"АЛС България\" ще получат трудови консултации в бюрата по труда в Ихтиман и в Елин Пелин. Срещите ще бъдат на 30 и 31 януари 2019 г., съобщиха от ГИТ и от АЗ.Припомняме, ръководството на канадската компания внесе искова молба за  в Софийски окръжен съд в началото на януари т.г.На 30 януари 2019 г. от 10 до 13 часа са консултациите в \"Бюро по труда\" Елин Пелин, на чиято територия е заводът в село Мусачево. На 31 януари 2019 г. е срещата в \"Бюро по труда\" Ихтиман.На срещите работниците ще могат да получат информация за трудовите си права при престой по вина на работодателя, при прекратяване на трудовите правоотношения в , за посредническите услуги, които могат да ползват, за свободните работни места в региона и др., уточняват от Агенцията по заетостта.Преди дни екипи на Агенцията по заетостта и Главната инспекция по труда са консултирали и представители на канадската компания, за да гарантират правилното прилагане на трудовото законодателство.", "date": "2019.01.29", "title": "Консултират работниците на \"АЛС България\" в Ихтиман и в Елин Пелин"}
{"url": "https://news.bg/finance/antikoruptsiyata-se-pohvali-s-nad-6-mln-leva-dadeni-na-darzhavata.html", "text": "Отнетите в полза на държавата имоти и автомобили от КПКОНПИ представляват 90% от продажбите на Националната агенция по приходите (НАП). Това сочи справка на НАП за третото тримесечие на 2018 г.През 2015 г. делът на имотите, отнети от КПКОНПИ, е бил 31% от продажбите, през 2016 г. - 40%, а през 2017 г. - 55%.Данните показват, че реализираните през 2018 г. имоти, отнети от КПКОНПИ, са донесли на бюджета 6 603 000 лв.Най-голям дял в тази сума има хотел \"Танне\" в Банско, който е продаден за 3 189 799 лв. без оборудването. Имотът беше отнет в полза на държавата от КПКОНПИ през 2017 г. от немския гражданин Манфред Дийл. Той се споразумя с прокуратурата, след като в Германия бе осъден за присвояване на пари, които впоследствие е изпрал в България. В хода на съдебните дела за отнемане бяха направени два неуспешни опита за продажба на хотела от частни съдебни изпълнители заради задължения към кредитори. През 2012 г. тръжната цена е била 1 043 100.00 лв., а през 2017 г. - 1 744 200.00 лв.Още 907 000 лв. е донесла на хазната пететажна сграда на територията на община Несебър, отнета през 2014 г. от сириеца Талеб Сабуни, който има присъда за изнудване. За 507 940 лв. са продадени четири от имотите, отнети през 2017 г. от Веселин Наковски, който е с присъда за рекет.Данните на Агенцията сочат, че през годината са продадени ниви, стопански постройки и апартаменти, отнети от КПКОНПИ със съдебни решения в периода 2010 - 2017 г.На базата на изпълнителните листове по дела на КПКОНПИ през 2015 г. в бюджета са влезли още 319 560 лв. от суми по сметки, наеми и други. През 2016 г. по тази линия са постъпили 125 387 лв., а през 2017 г. - 710 973 г.От 2012 г. до момента Министерският съвет е взел 13 решения, въз основа на които на НАП се предоставя за продажба имущество, отнето от Комисията. Само в 3 от тях правителството предоставя отнети имоти за нуждите на различни държавни администрации. Това са: земеделски земи за включване в Държавния поземлен фонд и за нуждите на община Ново село, апартамент за нуждите на община Горна Оряховица, магазин на Агенцията по вписванията в Несебър и сграда за нуждите на МВР.Заради слабия превантивен ефект на разпореждането с отнето имущество чрез продажба, КПКОНПИ стартира консултации с представители на неправителствения сектор и институциите, за да се създаде работещ механизъм, така че отнети в полза на държавата имоти да се предоставят за обществени нужди.", "date": "2019.01.29", "title": "Антикорупцията се похвали с над 6 млн. лева, дадени на държавата"}
{"url": "https://news.bg/regions/shofyor-blasna-i-ubi-na-myasto-42-godishen-v-novi-iskar.html", "text": "Шофьор блъсна и уби на място 42-годишен мъж в Нови Искър, съобщи bTV. От МВР съобщават, че сигналът за инцидента е подаден около 7.40 ч. тази сутрин. По непотвърдена информация мъжът се е движел на пътното платно.Извършва се оглед на мястото и се изясняват причините за инцидента.По информация на Нова телевизия водачът на автомобила и спътникът му са избягали, а малко по-късно са се предали в районното. Установено е, че 22-годишният водач няма шофьорска книжка. ", "date": "2019.01.29", "title": "Шофьор блъсна и уби на място 42-годишен в Нови Искър "}
{"url": "https://news.bg/world/ultimatumat-na-sasht-kam-rusiya-za-yadreniya-dogovor-izticha-sled-dni.html", "text": "САЩ планират да прекратят изпълнението на задълженията си към Договора за ликвидиране на ракетите със среден и малък обхват с Русия след изтичането на крайния срок тази седмица. Администрацията на президента на САЩ Доналд Тръмп е близо до пълно изтегляне от договора.Това съобщи представител на Белия дом, цитиран от \"Блумбърг\".Ако до 2 февруари Русия не унищожи всички крилати ракети с наземно базиране, известни като 9M729, както и оборудването и установките, САЩ ще прекратят изпълнението на задълженията си, предупреди източникът, който е пожелал анонимност, защото все още решението не е обявено.Представителят не каза дали едновременно САЩ ще обявят прекратяване на изпълнението му и пълно изтегляне от договора, с което се слага начало на процес, който ще продължи 6 месеца. Представители на НАТО се подготвят за разпадане на договора от месеци.През , че ще извади Вашингтон от договора, но след консултации с германския канцлер Ангела Меркел и други съюзници държавният глава реши да отложи оттеглянето. В началото на декември 2018 г. държавният секретар Майк  Съветникът по национална сигурност на Белия дом Джон Болтън смята, че договорът не отговаря на действителността и не отразява растящата заплаха от Китай.Русия отрича твърденията на САЩ, че нарушава договора. Москва дори обвинява Вашингтон в неспазване на договора, като предупреждава, че оттегляне от споразумението ще предизвика нова въоръжена надпревара.Европейците като цяло подкрепят запазване на договора.Договорът е подписан от генералния секретар на Централния комитет на КПСС Михаил Горбачов и американския президент Роналд Рейгън на 8 декември 1987 г. Класификация на ракетите според договора: от 1000 до 5500 км - ракета със среден обсег и от 500 до 1000 км - ракета с малък обсег на действие.От 2014 г. САЩ обвиняват Русия в нарушаване на договора с новата ракета 9M729 (или SSC-8). Изпитанията на ракетата 9М729, която може да носи ядрена и конвенционална бойна глава, са завършени през 2015 г. В началото при изпитанието на ракетата е използвана стационарна пускова установка с обсег на действие 500 километра, което е позволено от договора, ако ракетата е с морско и въздушно базиране. Впоследствие ракетата е изпитана с мобилна пускова установка в рамките на 500 километра.", "date": "2019.01.29", "title": "Ултиматумът на САЩ към Русия за ядрения договор изтича след дни"}
{"url": "https://news.bg/weather/valezhi-na-zapad-zatoplyane-na-iztok-5-oblasti-s-zhalt-kod.html", "text": "Днес над по-голямата част от страната се очакват значителна облачност и валежи.На повечето места в източните райони облачността ще се разкъсва, а валежите са малко вероятни. Там ще духа южен вятър, който ще пренася по-топли въздушни маси и температурите ще се повишат.В западните и централните райони ще вали предимно дъжд, на местата с над 1000 метра надморска височина - сняг. По-обилни ще са количествата в югозападната част на страната.Жълт код да валежи е в сила за областите Благоевград, Пазарджик, Пловдив, Смолян, Кърджали.В Рило-Родопския масив и някои западни планински райони се очаква да се образува нова снежна - около 10 сантиметра.Максималните температури ще са в широк диапазон. В по-голямата част от страната те ще са в интервала 3-8 градуса, а в източните и в крайните южни райони - между 11 и 14.Минималните са предимно между -1 и 4 градуса, по Черноморието и в югоизточните райони - между 5 и 8.", "date": "2019.01.29", "title": " Валежи на запад, затопляне на изток, 5 области с жълт код"}
{"url": "https://news.bg/world/prazen-samolet-izletya-ot-moskva-za-karakas-s-dva-ekipazha.html", "text": "Самолет Boeing 777 на руската авиокомпания Nordwind Airlines е излетял от Москва за Каракас без пътници, но с два екипажа, съобщава в. \"Новая газета\".Компанията, която е специализирана за чартърни полети, досега не е изпълнявала маршрути до Венецуела.Лайнерът - с 500 места за пасажери, е излетял от московското летище \"Внуково\", в 14:00 ч. местно време. Наличието на два екипажа на борда може да означава, че самолетът ще се върне в Русия веднага след пристигането си в Каракас, без почивка.Тъй като властите отдавна отправят предупреждения към руските граждани да не пътуват до Венецуела, туристическите агенции не организират групови пътувания до тази страна, напомня, вестникът.По-рано агенция \"Ройтерс\" съобщи, че във Венецуела има руски наемници от частната армия \"Вагнер\", които охраняват Николас Мадуро. В публикацията се казва, че едната група е пристигнала там в началото на миналата седмица, преди председателят на парламента  президентските правомощия. Другата група е разположена във Венецуела още преди президентските избори през месец май 2018 г.Макар че Москва отрече във Венецуела да има руски наемници, се появиха предположения, че самолетът е изпратен именно за тях. По-рано се появиха публикации, че Москва подготвя евакуирането на Мадуро в Русия.", "date": "2019.01.29", "title": "Празен самолет излетя от Москва за Каракас - с два екипажа"}
{"url": "https://news.bg/press/radev-s-ambitsii-za-partiya-karakachanov-parira-atakata-za-samoletite-nominiraha-zaev-i-tsipras-za-nobelova-nagrada.html", "text": "Отчетът на президента Румен Радев и породените от него реакции са сред водещите теми на вестниците във вторник.\"Президентът Румен Радев обяви днес, че би подкрепил нов политически проект, ако той работи за модернизация на България. Друго условие е да защитава ценности като законност, справедливост и суверенитет.През 2018 г. зачестиха спекулациите за бъдещ политически проект на президента. Инициативен комитет на историка Георги Марков призовава държавният глава да оглави единението на нацията. Досега Радев е намекнал само, че не изключва възможността за президентска република и е очертал вероятност за поява на нови партии у нас, ако \"разочарованието на хората от политическото статукво продължава да расте\". И днес обаче не спира да призовава за единение. \"Законността е алтернатива на произвола и лобизма. Утвърждаването на закона е първото нещо, което трябва да направим. Да пречупим корупцията; да си отвоюваме свободата на словото, защото виждате какво се случва с критиците на властта; да върнем усещането на гражданите за сигурност и справедливост. А това всичко започва с безкомпромисно прилагане на закона\", обяви Румен Радев днес. После отговори на въпрос на журналисти така: \"Дали бих подкрепил нов политически проект? Да, ако той отстоява тези ценности и работи за модернизацията на България\"... На пресконференцията за отчет за втората година от мандата си държавният глава каза, че вече въпросът не е дали, а кога ще бъдат предсрочните парламентарни избори. Преди това обаче той поиска да се реформират изборните правила, за да се гарантира честността на изборите. Президентът настоя за машинно гласуване, видеонаблюдение при броенето на бюлетините, актуализация на избирателните списъци и премахване на т.нар втори протокол на секционните избирателни комисии, който бил обект на манипулации. Миналата есен президентът каза, че предсрочни парламентарни избори в момента не са алтернатива, а управляващите трябва да се фокусират върху проблемите. Мнението му не се хареса на лидера на БСП Корнелия Нинова, която от месеци обявява партията си за алтернатива и иска спешни нови избори...\" - в. \"Дневник\".\"За разлика от политиците лобисти аз не говоря за изтребители. Никога като президент не съм казал кой изтребител е по-добър и кой изтребител трябва да купим. Но винаги съм настоявал за обективна, прозрачна, равнопоставена състезателна процедура\", заяви Радев и отново определи конкурса като \"опорочен\". \"Този конкурс започна като състезателна процедура и приключи като фарс, използва европейските партньори като статисти. Нашите лобисти злепоставиха стратегическия партньор САЩ, като му присъдиха служебна победа\", коментира държавният глава. Беше изготвен документ с нереално съдържание, който да вкара в заблуда обществото и народните представители, допълни той...\" - в. \"24 часа\".\"Война между институциите - така министърът на отбраната Красимир Каракачанов определи критиките на президента Румен Радев относно процедурата по придобиване на нов изтребител за българските ВВС.Днес при отчета за свършеното в първите две години от мандата си Радев каза: \"Бутафорният конкурс за изтребителите извади порочният стил на управление на международната сцена\".\"Да твърдиш едно подобно нещо и то многократно, това за мен е война между институциите, която е абсолютна излишна. За мен. Аз не съм си позволявал да нападам която и да е институция, дори когато съм бил в опозиция, критикуваш един, друг, втори, трети за грешки. Но тази война межди институциите не е полезна нито за президентската институция, нито за парламентарната демокрация, нито за изпълнителната власт. Така че колкото по-рано тези неща бъдат осъзнати от българските политици и спрат, толкова може би по-рано и българите ще започнат да си връщат доверието към институциите\", коментира Каракачанов, цитиран от БГНЕС.Той подчерта, че много ясно вече обяснил, че от трите проекта, двата, които предлагали нови самолети, надскачат цената от 1,5 млрд: \"След като надскачат цената от 1,5 млрд. ние имахме два варианта. Единият - да върнем процедурата в изходна точка, да загубим година и половина - две, т.е. авиацията да продължи да лети на крилата на илюзиите. Или да престъпим към конкретни преговори със страната, която според нас би могла да ни предложи по-добрият вариант за изтребител\", заяви военният министър...\" - в. \"Труд\".\"Около президента Румен Радев има перспектива да бъде заформен нов политически проект, който, ако излезе на политическата сцена, лесно ще спечели 7%. Това каза в предаването \"Лице в лице\" по Би Ти Ви социологът проф. Михаил Мирчев.Той обаче отхвърли тезата, че партията, ако бъде сформирана, ще се присъедини към БСП като коалиционен партньор с крайна цел - победа на изборите. \"Поне от една година насам президентът Румен Радев анонсира, че ще прави партия. \"Аз бих подкрепил партия\" - всички подразбират, че това ще бъде партия около него. Тя няма да бъде лява, няма да бъде социалистическа, ще бъде центристка. Ако гледаме лицата, които са близко до него, тази партия ще бъде препълнена с хора от бившето НДСВ. Ключова фигура ще бъде Соломон Паси...\"Друг човек, който според него, ще стане част от потенциалния нов политически проект, ще бъде бившият служебен премиер проф. Огнян Герджиков. През 2017 г. Герджиков оглави служебния кабинет, назначен от президента Радев. В тази връзка Мирчев коментира, че според него именно служебното правителство е спомогнало ГЕРБ да спечели вота тогава: \"Той е виновен за третия мандат на Борисов, защото му даде възможност да спечели изборите по един убедителен начин. А беше длъжен тогава - чрез инструментите на служебния кабинет, да ограничи беззаконието на тогавашните избори - парламентарните предсрочни избори през 2017 г. Ангажирам се с това нещо\", заяви той...\" - в. \"Сега\".В. \"Дневник\" цитира политолога Даниел Смилов: \"През последните две години президентът се наложи като българския политик с най-висок рейтинг. Въпреки отчетения спад в края на миналата година неговият рейтинг си остава значително по-висок от този на премиера. Което не е необичайно - президентската институция е сравнително отдалечена от всекидневната политика, а това автоматично \"извисява\" одобрението за нейния титуляр. Това може да се промени само при наличието на злонамерена черна кампания от таблоидната преса, с каквато се сблъска президентът Плевнелиев заради подкрепата си за протестите от 2013 година. Радев не е бил обект на такава кампания, макар че проправителствените жълто-кафяви медии от време на време пускат единични изстрели срещу него. Същевременно високият президентски рейтинг не се прелива към БСП. От доста време левицата \"буксува\" на няколко процента след ГЕРБ, въпреки очевидното управленско износване и поредицата от скандали, които произведе коалицията на Борисов с т.нар. патриоти. С други думи: рейтингите показват, че в обществото се е натрупало желание за промяна, което обаче не се трансформира в копнеж по левицата. По конституция президентската институция трябва да бъде отдалечена от тесните партийни съображения. Това е едно от изискванията на основния ни закон, което никога не се е спазвало, а и няма как да се спазва. Президентите винаги са действали в полза на един или друг политически лагер, а Първанов дори опита да направи собствена партия. Но тъй като са институционално самостойни играчи, по правило между президентите и политическите партии, които са ги издигнали, се натрупват и напрежения. В случая с Желев те дори доведоха до сериозен разрив. Радев засега е по-скоро в двегодишен меден месец с БСП. Вярно, искри прехвърчат, а президентът дори изрази известно разочарование от невестата си, отказвайки да подкрепи искането на левицата за предсрочни избори. Тази малка изневяра обаче е в рамките на приличието. Нищо, че заради нея някои веднага заподозряха Радев в намерения за сформиране на президентска партия и трайно разтрогване на брачния съюз. Но това са махленски приказки или най-много интимни фантазми на президента, които не са изкристализирали в конкретна програма за действие. През тези две години, откакто е на президентския пост, Радев се превърна в основен опонент на ГЕРБ и в рупор на опозицията. 12-те наложени вета върху законодателството бяха част от тази опозиционност. Впрочем повечето от тях имаха сериозни основания, както в случая с ветото върху опита на парламента да опрости задължения на Домусчиев. По-важната страна на конфронтацията с управляващите е медийната. Спарингът между Радев и Борисов, който често е заместван на ринга от Цветанов, стана обичайна публична атракция. И тъй като е удобен и за двете страни, този спаринг получава огромно медийно внимание...\"Всекидневниците съобщават също, че България е откупила портрет и ценни предмети на княз Александър Батенберг.\"Българската държава, чрез министъра на културата Боил Банов, откупи портрет и ценни предмети, принадлежали на княз Александър I Батенберг, на търг, организиран от аукционна къща в австрийската столица Виена, съобщава Министерството на културата... Предметите са най-известният оригинален портрет на Княза от художника Карл Дилиц и три подноса, дарени от жителите на Русе, Ловеч и Берковица по повод началните години на неговото управление. През 2019 г. се навършват 140 години от избирането на Александър Батенберг от Великото Народно събрание за княз на България...\" - в. \"Сега\".\"Българската държава, чрез министъра на културата, е откупила портрет и ценни предмети, принадлежали на княз Александър I Батенберг, на търг, организиран от аукционна къща в австрийската столица Виена, съобщи ресорното министерство. В съобщението не се посочва сумата, очевидно бюджетни пари, но се изказва благодарност на премиера и на финансовия министър. По-късно пред БНТ Банов обяви, че са дадени малко над 80 хил. лв. След приключването на наддаването Боил Банов коментирал, цитиран от пресцентъра си, че на Борисов и Горанов дължи тактиката да не се оповестява участието на държавата в търга предварително. Банов участвал лично в търга. Портретът е на художника Карл Дилиц, а предметите са три подноса, дарени от жителите на Русе, Ловеч и Берковица по повод началните години от управлението на княза.\" - в. \"Дневник\".Балканите също са сред тематичните акценти.\"Лауреатката на Нобелова награда за мир Уидед Бушамауи е номинирала официално премиерите на Гърция и Република Македония Алексис Ципрас и Зоран Заев за Нобеловата награда за мир за 2019 г., съобщи днес МИА. В писмо до македонския министър-председател Зоран Заев Бушамауи го е уведомила, че той и гръцкият му колега Ципрас са официално номинирани за това, че са осигурили \"модел на мирни и конструктивни решения на двустранни и многостранни разногласия между съседни държави, които могат да служат за пример на Балканите и в по-широкия регион\". \"Ратифицирането на Споразумението (от Преспа) от двете страни\", пише Бушамауи, \"е доказателство , че диалогът, позитивната енергия, космополитността, решимостта и добросъседските отношения са съществено важни за разрешаването на всякакви проблеми, независимо от националистическия натиск от двете страни\". Нобеловата лауреатка окачествява постигнатото като \"проява на смелост\", като по думите й това насърчава диалога и доверието и създава здрава основа за бъдещо сътрудничество между Република Северна Македония и Гърция в рамките на международните организации. В събота Удо Булман, председател на Групата на Прогресивния алианс на социалистите и демократите в Европейския парламент, Ска Келер, съпредседател на групата на Зелените/Европейски свободен алианс и Габриеле Цимер от Европейската обединена левица/Северна зелена левица също номинираха двамата премиери за Нобелова награда за мир, напомня МИА.\" - в. \"Стандарт\".\"До края на тази или в началото на следващата седмица Македония ще подпише протокола за членството си в НАТО, заяви министърът на външните работи Никола Димитров в западната ни съседка, цитиран от БГНЕС. \"Надявам се след това всички наши приятели да ратифицират протокола в техните парламенти. Страната ни ще заеме мястото си в пакта, след като протокола бъде ратифициран и от гръцкия парламент. Тогава влизат в сила и конституционните промени съгласно Преспанския договор\", каза още Димитров. Дипломат №1 на Македония добави, че министърът на отбраната Радмила Шекеринска ще присъства на срещата на министрите на отбраната от НАТО на 13 и 14 февруари в Брюксел, а той като външен министър ще участва събиране на НАТО във Вашингтон през месец април. Днес генералният секретар на Северноатлантическия пакт Йенс Столтенберг потвърди, че протоколът за присъединяването на Македония към НАТО ще бъде подписан в най-скоро време. \"За самата ратификация ще бъде необходимо малко повече време. Всичко зависи от парламентите на 29-те държави-членки\", подчерта Столтенберг. \"След като подпишем протокола, Скопие ще седне на масата\", каза още генералният секретар на пакта. Това означава, че Македония ще участва като държава наблюдател в ключовите срещи на Алианса. Пълноправен член ще бъде, след като всички 29 държави ратифицират протокола. Македонският флаг се очаква да се развее пред централата на НАТО в Брюксел най-късно в началото на следващата година.\" - в. \"Стандарт\".", "date": "2019.01.29", "title": "Радев с амбиции за партия, Каракачанов парира атаката за самолетите, номинираха Заев и Ципрас за Нобелова награда…"}
{"url": "https://news.bg/world/valnata-ot-falshivi-bombeni-zaplahi-v-rusiya-prodalzhava.html", "text": "И днес заради бомбени заплахи в редица градове на Сибир бяха евакуирани посетителите на обществени сгради, както и обитатели на жилищни сгради, съобщава изданието \"Сибир реалии\".Множество такива сигнали е имало в автономната република Хакасия - за взривни устройства в училища и болници. В град Кемерово е имало около 10 подобни обаждания, включително за жилищни сгради, според информация на агенция \"Интерфакс\".В Новосибирск са евакуирани четири болници, сигнали е имало и в други градове на Новосибирска област.В Алтайския край са отправени множество заплахи за бомби в училища.В Омск са евакуирани 10 училища, диагностичен център, болници.Вълната от съобщения за взривни устройства започна на 22 януари в Камчатка. Всички сигнали се оказаха фалшиви.", "date": "2019.01.29", "title": "Вълната от фалшиви бомбени заплахи в Русия продължава "}
{"url": "https://news.bg/world/v-sasht-povdignaha-obvineniya-sreshtu-huawei.html", "text": "Американското правосъдно министерство повдигна обвинения срещу китайската компания Huawei и срещу финансовия й директор Мън Ванчжоу, предаде Би Би Си.В обвинителния акт се казва, че компанията е давала невярна информация на американските власти, както и на банки във връзка с отношенията й с две нейни дъщерни компании - Huawei Device USA и Skycom Tech.Сред обвиненията фигурират банкови измами, нарушаване на санкции, възпрепятстване на правосъдието, също и промишлен шпионаж - кражба на технологии на американската T Mobile за тестване на смартфони.Задържаната на 1 декември в Канада Мън Ванчжоу е обвинена, че е предоставила невярна информация на американски банки за бизнес връзките на китайската компания с Иран. Тя беше пусната под гаранция срещу сумата от 10 милиона канадски долара и сега живее във Ванкувър в имот, който й принадлежи.САЩ поискаха от канадските власти екстрадирането на Ванчжоу.", "date": "2019.01.29", "title": "В САЩ повдигнаха обвинения срещу Huawei"}
{"url": "https://news.bg/int-politics/otlagat-glasuvaneto-po-brekzit-v-britanskiya-parlament.html", "text": "Британските депутати може би ще гласуват на 13 февруари поправката в споразумението за Брекзит за статута на Северна Ирландия, съобщава Sky News.Очакваше се гласуването в парламента да се състои днес. За вероятността то да бъде отложено се заговори след срещата на премиера Тереза Мей с консерваторите в понеделник, на която тя е призовала да подкрепят поправката.Според предложението на Мей, Северна Ирландия няма да остане в митническия съюз на ЕС и няма да бъде част от единния европейски пазар.По информация на \"Ройтерс\" обаче, няма да има отлагане. Според източник на агенцията, вариантът с отлагането е бил обсъден само за да се убедят депутатите, че това няма да е последният шанс за гласуване по Брекзит.Припомняме, на 15 януари Камарата на общините  за напускане на ЕС, договорено от Тереза Мей. След това лидерът на лейбъристите Джеръми Корбин, но тя успя да запази поста си. На 21 януари Мей представи \"план Б\" за Брекзит, който трябваше да бъде гласуван на 29 януари.Европейският съюз обаче нееднократно потвърди позицията си, че няма да има предоговаряне на постигнатото споразумение.", "date": "2019.01.29", "title": "Отлагат гласуването по Брекзит в британския парламент? "}
{"url": "https://news.bg/int-politics/malar-mozhe-skoro-da-zavarshi-razsledvaneto-pa-ruskata-afera.html", "text": "Разследването на спецпрокурора Робърт Мълър за руската намеса в американските избори скоро ще бъде завършено.Това съобщи изпълняващият функциите на министър на правосъдието Матю Уитакър, цитиран от CNN.\"Мисля, че разследването е близо до своя завършек\", посочи Уитакър, като допълни, че е запознат с цялата информация за неговия ход.На 25 януари във Флорида беше задържан бившият дългогодишен съветник на Доналд Тръмп - Роджър Стоун. Според информация от екипа на Мълър, срещу Стоун са повдигнати обвинения за възпрепятстване на разследването, лъжесвидетелстване, натиск над свидетели.Той беше освободен под гаранция срещу сумата от 250 хиляди долара.По време на президентската кампания на Стоун беше част от екипа на Тръмп и остана близо до него и след изборите.Според информация, публикувана на сайта на правосъдното министерство, бившият съветник на президента може да има вина за публикуването от Wikileaks на близо 20 хиляди мейла, свързани кандидатката на демократите Хилари Клинтън.", "date": "2019.01.29", "title": "Мълър  може скоро да завърши разследването па руската афера"}
{"url": "https://news.bg/world/balgarska-sleda-v-krazhba-i-troyno-ubiystvo-v-sasht.html", "text": "Американец уби родителите и брат си заради нещастна любов с българка, съобщи bTV.Той е откраднал 200 хиляди долара от семейството си, за да ги прехвърли на жената, с която се е запознал в сайт за онлайн запознанства.Извършителят на тежкото престъпление е 29-годишен мъж от Флорида.След като близките му разкрили кражбата на парите, той е бил принуден от родителите си да се подложи на психиатрично лечение за пристрастени към интернет и виртуалния секс. Прекарал е известно време в клиника, но и след това е продължил да си общува с българката.След пореден скандал с близките си мъжът ги екзекутирал хладнокръвно. Той е задържан и е направил пълни самопризнания.", "date": "2019.01.29", "title": "Българска следа в кражба и тройно убийство в САЩ"}
{"url": "https://news.bg/int-politics/balgariya-e-na-danoto-v-doklad-za-koruptsiya-v-es.html", "text": "Четиринадесет от водещите 20 страни по тазгодишния Индекс на възприятие за корупция са от Западна Европа и Европейския съюз (ЕС). С 88 точки Дания е световен лидер, въпреки че резултатът остава непроменен спрямо миналата година. В региона, Дания е следвана от Финландия, Швеция и Швейцария, всяка от които се оценява с 85 точки, .На дъното на региона е България, която е с 42 точки, падайки с една точка от миналата година. България е следвана от Гърция (45), която от 2017 г. е спаднала с три пункта, а Унгария е с (46), която спада с 8 пункта през последните пет години.При среден регионален резултат 66 от 100, Западна Европа и ЕС са много по-добре от останалите части на света. Въпреки това, за регион, който се гордее с някои от най-стабилните системи за почтеност в света, разнородността на частично припокриващите се национални и европейски системи за почтеност представя свои собствени проблеми и все още има дълъг път за ефективно справяне с корупцията.Докато правните рамки и демократичните институции са стабилни в много страни от Западна Европа и ЕС, все още има значителни възможности за подобрение в региона. Въпреки че има законодателно предложение на ЕС за подобряване на защитата на лицата, подаващи сигнали за нарушения, съществува въпрос за това дали тя ще бъде съгласувана от държавите-членки. Регионът трябва да обедини обществената подкрепа за предложението и да засили способността на гражданите да се противопоставят на корупцията.През последните няколко години в няколко страни се наблюдава повишаване на властта на политическите лидери с популистки тенденции, които работят за повишаване на страха на гражданите. В частност, няколко държави са използвали антимигрантски настроения, за да насърчават и оправдават недемократичните принципи.В резултат на опасенията за систематични нарушения на върховенството на закона, както Унгария, така и Полша вече са обект на процедури на ЕС, които биха могли да ги лишат от правото си на глас в ЕС.Дори най-добрите страни като Дания не са имунизирани срещу корупция. Докато индексът показва, че датският публичен сектор е един от най-чистите в света, корупцията все още съществува, както се вижда от . По-конкретно естонският клон на Danske Bank използва повече от 30 различни валути, за да изпере 200 милиарда евро за почти едно десетилетие. Един от най-сериозните случаи на международно изпиране на пари от Русия в ЕС през балтийските банкови клонове с помощта на компании, регистрирани във Великобритания.По време на среща на външните министри в Брюксел, холандското правителство предложи ЕС да преразгледа режима си за санкции, за да позволи целеви санкции на лица и организации извън ЕС, които са замесени в тежки корупционни престъпления и нарушения на човешките права. Това би било добър ход, ако бъде приложен, но не трябва да отклонява вниманието от решаването на проблеми в ЕС.Унгария и Малта имат най-рязък спад в резултатите си през последните години, което позволява на корупцията да се влоши. Макар Румъния и България да са постигнали известен напредък по отношение на индекса през последните години, и двете намаляват с по една точка за година, в която се наблюдава сериозен корупционен скандал в България и масови антикорупционни протести в Румъния. Полша - която понастоящем е разследвана от ЕС за системни нарушения на върховенството на закона - е в застой.През последните седем години Унгария намалява с девет пункта, от 55 през 2012 г. на 46 през 2018 г. и отразява влошаването на демокрацията, и намаляващото пространство за гражданското общество и независимите медии. През последните няколко години Унгария прие законодателство, което налага ограничения на \"чуждестранни НПО\" и въведе допълнително данъчно облагане за НПО, които \"подкрепят имиграцията\", като същевременно превръща тази подкрепа в престъпление. Това са сериозни нарушения на основните граждански права.С резултат 54, Малта намалява с шест пункта през последните три години, като се движи от 60 през 2015 г. на 54 през 2018 г. Този значителен спад не е изненадващ повече от една година след убийството на журналиста Дафне Каруна Галисия, която бе убита докато разследва и пише статии за корупция и посмъртно получиха наградата за борба с корупцията за 2018 г. Малта също така е въвлечена в скандали, свързани с панамските документи и с разпадането на банката Pilatus, както и със схемата \"Златна виза\", която продава малтийско гражданство на заможни чуждестранни инвеститори. Румъния (47), и България (42), които падат с една точка в индекса от миналата година, понастоящем са , който следи дали двете страни отговарят на антикорупционната политика и ангажиментите за съдебна реформа, които те поеха, когато станаха членове на ЕС. Въпреки тази мярка и двете страни постигнаха малък напредък в съдебните реформи и усилията за борба с корупцията.В България много граждани не вярват в политическите институции и не се чувстват добре представени. С малък контрол върху финансирането на политическите партии и малкото проверки и баланси, в България липсва независимост и прозрачност в медиите.Често е неясно кой притежава медии в България и какви политически връзки могат да имат собствениците. Освен това има финансова зависимост от държавна реклама, която може да оцвети техните материали и да повлияе на всякакви критики, които могат да правят на държавни органи. \"Трансперънси интернешънъл\" в България, работи за подпомагане на мониторинга на изборите, ангажиране на граждани в изказвания и застъпничество за по-строги антикорупционни мерки в цялата страна.С резултат 60, Полша остава непроменена по отношение на индекса, въпреки увеличаването на политическото влияние върху съдебната система и значителното ограничаване на свободните медии.С резултат 52, Италия се подобри с два пункта от 2017 г., част от постепенно и устойчиво увеличение от десет точки от 2012 г. насам. Приемането на първия всеобхватен антикорупционен закон през 2011 г. може да доведе до постепенни подобрения в италианския анти-корупционна система.Въпреки че оценката отразява тези регулаторни подобрения на място, отслабването на демократичните институции и намаляването на политическата култура може да подкопае бъдещите антикорупционни усилия в Италия. Съществуват нови предизвикателства, особено на пресечната точка на публичния сектор с частния сектор, включително липсата на лобистки разпоредби, които дават възможност за корупция.\"Трансперънси интернешънъл\" призовава:Прилагайте върховенството на закона, така че всички публични правомощия да действат в рамките на ограниченията, определени от закона, в съответствие с ценностите на демокрацията и основните права и под контрола на независими и безпристрастни съдилища.Защитете лицата, подаващи сигнали за нередности, така че всички граждани да могат безопасно да съобщават за нарушения в публичната и частната сфера.Подобрете законодателната прозрачност и достъпа до информация, необходима за ефективен публичен надзор.Гарантирайте гражданско пространство, което е безопасно за гражданското общество да се ангажира в диалог с правителствата и властите, без да се страхува от отмъщение.Защитете свободата на пресата и решаващата роля, която медиите играят в демокрацията.", "date": "2019.01.29", "title": "България е на дъното в доклад за корупция в ЕС "}
{"url": "https://news.bg/regions/chastichno-bedstvenoto-polozhenie-v-smolyan-v-rayona-na-mugla.html", "text": "Бедственото положение в Смолян остава в с. Мугла, съобщават от общината. Николай Мелемов, кмет на община Смолян е разпоредил да се възложат неотложни аварийно-възстановителни дейности за възстановяване проходимостта на улиците и пътищата на общината.Временно е ограничено движението по път III-866 Смолян - Широка Лъка поради паднала земна маса върху пътното платно. Движението се осъществява по обходен маршрут: Девин - Кричим - Пловдив - Асеновград - Чепеларе - проход \"Рожен\" - Смолян или изчакват на място.Усложнена е ситуацията след обилния снеговалеж в Родопите, проходът \"Предела\" е затворен за автомобили. Все още е затворен проход \"Превала\", очаква се да бъде отворен за леки коли към 14 часа.В смолянска област има села без ток, а високопроходим автомобил пътува към Мугла, за да закара хляб и лекарства на жителите. Има опасност от падащи камъни и дървета, съобщава НоваТВ.", "date": "2019.01.29", "title": "Частично бедственото положение в Смолян в района на Мугла"}
{"url": "https://news.bg/politics/andrey-raychev-ne-vizhda-prezidenta-v-nov-politicheski-proekt.html", "text": "\"Радев влезе в синхрон с БСП.\" Това заяви политологът Румяна Коларова пред bTV по повод отчета на президента за двете години от началото му на мандата.По думите ѝ обаче със заявката си за нов политически проект държавния глава е влязъл в противоречие с левицата. Според нея, за да създаде такъв проект му трябва позитивна програма.Андрей Райчев пък е категоричен, че не вижда президента в нов политически проект. Коларова обясни, че президентът поддържа традицията, която Плевнелиев е създал, ежегодно да се отчита пред народа. Тя подчерта, че общото впечатление от отчета е, че това не е била от силните публични изяви на Румен Радев, тъй според нея той е бил доминиран от вицепрезидента.Според нея най-големият плюс на тяхното изявление е, че Илияна Йотова няколко пъти е изтъкнала, че са екип и работят в координация.\"Не сме имали президентска двойка, която до такава степен да декларира, че е в синхрон и има силно партньорство\", отбеляза политологът.По отношение на предстоящите евроизбори Андрей Райчев заяви, че според него този път се наблюдава абсолютна убеденост на двете партии, че ще спечелят.\"Червените искат разширяване на предмета на изборите властта, а ГЕРБ предпочитат да казват, че това са обикновени европейски избори\", поясни Райчев.Според Коларова темата за Елена Йончева ще доминира в предизборната кампания на БСП, а ГЕРБ ще се фокусират върху европейските теми.Райчев е категоричен, че се опитват да се приложат всички щампи на сатанизирането за Йончева, но няма да я уплашат, тъй като тя сама е решила да свали имунитета си и да бъде съдена. Затова по думите му било абсурдно да искат 20 000 лв. парична гаранция.За изборът на изтребители политологът отбеляза, че според него хората не искат да се купуват никакви самолети.\"Нашата политика страда от това, че се говори много общо за нещата\" подчерта Райчев.Припомняме, вчера президентът Радев, в речта си по отчета за втората година от своя президентски мандат,  заради решението за започване на преговори със САЩ по офертата за закупуване на Ф-16 за българските ВВС.Припомняме,  за преговори с правителството на САЩ за сключване на договор за придобиване на нов тип боен самолет.На 16 януари  за закупуване на изтребител.Срещу  и начина на провеждане на процедурата се обявява не веднъж държавният глава Румен Радев, който я определи като ", "date": "2019.01.29", "title": "Андрей Райчев не вижда президента в нов политически проект"}
{"url": "https://news.bg/politics/garnevski-obvinyava-bsp-i-prezidenta-v-aktsiya-sreshtu-demokratsiyata.html", "text": "БСП, и президентът се опитват да прикрият акция срещу демократичния процес в страната с опит да бъде подменено законно избрано правителство, което има конкретна програма за изпълнение, която най-вече дава видими резултати, коментира пред НоваТВ депутатът от ГЕРБ Спас Гърневски.Той обясни, че който иска да управлява, трябва да предложи високо компетентни, образовани и почтени хора. \"Това е видно от управлението на ГЕРБ в големите градове, където живеят интелигентни хора и те преизбират тези власти, защото видимо там, където се създават конкретните условия за бизнес и развитие, резултатите са налице\".\"Там, където навремето им се предлагаха магистрали, които те критикуваха, казваха, че не ядат асфалт - там изоставането е видимо. България ще стане нормализирана европейска държава, когато във всички области приемат това, което създадоха София, Пловдив и Варна\", добави Гърневски.За критиките на президента, че българската демокрация губи позиции и свободата на словото е обект на преследване, депутатът от ГЕРБ допълни, че \"речта на г-жа Нинова по време на Конгреса и вчерашната реч на президента са недвусмислени - грубо посегателство върху разделението на властите в страната\".\"И от трибуната на НС беше направен невероятен натиск срещу независимата съдебна власт, прокуратура, следствие. Президентът вчера също си позволи да препоръчва на прокуратурата къде да ходи и какво да прави\", коментира Спас Гърневски.България има нужда от силна лява алтернатива, а дали БСП може да бъде единствената такава, ще видим, но на този етап е. Президентът не е заявил, че ще създава политически проект, коментира депутатът от БСП Кристиан Вигенин.\"Президентът, описвайки какво не е наред в страната ни и какво би трябвало да бъде, по-скоро би подкрепил политическа алтернатива, която да промени това. БСП се разпознава като част от такава алтернатива. Не казвам, че говори за БСП, но не смятам, че това е елемент на конфронтиране с БСП\", обясни той.Според него, \"в този вакуум, който се създава в момента, нарастващият брой на хора, които декларират , че не са решили за кого да гласуват, възможно е да се появи нов проект, който, ако е близък до идеите, които споделя президентът, а те не се различават толкова много от това, за което ние се борим и визията, която приехме, да, това би било една по-голяма силна алтернатива, която е нормално президентът да подкрепи\".\"Президентът не е заявил, че той ще създава политически проект, както се опитват някои да вменяват, а формалната подкрепа. Така, както не харесва това, което прави ГЕРБ, нищо не пречи да хареса това, което една или друга партия предлага\", добави той.\"Президентът в своята реч вчера описа много обективно ситуацията в страната. Нараства усещането, че има нужда от промяна в страната\", коментира Кристиян Вигенин.Припомняме, вчера президентът Радев, в речта си по отчета за втората година от своя президентски мандат,  заради решението за започване на преговори със САЩ по офертата за закупуване на Ф-16 за българските ВВС.Припомняме,  за преговори с правителството на САЩ за сключване на договор за придобиване на нов тип боен самолет.На 16 януари  за закупуване на изтребител.Срещу  и начина на провеждане на процедурата се обявява не веднъж държавният глава Румен Радев, който я определи като ", "date": "2019.01.29", "title": "Гърневски обвинява БСП и президента в акция срещу демокрацията"}
{"url": "https://news.bg/crime/tihomir-stoychev-sluzhbite-za-sigurnost-se-izpolzvat-kato-buhalki.html", "text": "\"Службите за сигурност продължават да се използват като бухалки.\" Това заяви пред bTV бившия шеф на ЦСБОП Тихомир Стойчев по повод появата в \"Пирогов\" на издирвания с Интерпол Стайко Стайков, син на бизнесмена Миню Стайков.Припомняме, че вчера стана ясно, че , след което е откаран за лекарска помощ в \"Пирогов\".Според Стойчев обаче няма достатъчно данни за това дали Стайко Стайков е бил отвлечен.\"На Интерпол се дават лица за издирване, когато са изчерпани възможностите на националното издирване\", обясни бившият шеф на ЦСБОП.Стойчев предполага, че Стайко Стайков е влизал и излизал многократно от България, като било напълно възможно да е пострадал.\"На тези, които не правят това, което властта иска от тях, им се случват неприятни неща\", отбеляза Стойнев.Според бившият секретар на МВР проф. Николай Радулов, всичко това прилича на опит за преразпределяне на собственост и на натиск върху богатите хора.\"Многократно сме били свидетели на хора, които са издирвани и си живеят спокойно. На затворници, които са на плажа\", допълни той.Радулов изрази съмнения за контрола, който се оказва на КПП-тата, защото многократно хора, за които се е твърдяло, че са в Гърция, изведнъж се оказват у нас. По думите му дупките в системата са големи.По отношение на борбата с корупцията и промяната на статуквото, Тихомир Стойчев подчерта, че е по-скоро песимист.", "date": "2019.01.29", "title": "Тихомир Стойчев: Службите за сигурност се използват като бухалки"}
{"url": "https://news.bg/int-politics/iran-tvardi-che-nyama-namerenie-da-uvelichava-obhvata-na-raketi-si.html", "text": "Иран няма намерение да увеличава обхвата на своите ракети и ще продължи да работи по своята сателитна технология, въпреки натиска от Запада, коментира секретарят на иранския съвет за национална сигурност, цитиран от \"Ройтерс\".\"Иран няма научно или оперативно ограничение за увеличаване на обхвата на военните си ракети, но въз основа на своята отбранителна доктрина, непрекъснато работи за увеличаване на точността на ракетите и няма намерение да увеличава техния обхват\", коментира близък сътрудник на иранския върховен лидер аятолах Али Хаменей.В изказване на конференция за космическите технологии секретарят на Иранския съвет за национална сигурност Али Шамхани коментира, че \"това е абсолютен позор за ционистите, когато израелски министър е доказан шпионин, когато има стотици километри тунели, изкопани под краката им, и когато силите за съпротива в Газа и Ливан имат ракети с прецизна точност и са готови да отговорят на всяко глупаво израелско поведение с ад\", съобщава \"Таймс оф Израел\".На 25 януари Ройтерс, позовавайки се на френския външен министър Жан-Ив Льо Дриан, съобщи, че Париж е готов да наложи допълнителни санкции на Техеран при липса на напредък в преговорите за ракетната програма на Иран.В отговор на това на 28 януари говорителят на иранското външно министерство Бахрам Гасеми каза, че Техеран се нуждае от  и не е предмет на обсъждане.Иран разработва своята ракетна програма от 90-те години на миналия веки постига известни успехи в разработването на балистични ракети. В същото време Техеран отказва да преговаря за ограничаване на ракетната индустрия, като твърди, че нейните .", "date": "2019.01.29", "title": "Иран твърди, че няма намерение да увеличава обхвата на ракети си"}
{"url": "https://news.bg/regions/podnovyavat-zamrazeniya-predi-godini-stroezh-kray-sinemorets.html", "text": "Подновяват замразен преди години строеж край Синеморец, предаде bTV.Припомняме, причината той да бъде спрян през 2015 г. е, че попада в границите на природен парк \"Странджа\" и не отговаря на екологичните норми. Става въпрос за общински парцел, който е бил закупен на търг от Неделчо Гинин, а управител на фирмата инвеститор е неговата дъщеря.Оказва се обаче, че това не е първият имот, който Гинин придобива в Синеморец по странен начин. С протекциите на администрацията в Царево той е получил парцел край морето като крайно нуждаещ се, за да си построи дом. Вместо това обаче той е издигнал хотел.Новият строеж е в съседство до хотела, но на по-предна линия до плажа. Въз основа на актовете на екоинспекцията обаче РДНСК отнема строителното разрешение.Четири години по-късно Върховният административен съд се произнася в полза на инвеститора. Като мотив той посочва разминаване в документите - строителното разрешение е било издадено, преди парцелът да бъде обявен за природен парк.По думи на директора на парк \"Странджа\" Румяна Цвяткова паркът е основан през 1995 г., а общината е издала разрешение за строителство, защото смята, че е урбанизирана зона.Тя посочва, че в природния парк не влизат урбанизираните зони и има ред, по който те трябва да бъдат изключени. Това обаче не е направено.Служителят на парка Иван Камбуров е на мнение, че не е спазена процедурата за промяна на границите съобразно Закона за защитените територии.От своя страна от регионалната екоинспекция обясниха, че става въпрос за заварено положение - част от имота попада в парка и за да бъде изключен от него, трябва да се приеме общ устройствен план. Според тях именно природният парк е институцията, която трябва да извади териториите от урбанизираните зони.Оказва се, че застрояването не е единственият проблем. Д-р Атанас Орачев от сдружение \"Черноморска Странджа\" посочва, че незаконно е разкопана и могилата, където е намерено известното синеморско съкровище.Припомняме, това е поредният случай на съмнително строителство по крайбрежието. Заради \"бума\" на сигналите за строежи по Южното Черноморие през последните дни лично На 25 януари стана ясно, че , а именно на брега на къмпинг , къмпинг  и край ", "date": "2019.01.29", "title": "Подновяват замразения преди години строеж край Синеморец"}
{"url": "https://news.bg/politics/borisov-evroto-postavya-bankite-ni-pod-kontrol.html", "text": "Правителството е \"за\" приемането на еврото, защото така поставят банките под контрол, за да не правят глупости.Това обяви премиерът Бойко Борисов по време на 13-та годишна среща между бизнеса и правителството под темата: Пътят на България към Еврозоната: какви ще са ефектите върху икономиката и как да се подготви бизнесът. \"Ние от 1 година се занимаваме с изтребители, а не се занимаваме с доходи\", недоволства Борисов.Темата за еврото според Борисов е много важна. Премиерът се противопостави на критиците на присъединяването на еврозната, които заявяват, че щели да се вдигнат цените. Ако искаме да стигнем другите държави, трябва да приличаме на тях, а те са с евро, обясни премиерът.\"Кои се плашат от въвеждане на еврото и защо?\" Според Борисов те се плашат, защото в Банковия съюз нито централните банки, нито банките могат да си позволят волности.\"Защо ни е страх от дисциплината на еврото, защото то е много важно за всеки един от нас. Целта е, ако някой собственик на банка или група акционери доведат до фалит банката, не данъкоплатецът да плаща, а те да понесат своята отговорност\", посочи той.Сред предимствата на еврото са по-ниските лихви, стабилната банкова система, но най-важното е дисциплинирането на банковия сектор, отсече Борисов.\"Ако приемем еврото, няма как да се случи фалитът на КТБ от времето на БСП\", е изводът, който прави Борисов.Бъдещето на Европа е вторият важен въпрос, ако приемем еврото, според приемиера. Никой не иска Европа на две скорости, но трябва да се гарантира, че повече сценарият с Гърция няма да се повтори, увери премиерът. Освен това еврото ще доведе до дисциплинираност, сигурност и прозрачност срещу лоши кредити и пране на пари, сигурен е Борисов.Да се говори срещу бюрокрацията в Брюксел е неприемливо. Как можеш да координираш 28 държави всеки със своите интереси и проблеми, аз не си го представям, недоумява Борисов.България се движи добре по пътя за интеграция към еврото, с което премиерът Бойко Борисов благодари на финансовия министър Владислав Горанов и на всички европейски партньори на България.Световната банка дори взела решение аутосорсингът да бъде в София, похвали се премиерът.Огромни пари се изливат в еврофондовете и от ЕС искат да знаят как се харчат, обясни още Борисов и се похвали, че по време на управлението на ГЕРБ еврофондовете не са спирани. Той допълни, че България като малка икономика не може да си позволи да не бъде дисциплинирана.\"Единици сме държавите, които покриваме Маастрихските критерии\", горд е премиерът.\"На думи са много силни приказките, дори непремерени на много от нашите колеги, но когато става въпрос за пари, всички ги обичат. Даже, ако може да са и повече\", изтъкна премиерът.Борисов добави, че по време на изборите ще си проличи отношението на хората и това, което предлага всяка една партия. Премиерът се похвали и с направеното от правителството през миналата година.Данъчните приходи са с 50% повече и това означава много по-добра работа на приходните агенции. През 2019 г. външният дълг ще бъде 18,4% и ще се наредим към държавите с най-нисък дълг в Европа, а средната работна заплата е нараснала с над 40%.БВП е нараснал с 39%, рекордните са приходите от туризма, а за първи път износът на България за Германия е по-голям от вноса, похвали се Борисов.В ИТ сектора също сме много добри, отчете премиерът и допълни, че след месец - месец и половина ще се видят резултатите в работата на правителството.", "date": "2019.01.29", "title": "Борисов: Еврото поставя банките ни под контрол"}
{"url": "https://news.bg/int-politics/latinska-amerika-othvarlya-vsyaka-chuzhdestranna-namesa-vav-venetsuela.html", "text": "Парламентът на Латинска Америка и Карибите (Парлатино) днес отхвърли всеки опит за чуждестранна намеса, пряка или непряка във вътрешните работи на Венецуела, в декларация, подписана от председателя Елиас Кастильо, съобщават \"Пренса Латина\" и \"Ла естрея де Панама\".Парлатино е регионална, постоянна организация, съставена от страните от Латинска Америка и Карибите и е консултативен съвет, подобен на ранния Европейски парламент. Понастоящем институцията се смята за законодателен орган на Общността на държавите от Латинска Америка и Карибския басейн.\"Целият институционален капацитет на Парлатино е за постигне на социален мир, основан на цялостното и устойчиво развитие, с напредък, социална справедливост и пълна демокрация, която е силата и властта на народа\", според текста на декларацията.Парламентът също така призоват да започне възможно най-скоро конструктивен диалог, основан на постигането на общото благо на венецуелския народ, в рамките на етичните ценности на универсалната валидност, над идеологически или партизански съображения.Регионалната институция възразява срещу \"всеки акт на насилие, който заплашва живота, физическата неприкосновеност и човешките права на хората в тази страна\" и призова континенталната общност да работи с Венецуела за решаване на икономическата и социална криза и проблемите във вътрешната политика.Документът, подписан и от генералния секретар на Парлатино, Пабло Гонсалес коментира, че организацията действа съгласно Договор, ратифициран от 23-те регионални парламента, включително Венецуела.В това споразумение се считат постоянни и неизменни принципи, защита на демокрацията, ненамеса, осъждане на заплахата и използване на сила срещу политическата независимост и териториална цялост на държавите и самоопределение на народите да избират политическата система, икономически и социални, които те свободно решават.Освен това Договорът зачита принципите на международното право относно приятелските отношения и сътрудничеството между държавите в съответствие с Устава на Организацията на обединените нации.В своето изявление Парлатино отбелязва, че тяхната платформа установява, наред с другото, целите на защитата на пълната валидност на свободата, социалната справедливост, икономическата независимост и упражняването на представителната демокрация при стриктно спазване на принципите на ненамеса и на свободното самоопределение на народите.\"Осигуряване на стриктно зачитане на основните човешки права и това, че те не са засегнати в нито една от държавите от Латинска Америка по начин, който подкопава човешкото достойнство\", е друга от програмните цели на континенталния парламент.Уредено е и споразумение, създадено от Парлатино, \"за противопоставяне на империалистически действия в Латинска Америка, като се препоръчва адекватно нормативно и програмно законодателство, което позволява на латиноамериканските народи да упражняват пълния си постоянен суверенитет над природните ресурси и тяхното по-добро използване опазване\".Освен това, институцията има за цел да допринася за международния мир, сигурността и правния ред, борбата за глобално разоръжаване, осъждане и борба с надпреварата във въоръжаването и агресията на онези, които поддържат политиката на сила, които са несъвместими с икономическото, социалното, културно и технологично развитие на народите от Латинска Америка.", "date": "2019.01.29", "title": "Латинска Америка отхвърля всяка чуждестранна намеса във Венецуела"}
{"url": "https://news.bg/int-politics/kitay-shte-darzhi-sasht-otgovorni-za-deystviyata-im-vav-venetsuela.html", "text": "Китай предупреди, че САЩ ще носят отговорност за тежките санкции, които наложиха на Венецуела, предупреждавайки Вашингтон с последици и отново потвърждавайки подкрепата си за венецуелския президент Николас Мадуро, съобщават руските медии.\"Ние сме против едностранни санткции. Историята показва, че чуждестранните намеси или санкциите само и единствено усложняват положението, тъй като не могат да разрешат проблема\", изтъкна говорителят на китайското външно министерство по време на редовната пресконференция на ведомството.Дипломатът добави, че Пекин признава Мадуро като легитимен държавен глава, въпреки целия натиск, който се оказва върху него. Той отбеляза, че китайският президент Си Цзинпин е изпратил свой пратеник за церемонията по встъпването в длъжност на Мадуро по-рано през този месец и каза, че това е категоричен знак за подкрепа за Венецуела.\"Щяхме ли да го направим, ако не го бяхме признали\", запита риторично говорителят.", "date": "2019.01.29", "title": "Китай ще държи САЩ отговорни за действията им във Венецуела"}
{"url": "https://news.bg/regions/blok-v-ruse-natrupa-nad-30-000-leva-smetka-za-tok.html", "text": "Близо 200 души от блок в Русе може да останат без ток, предаде Нова телевизия. Те са получили над 30 хиляди лева сметка за електричество.Причината е, че личните електромери на живеещите в блока не фигурират в \"Енерго про\", тъй като блокът няма издаден Акт 16. Поради това хората трябва сами да си отчитат разхода на електроенергия, да събират дължимите суми и да ги внасят в електроразпределителното дружество.Те посочват, че винаги внесената сума е била по-малка от отчетеното от дружеството.Ние реално не виждаме сметката на енергото, защото всички плащания, които правим, ги внасяме по сметки на \"Енерго про, обясняват живущите. Те обаче не са наясно къде отиват парите и кои фактури всъщност се погасяват.\"Всички фактури, които имам, са частично платени. Ние реално не знаем какво точно трябва да платим\", посочва домоуправителят на сградата.Предстои Община Русе и \"Енерго про\" да излязат с решение за проект, който да реши проблема с високите сметки за ток. Предвижда се да се достави кабел от блока до съответния трафопост.За изминалата година живущите в блока вече са натрупали сметка за над 41 хиляди лева, посочват в свое становище от електроразпределителното дружество.Става въпрос за блок, който над 10 години е бил общежитие на Академия за политически науки. Настоящите му обитатели са купили апартаменти, които са били ипотекирани, и са ги платили два пъти - веднъж на фирмата и втори път на банката. По тази причина на хората им е трудно да узаконят партидите.", "date": "2019.01.29", "title": "Блок в Русе натрупа над 30 000 лева сметка за ток"}
{"url": "https://news.bg/politics/patyat-ni-kam-evrozonata-izprevaril-diskusiyata-po-temata.html", "text": "БНБ се концентрира към по-краткосрочния вариант за приемане на еврото - подготовката на страната за присъединяване към банковия съюз, едновременно с включване на лева във валутния механизъм.Това обяви управителят на Българската народна банка (БНБ) Димитър Радев по време на годишната срещу между правителството и бизнеса, която мина под темата: Пътят на България към Еврозоната: какви ще са ефектите върху икономиката и как да се подготви бизнесът.Радев обясни, че първият краткосрочен етап увеличава две неща - присъединяване към единен надзорен механизъм и единния механизъм за преструктурирани.По-дългосрочният етап е свързан с присъединяване на страната към еврозоната.Единният надзорен механизъм работи въз основа на три работни блока - изграждане на необходимата законодателна рамка, синхронизиране на надзорните практики и всички дейности по организиране и провеждане на качеството на активите и стрестестовете.\"Определени са банките, одиторите, методологията и макроикономическите сценарии за целите на стрестеста\", увери Димитър Радев.Цялостният процес и самото присъединяването на страната към банковия съюз и еврозоната не може да бъде заместител на добрата макроикономика и на добрите бизнес практики, предупреди обаче той.\"Страна, която не се съобразява с това изискване, може да изпитва сериозни икономически трудни и дори може да катастрофира финансово, независимо дали е вътре или извън еврозоната\", предупреди шефът на БНБ.Постоянната величина е добрата макрикономическа политика, с два стълба - стабилност на фиска и стабилност на паричния режим. Нещо, в което сме доказали, че сме добри, посочи Радев.Според него работният процес изпреварва публичната дискусия по темата за еврото.По думите на Радев приемането на еврото е един добре структуриран процес в дяснополитическата вътрешна и външна рамка.\"По-добре е да правим повече, отколкото говорим, отколкото да говорим повече, отколкото правим\", призова Радев.", "date": "2019.01.29", "title": "Пътят ни към еврозоната изпреварил дискусията по темата"}
{"url": "https://news.bg/disasters/vazrastni-zheni-zaginaha-pri-blaskanitsa-za-kuponi-za-hrana-v-malayziya.html", "text": "Две възрастни жени в Малайзия са починали при блъсканица, предизвикана от тълпа, бутаща се да получи безплатни купони за храна.Само 200 купона са били на разположение, но повече от 1000 души са се появили в закрит пазар в квартал Пуду в столицата Куала Лумпур.Охранител каза пред местни медии, че е чул \"писъци\" и е видял как хората \"се бутат един друг\".78-годишната Ло Йон Нанг и 85-годишната Ах Пох се смята, че са били задушени, докато чакат своя ред.Ръководител на търговския комплекс, където се е състояло събитието, каза пред местен вестник, че събитието е имало за цел да отбележи Лунната Нова година, която настъпва следващата седмица.Купоните са били раздавани на възрастни хора.Уточнява се, че общо четирима души са пострадали по време на събитието.62-годишен охранител също така отбеляза, че е било разрешено само четирима души да влизат в офиса едновременно, за да се регистрират за купоните.\"Въпреки това тези, които бяха на опашката, пренебрегнаха разпореждането и започнаха да се бутат един друг\", разкри неидентифицирания охранител.От полицията изтъкнаха пред местните медии, че двете тела на жертвите са били на пода.Допълва се, че е имало и други възрастни хора, които са претърпели затруднения с дишането.", "date": "2019.01.29", "title": "Възрастни жени загинаха при блъсканица за купони за храна в Малайзия"}
{"url": "https://news.bg/politics/dombrovskis-pohvali-za-podgotovkata-ni-za-evroto.html", "text": "Еврото е силна валута, защото почива на ясни правила и институции.С такъв коментар се включи в дискусията за пътя на България към Еврозоната еврокомисарят за еврото и социалния диалог Валдис Домбровскис по време на 13-та среща между правителството и бизнеса, която се провежда в столичен хотел.\"30-40 милиона европейци работят с еврото и спестяват с него. Това е наистина силна валута\", допълни той, въпреки и че не отрече, че има нужда от реформи, за да може еврото да е стабилно в дълбочина. Банковият съюз е създаден, за да се осъществява надзор над големите банки и да се преодоляват кризите.Домбровскис посочи, че Европейската централна банка (ЕЦБ) ще излезе до юли месец с резултати и трябва да се върви към взимане на решения. Еврокомисарят посочи, че сътрудничеството с българските институции е добро, но са необходими реформи в други сектори.Той предупреди, че трябва да се подготвим за икономическите шокове, които могат да настъпят. Необходими са инвестиции за малките и средни предприятия, трябва да се стимулира мястото на еврото в глобалната икономика, призова Добровскис.\"Ако искаме силно евро, трябва да бъдем силни у дома\", предупреди той.Еврото е много удобна за ползване валута и има над 340 милиона потребители, изтъка Добровскис. Той изтъкна и други позитиви за българската икономика при приемането на еврото - улеснява се счетоводството на фирмите, намаляват се разходите за обмен на валутите.Добровскис изрази задоволство, че България твърдо е поела по пътя към еврото. Според него държавата ни отговаря на някои от критериите - финансиране и дългосрочни лихвени проценти.Решението да влезем в еврозоната ще промени из основи бизнеса и ще приобщи България към клуба на най-успелите държави, смята съиздателят на \"Капитал\" Теодор Захов.Той отчете, че днес се очаква да се обсъдят теми като какви са предизвикателствата, които ни очакват, решенията, които трябва да се взимат на различни нива и отговорността и дали пътят на еврото ще доведе до по-свободна медийна среда, по-нови и добри условия за бизнес.", "date": "2019.01.29", "title": "Домбровскис похвали за подготовката ни за еврото"}
{"url": "https://news.bg/politics/ne-sistemata-a-zaobikalyaneto-y-vodi-do-koruptsiya.html", "text": " \"Държавата функционира под институциите и под правилата.\" Това посочи председателят на Асоциация \"Прозрачност без граници\" Огнян Минчев като основна причина за пропадането на България на дъното в доклад за възприятие на корупцията.Минчев е категоричен, че няма невинни партии или невинни политически фигури.Според него няма нужда от промяна на политическата ни система, защото като институционална конструкция тя е нормална.По думите му основният проблем е заобикалянето на институциите. Това е и причината да сме на дъното в доклад за възприятие на корупцията, според Огнян МинчевВаня Нушева от асоциацията подчерта, че държави като Естония, Словения, Полша, Чехия, Литва, Латвия и др. са лидери в противодействие на корупцията, тъй като там има успешни реформи.Тя даде като пример Естония и Чехия, като отбеляза, че при тях основната причина за високия индекс на възприятие на корупцията, е електронното управление и ефективността и прозрачността на институциите.Направено бе и уточнение, че формирането на индекса за възприятие на корупцията е комплексно на базата на 10 изследвания за България.Според Нушева България, Сърбия и Румъния са държавите, които онагледяват тенденцията за практически застой в борбата с корупцията.По думите на Катя Христова, България се намира в застой на своите антикорупционни реформи, тъй като липсва основната крачка за покачване на индекса - преминаването в режим на електронно управление.Индексът за възприятие на корупцията е създаден през 1995 г, като той измерва административната и политическата корупцията в страната.Според представителите на асоциацията е много важно да се прави разграничение между възприятие и усещане на корупция.Припомняме, че по-рано днес стана ясно, че  Страната ни е с 42 точки, следвана от Гърция и Унгария. Според доклада Унгария и Малта имат най-рязък спад в резултатите си през последните години. Румъния (47), и България (42), които падат с една точка в индекса от миналата година, понастоящем са , който следи дали двете страни отговарят на антикорупционната политика и ангажиментите за съдебна реформа, които те поеха, когато станаха членове на ЕС.", "date": "2019.01.29", "title": "Не системата, а заобикалянето й води до корупция   "}
{"url": "https://news.bg/regions/uchiteli-ot-plovdiv-se-boyat-ot-sakrashteniya-pri-ednosmenen-rezhim.html", "text": "В над 30 училища в община Пловдив се закрива по една паралелка от следващата учебна година, предаде БНТ. Това е една от необходимите мерки, заложени в деветгодишния план за въвеждане на едносменен режим.Промените обаче сериозно притесняват някои директори, според които неизбежно ще се стигне до съкращаване на учители. Обмислят се и протести.В пловдивското училище \"Паисий Хилендарски\" всички четири паралелки в горен курс са запълнени с максимален брой ученици. От догодина обаче те трябва да станат с една по-малко. В следващите 9 години ще трябва да се закрият и още паралелки.По думи на директора Илия Къртев, за да се въведе едносменен режим, трябва да се съкратят 13-14 паралелки. Това означава, че в следващите години без работа могат да останат около 30 педагози.Директорите на засегнатите училища вече са изпратили своите предложения за това как може да се учи на една смяна, без да се закриват паралелки. Според тях решението е да се разшири базата с пристрояване на нови пристройки. От общината обаче посочват, че това е свързано с много средства, с каквито те не разполагат.Затова философията на нашата програма е намаляване и оптимизиране на тези училища, посочва началникът на отдел \"Образование\" Донка Щилянова.От отдела по образование успокояват, че ако се стигне до съкращаване на учители, те ще могат да се насочат към професионалните гимназии.Според Щилянова закриването на паралелки в средните училища ще даде възможност за разкриване на паралелки в професионалните гимназии.Мярката ще отговори и на политиката на МОН за увеличаването на учениците в професионалните гимназии и техническите паралелки.", "date": "2019.01.29", "title": "Учители от Пловдив се боят от съкращения при едносменен режим"}
{"url": "https://news.bg/int-politics/rusiya-se-zaricha-da-stori-vsichko-po-silite-si-da-podkrepi-maduro.html", "text": "Руският външен министър Сергей Лавров подчерта, че Русия ще направи всичко по силите си да подкрепи законните власти във Венецуела, съобщават руските медии.Той също така отбеляза, че призивите за открита интервенция във Венецуела се увеличавали в САЩ, обръщайки внимание на последните новини за съветника по национална сигурност Джон Болтън, който държал бележник с думите \"5000 войници в Колумбия\".\"САЩ и техните най-близки съюзници създават най-сериозните пречки пред възможността за международна помощ при разрешаването на кризата във Венецуела\", настоя Лавров.Според руския първи дипломат опозицията във Венецуела е силно повлияна от чуждестранни сили.Болтън по-рано беше сниман с жълт бележник, което повдигна въпроси за предполагаеми планове на Белия дом да разположи американски войски в Колумбия, съседка на Венецуела.Лавров обърна внимание на \"циничните санкции\", наложени от САЩ на венецуелската петролна компания PDVSA, подчертавайки, че този ход ще доведе до влошаване на международната финансова система, базирана на щатския долар, и ще предизвика конфликт във Венецуела.\"САЩ, за съжаление, имат опит в такова незаконното боравене с чужди пари. Такова замразяване беше прилагано в Ирак, Либия, Иран, Куба, Никарагуа и Панама. В повечето случаи това замразяване доведе до конфискация на активи от друго правителство. Британските власти вършат същото сега, арестувайки и всъщност конфискувайки златните резерви на Венецуела, които се съхраняват в Лондон\", коментира Лавров.Той добави, че американските компании, действащи във Венецуела, са били изключени от режима на санкции, подчертавайки, че САЩ искали да свалят правителството и също така да получат печалби във Венецуела.Ситуацията в латиноамериканската страна ескалира през миналата седмица, след като Хуан Гуайдо, председателят на контролирания от опозицията венецуелски парламент, се самопровъзгласи за временен презединт. Вашингтон и някои други страни побързаха да го признаят за държавен глава на Венецуела, налагайки също така нов кръг санкции срещу Каракас. Други страни, включително Русия, Китай и Турция, обещаха да подкрепят законното правителството на президента Николас Мадуро.", "date": "2019.01.29", "title": "Русия се зарича да стори всичко по силите си да подкрепи Мадуро"}
{"url": "https://news.bg/world/pravitelstvoto-na-palestina-podade-ostavka-1.html", "text": "Правителството на Палестина е подало оставка, съобщават медии.Президентът на Палестина Махмуд Абас е уведомен.По-рано Абас е заявил, че иска да смени целия кабинет, включително и премиера Рами Хамдала.Хамдала е премиер от юли 2013 г. Година по-късно беше сформирано национално правителство на помирението с цел прекратяване на разделението и обединение на Западния бряг с Ивицата Газа.\"Правителството връчи писмо с оставката си на президента Махмуд Абас. Ще продължим да изпълняваме задълженията си и да служим на народа...до формирането на ново правителство\", обяви Хамдала на среща на кабинета, цитиран от местната агенция Wafa.Абас е поискал да се смени правителството и да окаже по-голям натиск върху Хамас, който контролира Ивицата Газа.", "date": "2019.01.29", "title": "Правителството на Палестина подаде оставка"}
{"url": "https://news.bg/euronews/borisov-poluchava-shengen-kato-pr-podarak-po-vreme-na-izbori-kritikuva-nekov.html", "text": "Правителството само създава двойни стандарти с преговорите, които води за присъединяването ни към Шенген. Това мнение изрази евродепутатът в групата на социалистите в ЕП Момчил Неков.Той критикува кабинета, че не е достатъчно настоятелен в тази национална цел.Неков е недоволен, че Бойко Борисов е съгласен .Ако реално сега дясното ръководство на евроинституциите ни приеме Шенген по въздух, това ще е политически подарък с PR ефект по време на избори, тълкува евродепутатът. Това не ни прави конкуренти, отсече тойСофия е крайна гара, подчерта Неков. Не е ясно кога ще влезем по суша и вода.Това не ни помага по никакъв начин, смята още евродепутатът. Освен това Неков се притеснява, че ако се съгласим на този компромис, да сме в Шенген само по въздух, не е ясно кога ще влезем по суша и вода и отново пълноправното ни присъединяване ще се отложи във времето. Неков тълкува и че на страната ни е нужен сериозен анализ за това какви кадри са нужни на всеки български регион. А такъв анализ в момента нямало, възмути се той.По думите на евродепутата такива данни ще са в полза на бизнеса в търсенето на кадри и за развитието на регионите.Българският представител в ЕП коментира постигнатото по доклада за уменията. Той е доволен, че общността има нова програма за европейски умения.Евродепутатът коментира и дуалното образование, което е добре познато и у нас. Дори припомни, че преди години от нас в сферата вземат опит Франция и Великобритания. Сега се опитваме да върнем блясъка, подчерта той.Не се регионализират уменията и политиките, подчерта още той. Не се знае къде по региони има липси на конкретни кадри, а пред всеки регион има различни предизвикателства и предимства. За пример той даде Силистра. Според обстойно потупване 8% от младежите искат да емигрират, а в същото време реално 25% от родителите искат децата им да емигрират. Предстои това проучване да бъде представено на БСП и да се направи сериозен регионален анализ на нужните кадри.Не знаем какви кадри трябват за всеки регион, категоричен е Неков. Ако искаме да си помогнем, не трябва да разчитаме и да очакваме решението от ЕС, а да се действа на ниво България за според него. А анализът на нужните кадри по региони ще бъде представен на министъра на образованието и на социалния министър.Според евродепутата парите за саниране е трябвало да се вложат в образование. ", "date": "2019.01.29", "title": "Борисов получава Шенген като PR подарък по време на избори, критикува Неков"}
{"url": "https://news.bg/crime/chastni-gardove-iskali-da-izvedat-stayko-staykov-ot-mvr-bolnitsa.html", "text": "Група от 7-8 мъже с телосложение на охранители, заедно с адвокат, са поискали да нахлуят в стаята на задържания за 72 ч. Стайко Стайков. Действието било в МВР болница. Мъжете искали да го приберат вкъщи с обяснението, че той е в тежко състояние. Това пише \"\" ден след като първи съобщиха, че издирваният от Интерпол Стайко Стайков е бил  и по ръцете му имало следи от инжекции.По информация от вчера, 28 януари, Стайков-младши се намираше в болница \"Пирогов\".От МВР заявиха за news.bg, че нямат подобна информация.Малко по-късно изпратиха съобщение, че: \"Във връзка с появили се публикации в медиите за \"инцидент\" в МВР болница, ви информираме, че по случая се извършва проверка\".От кабинета на ръководителя на МВР болница - проф. Илия Баташки отказаха да потвърдят или да отрекат за подобен инцидент. Те напомниха, че като обект на МВР имат специален охранителен режим.Часове по-късно старши комисар Георги Хаджиев - директор на СДВР в отговор на въпрос за инцидента в МВР-болница обясни, че са се появили хора, които са пожелали да осъществят допълнителна охрана на Стайко Стайков. Това не може да се случи, тъй като в болницата си има ред, категоричен бе Хаджиев.След това частните гардове са си отишли.\"Нямаме отношение към охраната на това лице (Стайко Стайков -бел.ред.), ГДО имат ангажимента и са поели охраната. Нищо черезвичайно не се е случило\", коментира Хаджиев.Мъжете, чиято външност наподобява охранители, били поискали те да поемат охраната на Стайков-младши от представителите на държавните органи. До напрежение не се е стигнало и след известно време охранителите и адвокатът си тръгнали от болницата, пише изданието.Припомняме, на извънреден брифинг в понеделник следобед от СДВР заявиха, че нямат данни за отвличането на сина на Миньо Стайков - Стайко Стайков. В продължение на  за издирване, няма сигнал или изобщо данни за отвличане. Това обяви главният секретар МВР Ивайло Иванов на брифинг пред журналисти.В понеделник сутринта бил получен сигнал на спешния телефон 112 за човек в безпомощно състояние, който се намирал на паркинг.Скандалът около семейство Стайкови започна на 5 септември 2018 г., когато специализираната прокуратура започна разследване и  ООД, \"Сис Индустрийс\" ООД и \"Топаз Мел\" ООД.Ден по-късно стана ясно, че  за участие в организираната престъпна група, ръководена от .Стайков е, че ръководител на организирана  за производство на  и пране на пари.Става въпрос за собственика на  и \"Сис индустрийс\" Миню Стайков, сина му Стайко Стайков, сина на кмета на Карнобат Иван Димитров, както и още петима с инициали Ц.К., М.К., Б.Х., А.Т. и Д.Д.Тогава .По-късно стана ясно, че  от материалите по делото.През ноември . Месец по-късно го остави за постоянно в ареста.На заседанието по делото от 11 декември . Според защитата му, за престоя зад решетките той е отслабнал с 10 кг.", "date": "2019.01.29", "title": "Частни гардове искали да изведат Стайко Стайков от МВР болница?"}
{"url": "https://news.bg/health/samo-20-ot-balgarite-lekuvat-zabi-po-zdravna-kasa.html", "text": "Само 20% от българите лекуват зъби по Здравна каса, предаде БНР. Данните съобщи председателят на Българския зъболекарски съюз д-р Николай Шарков след подписване на Договора за изменение и допълнение на Националния рамков договор - 2018 за дентална помощ със Здравната каса.Процентът е нисък дори при децата, за които пакетът е най-богат и има сравнително малко доплащания.Това говори за здравната култура, посочва д-р Шарков и допълва, че положението при възрастните не е по-различно - само 1/5 от тях се възползват от зъболечение по Здравна каса.По думи на д-р Шарков процентът е по-висок единствено при възрастните хора между 65 и 69 години, които използват възможността да си поставят протези с отстъпка. За периода от септември до декември миналата година броят им е нараснал от 2000 на 2500 души, съобщи той.В рамките на средствата за здравноосигурителните плащания за дентална помощ, определени със Закона за бюджета на НЗОК за 2019 г., с 12% са увеличени цените за поставяне на пломби и вадене на зъби в пакета на първичната и специализираната дентална помощ.Предвижда се промените да доведат до повишаване на качеството на денталните услуги и до подобряване на оралното здраве на гражданите.", "date": "2019.01.29", "title": "Само 20% от българите лекуват зъби по Здравна каса"}
{"url": "https://news.bg/crime/dvama-izbyagaha-ot-politseyska-proverka-v-silistra-no-gi-hvanaha.html", "text": "Двама мъже бяха задържани в Силистра, след като избягаха от полицейска проверка, информират от МВР.Вчера, 28 януари, криминалистите провеждали спецоперация \"дрога\" в областния град. Те засекли 31-годишен местен мъж на излизане от дома му и опитали да го проверят, но същият не се подчинил на полицейските разпореждания и се качил в изчакващ го лек автомобил. Тогава водачът колата - мъж на 27 години - рязко ускорил, за да избяга от проверката. В този момент, в опита си да избяга възможно най-бързо, водачът прегазил стъпалото на един от полицаите.Униформените веднага започнали да издирват двамата. Трябвало им 1 час, за да установят единия от бегълците. 31-годишният мъж бил задържан, след което последвал обиск в неговото жилище. При претърсването на таванско помещение в дома му полицаите намерили и иззели 3 топчета, съдържащи амфетамин, както и електронна везна.Впоследствие станало ясно, че мъжът вече има криминални прояви. Той даже бил осъждан за наркотици.Междувременно полицаите издирвали и втория от двамата бегълци. Той е задържан днес преди обед. Той също бил познат на органите на реда.Двамата са задържани за срок до 24 часа. По случая са образувани 3 досъдебни производства, работата по разследването продължава.", "date": "2019.01.29", "title": "Двама избягаха от полицейска проверка в Силистра, но ги хванаха"}
{"url": "https://news.bg/world/pusnaha-video-s-barni-sandars-polugol-i-piyan-na-meden-mesets-v-sssr.html", "text": "Медии разпространиха видео с американския демократ Бърни Сандърс, на което е гол до кръста, пие и пее с руски граждани по време на меден месец в СССР през 1988 г.Израелският вестник \"Аарец\" пише, че американският ветеран Травис Джъстин, който е лидер на групата Draft Beto 2020, призоваваща Бето О'Рурк от Демократическата партия да се кандидатира за президент, първи е публикувал видеото в \"Туитър\".Под видеото Джъстин пише, че наскоро е открито видео от 1988 г., на което Бърни Сандърс и съпругата му Джейн са на меден месец в СССР, където в пияно състояние пеят This Land Is Your Land с група руски граждани.This Land Is Your Land е на американския певец и музикант Уди Гътри.Сандърс загуби първичните избори в Демократическата партия за излъчване на кандидат за президент на САЩ през 2016 г. от бившия държавен секретар Хилари Клинтън. ", "date": "2019.01.29", "title": "Пуснаха видео с Бърни Сандърс полугол и пиян на меден месец в СССР"}
{"url": "https://news.bg/int-politics/ukrayna-podava-kandidaturata-si-za-chlenstvo-v-es-do-2024-a.html", "text": "Украинският президент Петро Порошенко обяви, че Украйна до 2024 г. ще подаде кандидатурата си за членство в Европейския съюз и ще получи план за действие по отношение на членството в НАТО, съобщава УНИАН, уточнявайки, че това е станало по време на форума \"От Крути до Брюксел. Ние вървим по свой път\" в Киев.\"През 2024 г. ще кандидатстваме за членство в Европейския съюз, ще получим, и няма никакво съмнение, че ще получим, и ще започнем да изпълняваме плана за действие по отношение на членството в НАТО\", отбелязал Порошенко.По-рано украинският държавен глава заяви, че украинската армия през 2020 г. ще бъде организирана и способна да функционира напълно според стандартите на Северноатлантическия алианс.", "date": "2019.01.29", "title": "Украйна подава кандидатурата си за членство в ЕС до 2024-а"}
{"url": "https://news.bg/regions/18-godishen-naraga-s-nozh-v-garba-nepalnoleten-pri-svada.html", "text": "18-годишен от Кърджали наръга с нож в гърба друг младеж на 16 години, предаде Областната дирекция на МВР.Инцидентът станал около 21.00 часа снощи. Двете момчета се познавали и по първоначална информация се спречкали за пари.При свадата по-големият наранил непълнолетния с нож в гърба.Пострадалият бил настанен под наблюдение в кърджалийската болница. Час по-късно нападателят бил задържан от полицията.Работата по случая продължава. Образувано е досъдебно производство.", "date": "2019.01.29", "title": "18-годишен наръга с нож в гърба непълнолетен при свада"}
{"url": "https://news.bg/int-politics/gabriel-i-es-iskat-poveche-usardie-ot-internet-gigantite-sreshtu-dezinformatsiyata.html", "text": "Големите технологични платформи са подобрили усилията си за борба с дезинформацията, но трябва да направят повече, да са по-усърдни срещу фалшивите новини, заяви еврокомисар Мария Габриел на конференция в Брюксел.Google, Twitter, Facebook, Mozilla и търговските асоциации, представляващи рекламната индустрия, подписаха саморегулиращ се кодекс за борба с дезинформацията. \"Подписалите вече започнаха да прилагат кодекса на практиката, но все още има много слабости\", обясни Габриел.Сред недостатъците, комисар Габриел посочи липсата на общо европейско прилагане на някои инициативи, липсата на инструменти, предоставящи права на потребителите и липсата на прозрачност за реклами с политическа цел.ЕС заявява, че докато американските интернет гиганти трябва да се борят повече с дезинформацията и ако усилията им са незадоволителни, може да ги очакват регулации.ЕС иска да предотврати злоупотребата от трети страни със социални медийни платформи, които биха се опитали да се намесят в изборите, като Русия се посочва за основен източник на дезинформация в Европа.\"Много от тези инициативи са ограничени до редица държави-членки. Нека бъдем ясни: фалшивите новини не знаят граници\", обясни Мария Габриел.Twitter вече блокира фалшиви акаунти и ботове, като приоритизира борбата срещу \"зловредни играчи\", но Европейската комисия иска да знае повече, как това ще спре \"постоянните доставчици на дезинформация\" да популяризират своите туитове, коментира АП.Twitter обяснява, че продължава да работи в тясно сътрудничество с Европейската комисия за справяне с дезинформацията, включително актуализиране на политиката за фалшиви акаунти, подобряване на инструментите за откриване на злонамерени действия и предоставяне на повече възможности на потребителите да съобщават за манипулации, включително сигнализиране за фалшиви акаунти.Коментарите на Комисията идват ден след като  за политически реклами в ЕС и изисква от купувачите да потвърдят самоличността си и да ги добавят в публичен архив, който предоставя подробна информация за това, кой е платил за рекламата и до какви хора е достигнала.Еврокомисарят по сигурността Джулиан Кинг приветства мерките на Facebook, но заяви, че компанията трябва да предостави по-добър достъп до своите данни.Кинг обясни, че трябва да се разширят усилията за работа с независими проверители на факти в целия ЕС, вместо само в седем държави-членки в момента.\"Свършена е много работа, но ни очаква още много\", коментира еврокомисар Мария Габриел.", "date": "2019.01.29", "title": "Габриел и ЕС искат повече усърдие от интернет гигантите срещу дезинформацията"}
{"url": "https://news.bg/world/v-braziliya-arestuvaha-petima-dushi-za-tragediyata-s-yazovira.html", "text": "Полицията в Бразилия е арестувала петима души при разследването на трагичния инцидент с язовира в Брумадиньо, съобщават световни агенции.Най-малко 65 души загинаха, а други 279 все още са в неизвестност след скъсване на язовирна стена в югоизточния щат Минас Жерайс. Инцидентът стана в мина за желязна руда, която е експлоатирана от компанията Vale.Федералната и щатска прокуратура обяви, че петима души са задържани за 30 дни до установяване на наказателната отговорност във връзка с трагедията.Арестите са извършени в Сао Пауло и Белу Оризонте във вторник сутринта, допълват от прокуратурата. Проведени са обиски в офиси на Vale и офиси на подизпълнител.Трима от задържаните са служители на компанията Vale. Другите двама са инженери от подизпълнителя.", "date": "2019.01.29", "title": "В Бразилия арестуваха петима души за трагедията с язовира"}
{"url": "https://news.bg/regions/pravyat-parking-varhu-antichni-ruini-v-stara-zagora.html", "text": "Община Стара Загора ще изгради паркинг върху консервиран чрез засипване археологически обект, информираха от Регионалния исторически музей в Стара Загора.Заради инвестиционното намерение за изграждане на полуподземни гаражи на ул. \"Хаджи Димитър Асенов\"№ 136 (южно от магазин \"Жабките\") от РИМ-Стара Загора са провели спасителни археологически проучвания в периода септември - декември 2011 г. От общата площ на обекта обаче (1500 м2 ) са проучени едва 450 м2.При извършените разкопки са били разкрити останки от двете крепостни стени на античния и средновековен град, три сгради от античната епоха, три жилища от ранновизантийската епоха и четири средновековни жилища.Поради отказ на инвеститора на обекта да продължи финансирането обаче археологическите проучвания са били прекратени. Обектът е бил ограден с метална ограда, но въпреки това недобросъвестни граждани са изхвърляли отпадъци археологическия паметник.По тази причина през 2018 г. общината е предприела мерки за съхраняване на разкопките. За да се запазят археологическите структури, те били засипани и се съхранявали под земята.В началото на тази година е започнало почистването на обекта под наблюдението на археолог и реставратор от РИМ - Стара Загора, посочват от музея и допълват, че след завършването на тези дейности теренът ще бъде превърнат в обществен паркинг.", "date": "2019.01.29", "title": "Правят паркинг върху антични руини в Стара Загора"}
{"url": "https://news.bg/int-politics/siriya-i-iran-protivodeystvat-na-ikonomicheskata-voyna-na-zapada.html", "text": "Сирийският президент Башар Асад приветства икономическото споразумение с ключовия си съюзник Иран като опора срещу онова, което той определи като \"икономическа война\", водена от Запада, съобщава \"Франс прес\".Асад говори ден след като двете съюзнически държави подписаха поредица от споразумения, включително дългосрочно споразумение за \"икономическо сътрудничество\", предхождащо започването на възстановяването на разкъсаната от война страна.\"Тези споразумения... ще спомогнат за консолидиране на устойчивостта на Иран и Сирия срещу икономическата война, водена срещу тях от някои западни държави\", подчерта Асад.Той призова за \"засилване на общите усилия за отблъскване на тези страни, които продължават да се опитват да отслабят двете страни\".САЩ повторно наложиха тежки санкции срещу Иран, докато те и Европейският съюз също така включиха в черния списък няколко официални лица от режима в Дамаск и сирийски бизнесмени.11-те споразумения и меморандума за разбирателство, подписани вчера, обхващат области като икономиката, културата, образованието, инфраструктурата, инвестициите и жилищното строителство.Те бяха подписани по време на посещение на първия вицепрезидент на Иран Ешак Джахангири в сирийската столица.Иран и Сирия вече подписаха споразумение за военно сътрудничество през август, докато Техеран подкрепяше икономически Дамаск по време на конфликта чрез доставки на петрол и няколко кредитни линии.Гражданската война предизвика огромни щети на сирийската икономика и инфраструктурата, като ООН оценява цената на свързаното с войната разрушение на около 400 млрд. долара.", "date": "2019.01.29", "title": "Сирия и Иран противодействат на \"икономическата война\" на Запада"}
{"url": "https://news.bg/world/pentagonat-ne-izklyuchva-izprashtane-na-5000-voynitsi-v-kolumbiya.html", "text": "Министърът на отбраната на САЩ Патрик Шанахан не изключва изпращане на американски войници в Колумбия или региона във връзка с политическото сътресение във Венецуела, информира АП.Той поясни пред журналисти, че не е разговарял със съветника по национална сигурност Джон Болтън за изпращане на войници в Колумбия. Но Шанахан каза, че не може да коментира, след като беше запитан дали е провеждал други разговори за такъв план, или дали може да изключи такъв вариант.По време на пресконференция в понеделник . Тогава съветникът на Белия дом е имал бележка, на която е пишело \"5000 войници в Колумбия\".Колумбия споделя 2200 километра граница с Венецуела.Междувременно Шанахан съобщи, че Пентагонът изпраща \"хиляди\" войници на границата на САЩ с Мексико.Той припомни, че на границата в момента има 3000 войници, които предимно помагат на граничните патрули.", "date": "2019.01.29", "title": "Пентагонът не изключва изпращане на 5000 войници в Колумбия"}
{"url": "https://news.bg/finance/balgariya-vliza-v-chakalnyata-na-evrozonata-sled-yuni-2019-godina.html", "text": "Ако България обърне внимание на изпълнението на политиките за изравняване на доходите, страната ни може да влезе в чакалнята на еврозоната през третото тримесечие на настоящата 2019 година - юли, август, септември.Това заяви Валдис Домбровскис - заместник-председател на Европейската комисия, отговарящ по въпросите на еврото и социалния диалог, финансовата стабилност, финансовите услуги и съюза на капиталовите пазари, който се срещна с председателя на парламентарната комисия по европейски въпроси и контрол на европейските фондове Кристиан Вигенин.Зам.-председателят на ЕК Домбровскис коментира, че е в България, за да проведе задълбочени дискусии за перспективите за приемането ни към еврозоната. Той допълни, че страните в ЕС трябва да засилят устойчивостта на икономиката на ЕС, както и да бъдат подготвени за евентуални неблагоприятни явления.Според Домбровскис страната ни има силен икономически растеж, много силно фискално изпълнение и съотношение между дълг и БВП от 30 процента, което е едно от най-ниските нива в ЕС.Еврокомисарят коментира и че България е покрила три от четирите критерия за еврозоната и е поела конкретни ангажименти във връзка с членството си в икономическия съюз.Трябвало обаче да обърнем внимание на социалното измерение и по-конкретно на изпълнението на политиките за равенство на доходите, както и на програмите за придобиване на умения и достъп до пазара на труда, по думите му.Ако страната изпълни тези ангажименти, през третото тримесечие на 2019 година може да се присъединим към Валутния механизъм II (ERM II).На срещата Вигенин заяви, че Народното събрание подкрепя усилията на правителството за изпълнение на ангажиментите, свързани с приемането на България в еврозоната.По думите му България желае продължаване на евроинтеграцията в дълбочина и продължава активните си действия в посока присъединяване към Шенген и еврозоната. ой изрази задоволство от последователната политика на Европейската комисия за поддържане на активен диалог с представителите на националните парламенти.Присъединяването на България към Шенген и еврозоната ще бъде важен сигнал към българските граждани, който ще допринесе за укрепване на доверието в европейските институции и европейската интеграция. Това заяви от своя страна заместник-председателят на парламентарната комисия по бюджет и финанси Евгения Ангелова.Тя посочи, че страната ни активно е участвала в дискусиите за укрепването на икономическото управление и за доизграждането на Икономическия и паричен съюз.", "date": "2019.01.29", "title": "България влиза в чакалнята на еврозоната след юни 2019 година"}
{"url": "https://news.bg/world/turtsiya-arestuva-51-poddrazhnitsi-na-gyulen.html", "text": "Турските власти са задържали 51 души по обвинение в принадлежност към ФЕТО - организацията на поддръжниците на духовника в изгнание Фетуллах Гюлен, предаде \"Morning star\". Според данните, те са заговорничели срещу правителството.Проверени са 81 адреси в 25 провинции. Властите твърдят, че гюленистите са използвали специално приложение за комуникация. То е било свалено 600 000 пъти между 2014 и 2016 година. Припомняме, че след потушения , Анкара уволни . Много от тях бяха изправени пред съда. Арестите на заподозрени продължават Извънредното положение бе наложено и удължавано няколко пъти, а след това чрез законодателни стъпки бе въведена президентска държава. Според Турция, , а организацията му има клонове в целия свят. ", "date": "2019.01.29", "title": "Турция арестува 51 поддръжници на Гюлен"}
{"url": "https://news.bg/world/mey-s-mandat-za-predogovaryane-na-brekzit-es-kazva-ne.html", "text": "Британският премиер Тереза Мей получи от депутатите мандат да предоговаря сделката за Брекзит. Това стана ясно след гласуването на поправките към сделката в парламента късно вечерта вчера. Поправката  бе одобрена от депутатите. Тя бе внесената от консерватора Греъм Брейди и предвижда замяна на предпазния механизъм за Ирландия с алтернативи. Тя получи 317 гласа \"за\" срещу 301 \"против\". С 318 гласа \"за\" срещу 310 \"против\" мина поправката, предвиждаща избягване на излизане без сделка. Британските депутати отхвърлиха поправка, предложена от лидера на лейбъристите Джереми Корбин. Тя цели да блокира излизането на Кралството от ЕС без споразумение.  Гласуването приключи с 327 гласа \"за\" срещу 296 гласа \"против\". Стана ясно също така, че са отхвърлени поправките \"Купър\", предложената от шотландските националисти и внесената от Доминик Грийв. Първата, внесена от депутата Ивет Купър, дава право на депутатите да отложат Брекзит, ако това се налага. Втората предвижда Шотландия да не бъде извеждана от Общността против волята на шотландците, както и да бъде удължен срокът за излизане на Кралството. Тя \"падна\" след като получи 327 гласа \"против\" и само 39 гласа \"за\". Третата цели парламентът да има повече контрол върху процеса по Брекзит и алтернативи на сделката. Тя бе отхвърлена с 321 срещу 301 гласа. С 322 срещу 290 гласа бе отхвърлено предложението на опозиционната лейбъристка депутатка Рейчъл Рийвс за отлагане на Брекзит. Припомняме, че вчера вечерта се проведоха дебатите, а след това и гласуването на поправките по споразумението за Брекзит. Седем поправки бяха внесени в парламента за гласуване. Отхвърлянето на повечето от тях се счита за победа на премиера Тереза Мей. Депутатите ще гласуват за Брекзит на 14 февруари, ако не бъде прокарано споразумение.Пред депутатите британският премиер Тереза  , че законодателите могат да гласуват за отлагане на Брекзит по-късно. Тя конкретно коментира поправката \"Купър\", която ако бъде приета, правителството ще бъде принудено да отложи Брекзит, ако Камарата на общините не прокара споразумение до 26 февруари. Поправката основно изключва Брекзит без сделка.Първият министър на Шотландия втори ререфендум за независимост, ако се стигне до Брекзит без сделка. По време на гласуването, поддръжници на оставането в ЕС протестираха за пореден път пред парламента. Френският президент Еманюел Макрон напомни, че споразумението няма да бъде преразглежано повече. Същото направиха от и европарламента.Днес премиерът Мей и председателя на Европейския съвет Доналд Туск ще разговарят по темата. Очаква се Европарламентът също отново да обсъди излизането на Лондон. Ще говорят председателят на ЕП Жан-Клод Юнкер и основният преговарящ от ЕС Мишел Барние. Официално, Лондон трябва да напусне ЕС на 29 март, но това изглежда все по-трудно. ", "date": "2019.01.29", "title": "Мей с мандат за предоговаряне на Брекзит, ЕС казва \"не\" "}
{"url": "https://news.bg/world/sasht-daesh-zagubi-99-5-ot-teritoriyata-si-v-siriya.html", "text": "Групировката \"Ислямска държава\" загуби 99,5% от територията си в Сирия. Тя вече е върната на сирийския народ. В рамките на седмици, вече 100% от нея ще е техните ръце. Това обяви американският военен министър Патрик Шанахан, цитиран от Анадолската агенция. Той направи изявлението в Пентагона, по време на обсъждането на . Припомняме, че миналата година президентът Доналд Тръмп го обяви и вече бившият министър на отбраната Джеймс Матис подписа указа, преди да напусне поста си. , наброяващи повече от 2 хиляди души, може да отнеме от 60 до 100 дни.По данни на Шанахан, групировката вече не е способна да управлява територии в страната, финансовото ѝ положение също не е добро. Някога простиращият се на огромни територии \"халифат\" на терористичната групировка ДАЕШ (\"Ислямска държава\") е бил  територия в източната част на Сирия. Това обяви по-рано високопоставен кюрдски командир.С подкрепата на оглавяваната от САЩ военна коалиция, Сирийските демократични сили (СДС) са в последните етапи от настъплението, започнало преди повече от 4 месеца срещу последния бастион на терористите.Според Сирийския център за наблюдение на човешките права повече от 1200 терористи и около 600 бойци на СДС са били убити от началото на офанзивата на 10 септември.Допълва се, че над 400 цивилни също са загинали, като много от тях са убити при въздушни удари на международната коалиция.", "date": "2019.01.29", "title": "САЩ: ДАЕШ загуби 99,5% от територията си в Сирия "}
{"url": "https://news.bg/weather/12-oblasti-v-zhalto-zaradi-valezhi.html", "text": "Жълт код за валежи от дъжд и сняг е обявен за 12 области на страната за сряда. Това съобщиха от АПИ. Ще има валежи от дъжд, а над 1000 метра - от сняг, с количества между 25 и 35 л/кв.м.Кодът е в сила за областите Благоевград, Видин, Враца, Кюстендил, Кърджали, Монтана, Перник, Пловдив, Смолян, Стара Загора и Хасково. Максималните температури ще са между 3 и 14 градуса. Атмосферното налягане ще се понижава. Припомняме, че дни наред селища в страната  без ток заради обилните снеговалежи. Грипна епидемия ", "date": "2019.01.29", "title": "12 области в жълто заради валежи "}
