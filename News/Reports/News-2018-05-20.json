{"url": "https://news.bg/world/tramp-pogva-fbr-za-podslushvane.html", "text": "Президентът на САЩ Доналд Тръмп ще поиска в понеделник от министерството на правосъдието да провери дали ФБР е внедрявало свои информатори в щаба на неговата предизборна кампания през 2016 г.Това съобщи Си Ен Ен.Телевизията се позовава на съобщение в социалната мрежа \"Туитър\", написано от самия Доналд Тръмп.Освен това той ще поиска разследване дали ФБР е подслушвало хора от предизборния му екип за политически цели или дали това е направено по искане на хора от администрацията на неговия предшественик Барак Обама.Искането на Тръмп става на фона на спекулациите, че Доналд Тръмп е използвал услугите на руски хакери срещу основния си конкурент Хилари Клинтън от Демократическата партия.", "date": "2018.05.20", "title": "Тръмп погва ФБР за подслушване"}
{"url": "https://news.bg/society/stotitsi-po-stapkite-na-boyan-petrov.html", "text": "Стотици се отправиха от столичния квартал \"Княжево\" до \"Копитото\" по стъпките на алпиниста Боян Петров, който завинаги остана на Шиша Пангма.Огромно множество от близки, приятели и познати на Боян Петров тръгнаха по маршрута, по който алпинистът тренирал преди всяка своя експедиция. Инициативата е организирана от близки на Боян.На мястото се събраха както близки и познати на алпиниста, така и хора, които се възхищаваха на бодрия дух на Петров.\"Бояне, ти си с нас\" пишеше на тениските на някой от хората, поели пътя по маршрута. По пътеката вървях както възрастни хора, така и малки деца.Припомняме, спасителната операция по издирването на изчезналия в Хималаите български алпинист беше прекратена. При действията на спасителите, които продължиха 11 дни, не бяха открити следи от Боян на върха Шиша Пангма.Боян Петров ще остане завинаги в Хималаите.В периода от 2009 до 2017 година Петров покори десeт осемхилядника - Гашербрум-1 (8068),  (8586), Броуд пик (8047),  (8611), Манаслу (8163),  (8091),  (8463), Нанга Парбат (8126), Гашербрум-2 (8035) и (8172).Алпинистът целеше да стане първият българин, покорил всичките 14 върха над 8 000 метра в света. До заветната цел на Боян оставаха само още четири осемхилядника, между които и най-високият връх в света - връх Еверест. По план Боян трябваше да тръгне към най-високата точка на света, след като изкачи връх Шиша Пангма. ", "date": "2018.05.20", "title": "Стотици по стъпките на Боян Петров"}
{"url": "https://news.bg/world/ispaniya-planira-da-zapazi-kontrola-nad-kataluniya.html", "text": "Премиерът на Испания Мариано Рахой планира централното правителство да продължи контрола над Каталуния, пише \"Паис\".Новият лидер на Каталуния Ким Тора разкри кабинета в събота. В него влизат политици, които са в затвора и чакат процес или са избягали в чужбина заради опитите си да отделят Каталуния от Испания. Ходът на Тора се разглежда като провокация към правителството в Мадрид.Преди Рахой обяви, че щом законно правителство поеме управлението на Каталуния, той ще отмени прекия контрол.В съобщение в събота правителството обяви, че анализира новия кабинет, който трябва да бъде одобрен от Мадрид преди да поеме управлението, като се взема под внимание правният статут на някои предложени кандидати.Рахой е разговарял с лидера на социалистите Педро Санчес и с председателя на \"Сиудаданос\" Алберт Ривера за каталунската ситуация.Социалистите ще подкрепят всяко решение на правителството за блокиране формирането на каталунски кабинет, който включва членове в затвора или в изгнание, каза Санчес пред вестник La Razon.", "date": "2018.05.20", "title": "Испания планира да запази контрола над Каталуния"}
{"url": "https://news.bg/world/natsionalisti-prebiha-kmeta-na-solun.html", "text": "Националисти нападнаха кмета на Солун Янис Бутарис по време на мероприятие, свързано с годишнина от Понтийския гръцки геноцид, съобщава Greek City Times.Според медията в събота около 10 души нападнаха 75-годишния, който е известен с антинационалистическата си позиция. Националистите поискаха от кмета да напусне събитието, след което го атакуваха с бутилки и го заритаха в главата и краката, докато мъжът се свлече на земята.Бутарис беше приет в болница и остана цялата нощ.\"Те ме удряха навсякъде. Ритници, юмруци, много\", каза кметът пред държавната агенция ANA.\"Жалка атака, но аз съм добре\", добави той.Преди време Бутарис нарече членове на гръцката крайнодясна партия \"Златна зора\" \"убийци\" и \"нацисти\". През 2012 г. той беше избран за \"най-добрия кмет в света\" за месец октомври от британската фондация City Mayors.Понтийският холокост е свързан с насилствената масова депортация и убийството на над 353 000 понтийски гърци от младотурските власти през периода от 1915 до 1917 година в Османската империя.", "date": "2018.05.20", "title": "Националисти пребиха кмета на Солун"}
{"url": "https://news.bg/bulgaria/ostaviha-za-postoyanno-v-aresta-bludstvaliya-s-detsa-v-stolichno-uchilishte.html", "text": "Съдът реши да остави за постоянно в ареста мъжа, задържан по обвинение за блудство с две малолетни деца в училище в София.Решението е взето на закрито заседание на Софийски градски съд, информира БНР.Според защитата мъжът категорично отрича да е извършил подобни действия, а самопризнанията, за които беше съобщено по-рано, според адвокатите, са направени под натиск, допълва радиото.Преди два дни се появи информация, че мъж е задържан от столичната полиция за блудство с деца от столично училище. Арестът е извършен след сигнал от родители на малолетни ученици от 17 СУ \"Дамян Груев\" в квартал \"Западен парк\".Задържаният Валентин Асенов е познат на полицията, тъй като е регистриран за кражби, но е работел като доставчик на храни и е имал пропуск за достъп до училищната сграда. Ученици твърдят, че мъжът е затворил в тоалетната две момичета от първи клас. Според някои деца той е показвал порнографски клипове на телефона си.", "date": "2018.05.20", "title": "Оставиха за постоянно в ареста блудствалия с деца в столично училище"}
{"url": "https://news.bg/bulgaria/razbraha-se-destileriite-da-izkupyat-maksimalno-vazmozhno-kolichestvo-rozov-tsvyat.html", "text": "Дестилериите, преработващи розов цвят, се разбраха на тричасова среща с министъра на земеделието Румен Порожанов да изкупят максимално възможно количество розов цвят.Това стана ясно след тричасова среща на министъра на земеделието, храните и горите Румен Порожанов с представители на розопроизводители, преработватели, кметове и депутати, съобщават от ведомството.Дестилериите ще изкупят максимално възможно количество, дори и надвишавайки производствените си капацитети.В момента повечето дестилерии работят на максимални обороти като изпълняват договорите си с регистрирани производители. При възможност и свободен обем те поеха ангажимент да изкупят и още количества, се допълва в съобщението на министерството.Всички се обединиха, че проблемите тази година са вследствие от свръхреколта от розов цвят, която се дължи на ръст на насажденията с 22% за последните 2 г. и добри климатични условия. Освен това има и значителни количества непродадено розово масло от миналата година. Това е довело и до натиск върху изкупните цени и намалението им спрямо предходни години.Порожанов отбеляза, че министерството не може да определя изкупни цени, но апелът му към преработвателите е да покриват себестойността и не по-малко от минимална печалба за производителите.За да бъдат подпомогнати стопаните в кризисната ситуация, ще бъде отпусната и държавна помощ \"де минимис\". Тя обаче може да бъде предоставена само на регистрирани земеделски производители.Всички участници в срещата се обединиха за нуждата от регулация по веригата на производството и преработката на рози. За целта предстои да бъде подготвен законопроект за розата, който да бъде приет с максимален консенсус от всички политически сили в Народното събрание.\"Извод от срещата в Министерство на земеделието, горите и храните е, че розопроизводителите са трябва да се върнат назад към форми на АПК и ТКЗС - добре, но това в дългосрочен план. Утре малките розопроизводители, които имат по няколко декара земя, без да са регистрирани като земеделски производители, остават без грижа от държавата\".Това заяви след срещата народният представител от ПГ на \"БСП за България\" Веска Ненчева, информират от пресцентъра на партията.Тя добави, че тези малки производители са млади семейства, хора на по 25-30 години, които са започнали да обработват земята и са закупили рози преди една или две години и разчитат цвета им да бъде изкупен, за да се прехранват.\"\", категорична бе тя.Народният представител добави още, че срещата е протекла в назидателен дух от страна на розоварите, а кметовете на населените места, в които розопроизводството е основен поминък са останали без отговори на своите въпроси.", "date": "2018.05.20", "title": "Разбраха се дестилериите да изкупят максимално възможно количество розов цвят"}
{"url": "https://news.bg/bulgaria/tsentarat-na-sofiya-bez-topla-voda-ot-20-do-29-avgust.html", "text": "Центърът на София няма да има топла вода от 20 до 29-и август 2018 г., стана ясно на брифинг на \"Топлофикация София\", информира БНТ.През периода изцяло ще бъде спряна работата на ТЕЦ \"София\", като клиентите от Централната градска част ще останат без топла вода.Засегнати ще са живущите на: ул. .\"Топлофикация София\" стартира изпълнението на утвърдената от Столичния общински съвет ремонтна и инвестиционна програма за 2018 година. През летните месеци ще се обследва топлопреносната мрежа, ще се извършват рехабилитационни и строително-монтажни дейности. Ще бъде реконструирана топлопреносната мрежа по улиците \"Граф Игнатиев\" и \"6-ти септември\".БНР уточнява, че ремонтите ще започнат от 5 юни.Планирана е подмяна на 20 километра топлопроводи. За целта са осигурени близо 9 милиона лева. Очакванията са най-дългият ремонт да бъде в \"Младост 3\".Ръководителят на Дирекция \"Експлоатация\" инж. Боян Паунов обяви предложението за повишение на цената на парното за новия регулаторен период от 1 юли до 30 юни 2019 г.\"Под 4% е предложението за увеличение на цената на топлинната енергия. Сегашното увеличение на цената на газа, което не е ясно окончателно какъв ще бъде размерът, то ще даде отражение вече на предварително зададен модел в КЕВР и единствено регулаторът може да каже каква ще бъде цената\", каза той.", "date": "2018.05.20", "title": "Центърът на София без топла вода от 20 до 29 август"}
{"url": "https://news.bg/world/zaplahi-za-atentat-sreshtu-erdogan-po-vreme-na-vizitata-mu-v-bosna.html", "text": "Вицепремиерът на Турция Бекир Боздаг разкри, че има заплахи за атентат срещу президента Реджеп Ердоган по време на визитата му в Босна днес, информира \"Хюриет\".\"\", написа Боздаг в \"Туитър\".Според Боздаг турският лидер не е човек, който ще се уплаши от смъртни заплахи или ще се върне по поетия от него път, или ще се откаже от каузата си.Ердоган съобщи, че разузнавателната служба МИТ го е информирала за получени сигнали за подготвян атентат срещу него.Турският лидер ще участва на митинг в Сараево днес следобед. Той също така ще проведе разговори с члена на председателството на Босна и Херцеговина Бакир Изетбегович.Ердоган ще се обърне към турците в босненската столица преди изборите на 24 юни.Повече от 3 милиона турци в чужбина ще могат да гласуват от 7 юни.", "date": "2018.05.20", "title": "Заплахи за атентат срещу Ердоган по време на визитата му в Босна"}
{"url": "https://news.bg/world/vmro-dpmne-se-obyavi-protiv-republika-ilindenska-makedoniya.html", "text": "Основната опозиционна партия в Македония ВМРО-ДПМНЕ съобщи, че е против промяна на името на страната на \"Република Илинденска Македония\", което подкопава перспективите за разрешаване на дългогодишния спор с Гърция, информира \"Ройтерс\".Вчера гръцки опозиционни партии обявиха, че са против това предложение на Скопие, а днес Гърция подчерта, че няма да подкрепи името на западната ни съседка да бъде \"Илинденска Македония\".Премиерът на Македония Зоран Заев и гръцкият му колега Алексис Ципрас обсъдиха предложението в кулоарите на срещата на върха ЕС-Западните Балкани в София в четвъртък.Но Заев се нуждае от подкрепата на ВМРО-ДПМНЕ за всяка промяна на името, за да влезе в сила. Ципрас в същото време се опитва да си осигури политическа подкрепа в страната си.Водената от Заев коалиция трябва да си осигури 2/3 мнозинство в 120-местния парламент, за да прокара конституционни промени, изисквани, за да се одобри новото име.\"\", каза лидерът на партията Християн Мицковски след среща със Заев.За македонците Илинден или 2 август е символична дата - през 1903 г. районът се надига срещу османското управление, а също така на същата дата през 1944 г. се полагат основите за установяване на Република Македония в рамките на бивша Югославия, отбелязва \"Ройтерс\".Ципрас пък не успя да си осигури подкрепата на коалиционните си партньори и опозиционните партии.Партньорите му от \"Независими гърци\" заявиха многократно, че няма да подкрепят име, което включва \"Македония\", докато опозиционната партия \"Нова Демокрация\" коментира, че предложеното име е \"неприемливо\".Но днес Заев заяви, че \"с това име ние правим пълна разлика от региона Македония в Гърция, разлика във всеки аспект\".", "date": "2018.05.20", "title": "ВМРО-ДПМНЕ се обяви против \"Република Илинденска Македония\""}
{"url": "https://news.bg/bulgaria/gerb-sezira-dans-i-prokuraturata-za-falshivata-novina-za-vodata-na-ermenkov-ot-bsp.html", "text": "По всички данни на \"Софийска вода\" АД отсъстват каквито и да било основания да се твърди, че водата в София е замърсена и съдържа живак, олово и естествен уран. Годишно Столична община чрез \"Софийска вода\" осъществява над 140 000 изследвания на качеството на водата.По този начин общинският съветник от ГЕРБ Лорита Радева опроверга твърденията на депутата от БСП Таско Ерменков, че водата в София е замърсена, негодна и некачествена за пиене.По думите й гражданите на София могат да бъдат спокойни, защото няма никакви отклонения в качеството на водата, няма повишени замърсявания и нито едно от лабораторните изследвания не показва това. Радева изтъкна, че това твърдение не може да бъде подлагано на съмнение, защото лабораторията е модернизирана през последните месеци.\"Чрез денонощния мониторинг, който се извършва от \"Софийска вода\", се дава навременна гаранция, че софиянци получават навременна и качествено проверена вода\", каза тя и допълни, че това, което се публикува в социалните мрежи е една некоректна, недостойна и непочтена фалшива новина.Радева изрази и възхищението си, че водата в София е шестата по чистота в Европа поради технологиите за нейното пречистване. Тя увери, че Столичната регионална инспекция също ще провери качеството на водата през седмицата.На въпрос изсипали ли си са в река Искър огромно количество химикали, тя заяви, че твърденията, които са публикувани на сайта на \"Софийска вода\" АД, че водата е замърсена и негодна за пиене, не са верни.В отговор на запитване дали е вярно, че Димитър Георгиев, началник на ДАНС, е потвърдил информацията, публикувана от Таско Ерменков, че водата е замърсена, от централата заявиха, че не се наблюдава никакво замърсяване и тази информация е невярна.Депутатът Александър Иванов от своя страна обвини Таско Ерменков за невярната информация, която е публикувал и посочи, че това не е първият статус от страна на червения депутат в социалните мрежи.\"\", подчерта Александър Иванов и добави, че от БСП трябва да понесат своята отговорност и наказание по случая.От ГЕРБ се заканиха, че ще сезират ДАНС и Софийската градска прокуратура по случая.Депутатът Станислав Иванов от своя страна призова Таско Ерменков да разкрие кой така загрижено и анонимно му е \"хвърлил бомбата\", че водата в София е негодна и замърсена за пиене.\"Какво целите г-н Ерменков и защо се опитвате да поставяте българските граждани в страх, чудене и парализа\", попита герберът и допълни, че трябва да се засрами от своята постъпка.Иванов се нахвърли върху БСП и за заигравката им с превозвачите, със страховете на хората в Кърджали, че ще се отделя, за продажбата на електроразпределителното дружество ЧЕЗ, за водата в Хасково, че съдържа уран.\"\", отсече той.", "date": "2018.05.20", "title": "ГЕРБ сезира ДАНС и прокуратурата за „фалшивата” новина за водата на Ерменков от БСП"}
{"url": "https://news.bg/bulgaria/vodata-v-sofiya-ne-krie-risk-za-zdraveto-na-horata-uveryavat-ot-zdravnata-inspektsiya.html", "text": "Няма отклонения в качеството на питейната вода на територията на град София.Това уверяват от Столична регионална здравна инспекция (СРЗИ) в съобщение до медиите след разпространената от депутата от БСП Таско Ерменков информация, че водата е отровена.Във връзка с появили се в социалните мрежи спекулативни публикации за опасна за употреба вода в София, Столичната регионална здравна инспекция уведомява, че показателите от извършвания постоянен (група А) и периодичен (група Б) мониторинг на водата са в норма, се казва в съобщението.Допълва се, че питейната вода на територията на град София отговаря на изискванията за качество на водата. Стойностите на показателите от изследваните контролни проби са в съответствие с изискванията на Наредба 9 от 16.03.2001 г. за качеството на водата, предназначена за питейно-битови цели.СРЗИ уверява всички жители и гости на столицата, че консумацията на питейната вода не крие риск за здравето на хората.Здравните власти призовават гражданите да черпят информация от достоверни източници, каквито са институциите, заключават от инспекцията.", "date": "2018.05.20", "title": "Водата в София не крие риск за здравето на хората, уверяват от здравната инспекция"}
{"url": "https://news.bg/bulgaria/meditsi-ot-loveshkata-bolnitsa-blokiraha-patya-sofiya-varna.html", "text": "Пореден протест на медици от болницата в Ловеч блокира движението по пътя София - Варна в района на пътен възел Абланица, информира БНР.Демонстрацията е срещу лошото финансово състояние на здравното заведение и неясното му бъдеще.В акцията участват близо 200 души - медици от ловешката болница и жители на града. Те настояват държавата да предприеме адекватни мерки за излизане от тежкото финансово състояние на болницата.В петък недоволните са изпратили писмо до министъра на здравеопазването и областния управител на Ловеч, в което настояват да бъде сформиран кризисен щаб, който в 14-дневен срок да определи статута на болницата. Ако искането не бъде изпълнено, на 1 юни лекари от възлови отделения в лечебното заведение ще подадат оставки, което ще блокира работата на ловешката болница.Медиците също така искат оставката на заместник-министъра на здравеопазването Жени Начева, защото не може да се справи с проблемите на закъсалите лечебни заведения.Те предупреждават, че протестите ще продължат до разрешаването на проблема.Блокадата на пътя ще продължи до 18 часа, като автомобилите ще бъдат пропускани през 10 минути, за да не се образуват големи задръствания, съобщава още БНР.", "date": "2018.05.20", "title": "Медици от ловешката болница блокираха пътя София – Варна"}
{"url": "https://news.bg/world/iran-podkrepata-na-evropa-za-yadrenata-sdelka-ne-e-dostatachna.html", "text": "Европейският съюз не прави достатъчно за запазване на ползите за Иран от международното ядрено споразумение от 2015 г. след изтеглянето на САЩ.Това заяви външният министър на Ислямската република Мохамед Джавад Зариф пред енергийния еврокомисар Мигел Ариас Канете в Техеран, информира \"Ройтерс\", позовавайки се на местната агенция IRNA.\"\", каза Зариф пред европейския комисар.След като президентът на САЩ Доналд Тръмп обяви на 8 май, че страната му напуска ядреното споразумение, лидерите на ЕС обещаха да се опитат да запазят търговския обмен с Ислямската република, но признават, че няма да бъде лесно.\"\", заяви от своя страна Канете пред западни журналисти след двудневна среща с ирански представители в Техеран.\"Посланието ни е много ясно. Това е ядрено споразумение, което работи\", каза още той.Вашингтон заплаши да наложи нови санкции, които ще засегнат всички компании, търгуващи с Ислямската република. Някои чуждестранни фирми сигнализираха, че могат да се изтеглят от Иран.\"Посланието на големи европейски компании за възможно прекратяване на сътрудничеството си с Иран не съответства на ангажимента на ЕС да изпълнява ядреното споразумение\", подчерта Зариф.По-рано днес финансовият министър на Франция Бруно льо Мер коментира, че ЕС може да компенсира компаниите, засегнати от санкциите на САЩ срещу Иран.", "date": "2018.05.20", "title": "Иран: Подкрепата на Европа за ядрената сделка не е достатъчна"}
{"url": "https://news.bg/world/roman-abramovich-ostana-bez-britanska-viza.html", "text": "Британските власти все още не са издали нова виза на руския олигарх и собственик на английския футболен клуб \"Челси\" Роман Абрамович, пише \"Гардиън\", позовавайки се на информация на руски медии и хора, които са близки с милиардера.Не е ясно дали Великобритания ще издаде нова виза на Абрамович.Абрамович, който е 13-ият най-богат човек във Великобритания със състояние от 9,2 милиарда британски лири, имаше бизнес виза на Острова, която изтече преди няколко седмици. Той е подал документи за нова виза, но все още не му е гарантирана.Той не беше на финала за Купата на футболната асоциация на \"Уембли\", който завърши с победа (1-0) за \"Челси\" срещу \"Манчестър юнайтед\".Източник, познат на Абрамович, заяви, че не му е отказана виза, а просто за подновяването й е нужно повече време.Представител на милиардера отказва коментар, отбелязвайки, че това е \"личен въпрос\".Руски медии пишат, че визата на Абрамович е изтекла преди 3 седмици и че за последно е летял до Лондон с частния си самолет Boeing 767 на 1 април.Руският олигарх купи \"Челси\" през 2003 г. При него клубът постигна безпрецедентен успех, включително пет шампионски титли.", "date": "2018.05.20", "title": "Роман Абрамович остана без британска виза"}
{"url": "https://news.bg/world/makedoniya-ne-ochakva-teritorialni-pretentsii-ot-balgariya.html", "text": "Правителството на Македония не очаква териториални претенции от България, ако държавата приеме името \"Република Илинденска Македония\".Това заяви вицепремиерът на съседката ни Радмила Шекеринска, цитирана от МИА.Според нея предложеното име е отлична база за решение.Тя поясни, че целта на Скопие е да се намери решение, което е положително за Македония и Гърция. Шекеринска добави, че страната й не е имала и няма да има териториални претенции към съседите си, а търси развитие на партньорството и приятелството с държавите в региона.По-рано днес основната опозиционна партия в Македония ВМРО-ДПМНЕ съобщи, че е против промяна на името на страната на \"Република Илинденска Македония\". В Гърция опозицията също не прие предложението на Скопие.", "date": "2018.05.20", "title": "Македония не очаква териториални претенции от България"}
{"url": "https://news.bg/world/60-ot-italiantsite-podkrepyat-koalitsiya-liga-5-zvezdi.html", "text": "Мнозинството италианци ще подкрепят ново правителство на крайнодясната партия \"Лига\" и Движението \"5 звезди\", показва социологическо изследване, публикувано от вестник \"Република\", цитиран от ДПА.60% от анкетираните в сондажа, проведен от института \"Демос\", заявяват, че подкрепят подобен кабинет. Само ¼ от респондентите са на мнение, че трябва да се проведат нови парламентарни избори.Италия е в политическа безизходица от проведените на 4 март парламентарни избори, при които нито една партия не успя да спечели достатъчно гласове за мнозинство.Двете италиански партии договориха програма за ново правителство, след като \"Лига\" се съгласи да остави \"Форца Италия\" на бившия премиер Силвио Берлускони извън готвения кабинет.\"Република\" пише, че проточилите се преговори са причина мнозинството италианци да желаят да се сложи край на това чакане.Членовете на \"5 звезди\" одобриха сделката в петък. Членовете на \"Лига\" гласуват през уикенда, като резултатите се очакват късно тази вечер. Всяко споразумение трябва да получи подкрепата и на президента Серджо Матарела.", "date": "2018.05.20", "title": "60% от италианците подкрепят коалиция „Лига”-„5 звезди”"}
{"url": "https://news.bg/regions/7-dushi-sa-postradali-v-sportna-zala-kolodruma.html", "text": "7 души, сред тях и полицаи, са пострадали при масов бой в спортна зала Колодрума в Пловдив. Конфликтът е възникнал късно снощи по време на боксов мач, на който са присъствали и футболни фенове. За овладяването на ситуацията се е наложила намесата на специализираните полицейски сили, тъй като са хвърляни тежки предмети и много бомбички. Има задържани, утре ще стане ясно дали Районната прокуратура в Пловдив ще им повдигне обвинения.Футболните фенове са били в залата за среща на двама от ММА бойците, които познават. Според хора от публиката, е било ясно, че агитките търсят провокация.Те не отиват на събитието с идеята да се забавляват, да гледат едно зрелищно шоу, те отиват с идеята да стане бой, да стане суматоха. Това разказва пред БНТ Николай Вършилов - очевидец.И точно това се случва. Недоволни от резултата на ринга, феновете започват да хвърлят столове. А след това и бомбички.Голяма суматоха, едни хора тичаха и крещяха, имаше много деца, много майки, които тичаха към изходите, беше ужас, наистина пълен ужас, уточнява друга свидетелка Дияна Плачкова.", "date": "2018.05.20", "title": "7 души са пострадали в спортна зала Колодрума"}
{"url": "https://news.bg/bulgaria/selo-galiche-izbira-kmet.html", "text": "Село Галиче избира кмет днес. Кандидатите за поста са трима - Страхил Стоянов - ГЕРБ, Николай Банков - ВМРО - Българско национално движение и Веселин Георгиев Тушинов - БСП.Дотук се стигна, след като кметът Ценко Чоков бе съден и отстранен от поста след обвиннения от съселяни, че упражнява насилие над тях като лихвар.  Чоков получи по-рано през май  4,6 г. ефективна присъда - за отвличане, палеж на кола и за средна телесна повреда.Обвиненият за организатор и ръководител на престъпна група Ценко Чоков бе внесен на носилка в съдебната зала, за да чуе присъдата си.Синът му - Мартин Чоков, е невинен за организиране на престъпна група. Спецсъдът призна Мартин Чоков за виновен за заплаха за убийство и за лихварство. За тези две обвинения той получава общо наказание от 4,5 г. затвор.Избори ще се проведат още в Макреш, област Видин,  кметство Криво поле, община Хасково.Избори ще има и в Мост, Община Кърджали. В надпреварата участват двама кандидати: Емин Исмаил от ПП ГЕРБ и Лятиф Расим от ДПС.Гласуват и в село Семчиново,.Жителите на кметство Маломир, община Върбица, област Шумен и кметство Миланово, община Велики Преслав, област Шумен. Кандидатите за поста са двама: Хасан Хасанов, Салим Ахмед, ДПС.", "date": "2018.05.20", "title": "Село Галиче избира кмет "}
{"url": "https://news.bg/weather/dazhdovna-nedelya.html", "text": "Днес ни очаква предимно облачно и дъждовнo време. Това съобщават от НИМХ на БАН. Максималните температури ще са между 21 и 26 градуса.Ще духа до умерен вятър. Атмосферното налягане е по-ниско от средното за месеца и ще се повишава. През следващите дни не се очаква съществена промяна. ", "date": "2018.05.20", "title": "Дъждовна неделя "}
{"url": "https://news.bg/world/republika-ilinden-makedoniya-kompromis-v-spora-s-gartsiya.html", "text": "Премиерът на Македония Зоран Заев съобщи, че неговата администрация е постигнала споразумение с гръцките лидери за ново име за страната си, което вероятно ще доведе до края на десетилетен спор между балканските съседи, предаде АФП.\"Република Илинден Македония\" е договорено като компромисно име от двете страни и ще бъде поставено на референдум за одобрение от македонските граждани. Името е дадено и като \"Република Илинденска Македония\".Илинден е македонски град, известен с въстанието от 1903 г. срещу турски окупатори и с въстанието през 1944 г. срещу нацистите.Гръцкият премиер Алексис Ципрас на 19 май не посочи конкретно искането на Заев за споразумение за името, но заяви, че страните са \"по-близо от всякога\" до решение.\"Не трябва да губим тази историческа възможност, да не правим тромави стъпки в крайните метри до финалната линия\", каза Ципрас в реч.Опозиционните партии в Гърция единодушно отхвърлиха обаче предложението на Скопие да приеме името \"Република Илинденска Македония\" като компромисно решение.Външният министър на България Екатерина Захариева потвърди на 18 май Радио \"Свободна Европа\", че двете страни са обсъдили името \"Република Илинден Македония\" по време на срещата на високо равнище между ЕС и Западните Балкани в София.Спорът за името между Македония и Гърция е от 1991 г., когато Скопие обяви независимост след рухването на комунистическата Югославия.Атина се противопоставя на името на Македония, защото има своя собствена северна провинция, наречена Македония, и се опасява, че това може да означава териториални амбиции.Спорът възпрепятства амбициите на Македония да се присъедини както към Европейския съюз, така и към НАТО.Преговорите за разрешаване на спора постигнаха напредък, откакто Македония наскоро се съгласи да промени името на летището на Александър Велики в Скопие до международното летище в Скопие, в знак на добра воля за Гърция.Гръцкото правителство заяви, че македонската конституция трябва да бъде преразгледана, за да стане ясно, че страната не счита провинцията за част от територията си.\" се казва в изявление на Ципрас от 19 май.Дори и с очевидното споразумение между македонските и гръцките лидери, Заев все още е изправен пред опозиция от страна на националистите у дома, които не приемат компромиса с Атина.Други компромиси, направени преди това, включват добавяне на географски модификатори към името, като \"Северна Македония\" и \"Горна Македония\".", "date": "2018.05.20", "title": "\"Република Илинден Македония\" - компромис в спора с Гърция "}
{"url": "https://news.bg/crime/borisov-obzhalva-reshenieto-po-deloto-na-joncheva.html", "text": "Премиерът Бойко Борисов ще обжалва решението на съда по делото за уронване на престижа на депутата от БСП и журналист Елена Йончева, предаде \"Дарик\".Адвокатът му Марин Марковски определи решението на първоинстанционния съд като съдебна грешка.Самата Йончева заяви, че все още не е официално уведомена за решението на съда и очаква това да се случи.Припомняме, че решението на Софийския районен съд е от 17 май и може да бъде обжалвано.То гласи Борисов да заплати 5000 лв. на Йончева.\"По време на предизборната кампания, Бойко Борисов отправи към мен клевети и неистини, и поради тази причина го съдя за клевета\", заяви Йончева миналата година. По думите ѝ, Борисов е обяснявал, че държавата е платила за нейните филми и че се е възползвала от положението си до премиера г-н Сергей Станишев. Тя обясни, че никога не е кандидатствала за държавна субсидия или бюджет от БНТ.", "date": "2018.05.20", "title": "Борисов обжалва решението по делото на Йончева"}
{"url": "https://news.bg/bulgaria/pohod-v-chest-na-boyan-petrov.html", "text": "Днес се провежда походът в памет на алпиниста Боян Петров от \"Княжево\" до \"Копитото\".Инициативата е на негови приятели. Сборната точка е в квартал \"Княжево\". Приятелите на българския алпинист се събират в 9 часа.Припомняме, спасителната операция по издирването на изчезналия в Хималаите български алпинист беше прекратена. При действията на спасителите, които продължиха 11 дни, не бяха открити следи от Боян на върха Шиша Пангма.Боян Петров ще остане завинаги в Хималаите.В периода от 2009 до 2017 година Петров покори десeт осемхилядника - Гашербрум-1 (8068),  (8586), Броуд пик (8047),  (8611), Манаслу (8163),  (8091),  (8463), Нанга Парбат (8126), Гашербрум-2 (8035) и (8172).Алпинистът целеше да стане първият българин, покорил всичките 14 върха над 8 000 метра в света. До заветната цел на Боян оставаха само още четири осемхилядника, между които и най-високият връх в света - връх Еверест. По план Боян трябваше да тръгне към най-високата точка на света, след като изкачи връх Шиша Пангма.", "date": "2018.05.20", "title": "Поход в чест на Боян Петров"}
{"url": "https://news.bg/world/nameriha-parvata-cherna-kutiya-na-samoleta-razbil-se-v-kuba.html", "text": "Кубинските власти съобщиха, че са намерили една от двете черни кутии на самолета, който се разби в близост до летище Хавана, убивайки повече от 100 души, информира BBC.Кутията е намерена в \"добро състояние\".Черната кутия, която вече е била възстановена, съдържа ключови полетни данни и информация за случилото се с самолета.Министърът на транспорта на Куба - Адел Йзиеро заяви, че се надява второто устройство да бъде възстановено скоро.Той информира, че към момента официалната смъртност от катастрофата е стигнала до 110 души, в това число и 11 чужденци.Три жени преживяха катастрофата, но се казва, че са в критично състояние със сериозни изгаряния.Инцидентът е най-лошото въздушно бедствие в Куба за последните десетилетия. В държавата в събота бе обявен двудневен национален траур.", "date": "2018.05.20", "title": "Намериха първата \"черна кутия\" на самолета, разбил се в Куба"}
{"url": "https://news.bg/crime/bivsh-ministar-videoregistrati-shte-ni-spasyat-ot-agresiyata-na-patya.html", "text": "Ако искаме да предотвратим агресията по пътищата, трябва да се въведат видеорегистратите в България. Освен това, е нужно да се спазва и Законът за движение по пътищата.Това заяви в ефира на Нова Антон Станков, бивш министър на правосъдието и съдия, по повод какви законови промени трябва да се предприемат, за да се предотврати агресията по пътищата.По думите му Законът за движение по пътищата, трябва да се спазва. \"Незнанието на закона не извинява никого и ние имаме неграмотност по отношение на неспазване на законите. Знаем порочните практики в България как се взимат шофьорски книжки\", изтъкна Станков. Той констатира, че агресията е заложена вътре в хората и автомобилът по думите му не се използва само за пътно превозно средство, а и за извършване на антентати.Бившият министър на правосъдието предупреди, че една от мерките, до които прибягват повечето хора - заснемането с телефон - е опасна, защото не се знае как ще бъде приета от съда. Според него обаче, ако всички в купом си търсим правата, полицията няма да си позволи да не си върши работата, нито мутрите на пътя ще си продължат да се държат по този начин.\"Ако решим да не се занимаваме с тези неща, да не си търсим правата и да не си губим времето, ще продължим да живеем в едно болно общество на бунтари, нацисти и неориентирани млади хора\", отсече Станков.Певецът Люси Иларионов, станал жертва на агресия на пътя от своя страна разказа за случая, в който е пострадал.Иларионов пътувал в района на Велико Търново, когато се спречкал с друг шофьор на пътя. \"На въпросния ден господинът извади оръжие и започна да стреля. Аз реших да говоря, защото няма развитие по случая оттогава, а само ходя и давам интервюта\", Иларионов.Той се закани, че ще продължи да притеснява министърът на вътрешните работи Валентин Радев, както и неговият заместник Стефан Балабанов, защото нямало как да остави нещата така. Люси Иларионов допълни, че това, което знае за човека, който е стрелял с оръжие е, че учи Право в ЮЗУ \"Неофит Рилки\", а майка му е юрист във Велико Търново.Иво Мирчев, който също стана жертва на агресия на пътя разказа, че по неговия случай има развитие, защото полицията е излъгала, защото снимките са направени \"просто ей така\", а обаждане на телефон 112 не е имало.По думите му в продължение на 24 часа МВР са отричали, че някои се е обаждал на 112, докато не показали записа от самото обаждане. \"След като публикувах във Фейсбук снимките, случаят стана известен и оттогава МВР започна да работи по него. Става въпрос за престъпна група от Варна, която се занимава с проституция\", каза още той.", "date": "2018.05.20", "title": "Бивш министър: Видеорегистрати ще ни спасят от агресията на пътя"}
{"url": "https://news.bg/bulgaria/atraktsionen-paren-lokomotiv-patuva-mezhdu-sofiya-i-bankya.html", "text": "Атракционни пътувания между София и Банкя с парен локомотив са организирани от \"БДЖ - Пътнически превози\" ЕООД. Ретро подвижния състав ще премине маршрута на 2 юни 2018 г.Възстановеният отново за движение парен локомотив ще направи два курса между София и Банкя с пътническа композиция, за която всеки любител ще има възможност да си закупи билет. Инициативата е организирана с цел да се популяризира историческото наследство на националния железопътен превозвач.Първият влак от София до Банкя ще тръгне от Централна гара София в 09:50 часа. В обратното направление композицията с ретро локомотива ще потегли от гара Банкя в 13:10 часа. Вторият влак от София до Банкя ще замине от София в 14:30 часа. В обратната посока влакът ще тръгне от гара Банкя в 17:30 часа.Влаковете ще се движат в състав от пет вагона. Продажбата на билети е предварителна и те ще бъдат със задължителна резервация на седящи места.Цената им е 18 лв. за двупосочно пътуване. Децата до 7-годишна възраст ще пътуват безплатно без да ползват отделно седящо място. Възрастта на децата ще се удостоверява с акт за раждане или копие от него при закупуване на билети.Продажбата на билети и резервацията на запазени места за пътуване с атракционните влакове ще се извършва предварително, като ще започне от понеделник 21 май. Билети могат да бъдат намерени на билетните каси за предварителна продажба на Централна гара София, гара Банкя, както и от железопътните бюра в София.", "date": "2018.05.20", "title": "Атракционен парен локомотив пътува между София и Банкя"}
{"url": "https://news.bg/world/nyama-balgari-sred-zaginalite-v-samoletnata-katastrofa-v-kuba.html", "text": "Министерство на външните работи информира, че няма българи сред пострадалите и загинали в тежката самолетна катастрофа край Хавана, Куба.МВнР се е свързало с кубинските власти и те са потвърдили, че сред жертвите няма български граждани.Припомняме, на 18 май самолет - Боинг 737- на мексиканската авиокомпания \"Дамох аеролинеас\" се разби малко след като излетя от летището \"Хосе Марти\" е Хавана.На борда на самолета се намирали общо 113 души - екипаж и пътници. От тях по данни на властите в Куба едва трима са оцелели.Малко Очаква се в устройството да има ценна информация за причините предизвикали катастрофата.Инцидентът е най-тежката въздушна трагедия в Куба в последните няколко десетилетия.", "date": "2018.05.20", "title": "Няма българи сред загиналите в самолетната катастрофа в Куба"}
{"url": "https://news.bg/crime/sedem-politsai-postradaha-pri-boy-v-plovdiv.html", "text": "Седем полицейски служители пострадаха при сбиване в Пловдив. Боят е станал по време на ММА турнир в зала \"Колодрума\" в града под тепетата.В полицията първият сигнал за започнал масов бой в публиката е подаден около 23:30 часа на 19 май.Първоначалната информация сочи, че инициатори на боя са фенове на футболните клубове ЦСКА и Локомотив - Пловдив.Полицията съобщи, че от боя няма тежко пострадали.Екипи на Специализирани полицейски сили, които били ангажирани с да следят за реда около залата, бързо прекратили боя.В залата охраната е била обезпечена от частна охранителна фирма.За боя са задържани осем души, към момента те се намират в ареста.", "date": "2018.05.20", "title": "Седем полицаи пострадаха при бой в Пловдив"}
{"url": "https://news.bg/politics/ot-bsp-vizhdat-uspeh-v-sreshtata-es-zapadni-balkani.html", "text": "Като голям успех вижда срещата на лидерите на ЕС и Западните Балкани в София зам.-председателят на БСП Деница Златева. Тя заяви това в ефира на БНТ.\"Успех е, че срещата на върха в София се провежда след 15 години. Подобен форум имаше в Солун през 2003 г, малко преди България да подпише Договора за присъединяване към ЕС. За това време държавите членки даваха надежди на страните от Западните Балкани, но нямаше проведена подобна среща. От тази гледна точка, самото й провеждане и вкарването на темата в европейския дневен ред е успех\", така Златева коментира срещата от календара на нашето еврпредседателство.По думите й преди срещата стои важна инициатива. Стратегията на ЕК за разширяването предхожда срещата на лидерите за Западните Балкани.Според нея това представлява малък дисбаланс. Златева вижда причината в това, че стратегията се говори за разширяване, а в документите от срещата се говори за Европейска перспектива пред Западните Балкани.По време на срещата през 2003 г. темата е била, че единственото бъдеще пред Западните Балкани е в ЕС, обясни Златева. Сегашното положение тя си обяснява с проблемите в Европа.Според нея е изключително важно и какво ще последва от формалния Европейски съвет, който ще се проведе в средата на тази година.", "date": "2018.05.20", "title": "От БСП виждат успех в срещата ЕС - Западни Балкани"}
{"url": "https://news.bg/world/gartsiya-protiv-ilindenska-makedoniya.html", "text": "Гърция няма да подкрепи името на западната ни съседка да бъде Илинденска Македония, съобщи Нова, позовавайки се на гръцки медии.Според Атина в наименованието трябва да присъства географско или времево наименование. Кабинетът на Ципрас иска име, което по-конкретно да съдържа географско определение.Припомняме, това беше името, на което премиерите на двете държави - Алексис Ципрас и Зоран Заев се спряха. Това се случи след като проведоха разговор по време на срещата на върха ЕС-Западни балкани.", "date": "2018.05.20", "title": "Гърция против \"Илинденска Македония\""}
{"url": "https://news.bg/world/kitay-i-sasht-nyama-da-vlizame-v-targovska-voyna.html", "text": "Вицепремиерът и специален съветник на президента на Китай Лю Хе заяви, че САЩ и страната му са постигнали разбирателство по търговски и икономически въпроси. Хе поясни, че двете държави са си обещали да не влизат в търговска война, информира \"Синхуа\".Заместникът на министър-председателя на Китай подчерта, че Пекин и Вашингтон ще подобрят .Това сътрудничество е в резултат на развитието на китайската икономика и приноса й към усилията на САЩ да намали търговския дефицит, добави Лю.В събота в съвместно съобщение Китай и Белият дом обявиха, че Пекин ще направи поправки в законодателството и регулациите си, за да насърчи купуването на стоки от САЩ и да подкрепи американския пазар на труда.По-късно днес финансовият министър на САЩ Стивън Мнучин, цитиран от АФП, потвърди, че Вашингтон и Пекин са се съгласили да оттеглят наложени мита.\"\", каза Мнучин пред Фокс нюз.", "date": "2018.05.20", "title": "Китай и САЩ: Няма да влизаме в търговска война"}
{"url": "https://news.bg/world/kndr-aktivno-raboti-po-vzrivyavaneto-na-yadreniya-poligon.html", "text": "Северна Корея е започнала да прилага мерки по затварянето на ядрения полигон \"Пунггиери\" (Punggye-ri), съобщава специализираният сайт 38 North.В същото време севернокорейската медия DPRK Today обяви, че затварянето на ядрения полигон ще бъде значима мярка.На 12 май външното министерство на КНДР обяви решението си да взриви ядрения полигон между 23 и 25 май. DPRK Today информира, че решението е активна мярка за ядрено разоръжаване на Корейския полуостров.Според 38 North, позовавайки се на сателитни изображения, тоталитарният режим е предприел мерки за затварянето на полигона.Стъпките включват и обезопасено място за гостите да наблюдават взривяването на всички три тунела.Преди няколко дни стана ясно, че Северна Корея е отхвърлила списъка на Юга с имената на журналисти, които могат да присъстват на събитието.Междувременно президентът на САЩ Доналд Тръмп и южнокорейският му колега Мун Дже-ин обсъдиха предстоящата на 12 юни среща на върха между Вашингтон и Пхенян по време на телефонен разговор, информират от Синия дом, цитирани от \"Йонхап\".Двамата потвърждават ангажимента си да работят в тясно сътрудничество по въпроса за КНДР. Президентът Мун се очаква да проведе разговори с колегата си във Вашингтон във вторник.", "date": "2018.05.20", "title": "КНДР активно работи по взривяването на ядрения полигон"}
{"url": "https://news.bg/crime/sofiyska-voda-oproverga-sluhove-za-otrovna-voda.html", "text": "От \"Софийска вода\" АД опровергават слухове и фалшиви новини за отровна и некачествена вода.\"Питейната вода доставяна на потребителите на територията на Столична община, е с гарантирано качество и с отлични характеристики. Тя отговоря на абсолютно всички изисквания на Наредбата за качеството на водата и всичките й физикохимични показатели са в норма\". Това заяви дружеството на официалната си онлайн страница в отговор на слуховете, че водата в столицата е негодна за пиене.Последно водата е изследвана в събота 19 май и всички проби показват, че тя е годна за употреба, информират от Софийска вода.Качеството на водата в Столична община се следи от Лабораторно изследователския комплекс на \"Софийска вода\" по целия ѝ път от язовирите \"Искър\" и \"Бели Искър\", категорични са от фирмата. Водата не само е годна, но е с ниско съдържание на разтворени соли в нея, което я прави полезна за нормалното функциониране на клетките в организма, акцентират от \"Софийска вода\".Информацията, че водата в столицата е негодна разпространи и червеният депутат Таско Ерменков. В своята Фейсбук страница той публикува съобщение, че е предупреден от приятели и институции, че водата е \"отровна\".Позицията, че водата в София е годна за пиене, зае и зам.-председателят на енергийната комисия в СОС инж. Симеон Славчев. От думите му стана ясно, че водата е качествена. Славчев е разговарял и със зам.-изпълнителния директор на Софийска вода Васил Тренев, който категорично е отрекъл слуховете.Симеон Славчев изрази мнение, че на сесия на СОС трябва подробно да се обсъдят детайлите по охраната на вододайните зони, но към момента тези места се пазят и от охранителна фирма, и от полицията.", "date": "2018.05.20", "title": "Софийска вода опроверга слухове за отровна вода"}
{"url": "https://news.bg/world/mask-razkri-podrobnosti-za-tesla-model-3-s-dva-dvigatelya.html", "text": "Изпълнителният директор на Tesla Inc. Илон Мъск разкри в \"Туитър\" характеристиките на автомобила Model 3 с два двигателя.В няколко съобщения в \"Туитър\" Мъск обяви, че автомобилът ще може да ускорява от 0 до 60 мили (96 километра) за 3,5 секунди с топ скорост от 155 мили (близо 250 километра) и пробег до 310 мили (500 километра). Цената, в която влиза и автопилот, е 78 000 долара. Според Мъск автомобилът \"ще победи всички в класа си\".Вариантът с AWD (задвижване на всички колела) ще струва допълнителни 5 000 долара. Промяната на параметрите е в това, че автомобилът ще може да ускорява от 0 до 60 мили (96 километра) за 4,5 секунди с топ скорост от 140 мили.Мъск добави, че версията AWD ще бъде достъпна до 3-4 месеца, като ще зависи от търсенето. Според него сега компанията може да осигури по 1000 автомобила на седмица., отбеляза той.", "date": "2018.05.20", "title": "Мъск разкри подробности за Tesla Model 3 с два двигателя"}
{"url": "https://news.bg/culture/167-godini-ot-rozhdenieto-na-emil-berliner.html", "text": "167 години от рождението на Емил Берлинер отбелязва днес търсачката Google. Той е американски евреин, роден в Германия. Изобретателят е най-извстен със своя записващ грамофон. Той основава компанииите Берлинска Грамофонна компания през 1895 година, Грамофонна компания в Лондон през 1897, Дойче Грамофон в Хановер, Германия през 1898, както и Берлинска Грам-о-фон компания в Монреал, Канада през 1899 година.", "date": "2018.05.20", "title": "167 години от рождението на Емил Берлинер"}
{"url": "https://news.bg/press/rumen-petkov-beshe-izbran-za-lider-na-abv-pishat-zakon-za-rozite-podpomagat-speshno-proizvoditeli.html", "text": "Постижение.\"Сега\":Слави Несторов изкачи ЕверестАлпинистът Слави Несторов се изкачи на най-високия връх в света - Еверест (8848 м). Той започна експедицията си в началото на месеца, като целта беше не просто да се изкачи на най-високата точка, а и да го направи за специална кауза.Несторов се опитва да повиши вниманието и знанието на хората за болестите, свързани с уринарни инфекции. Българинът бе споделил преди началото на експедицията, че над 43 млн. души страдат от такива инфекции, над 110 млн. мъже имат проблеми с простатата, а други 150 000 000 - еректилна дисфункция.Несторов е използвал хубавото време в последните няколко дни на Еверест, както и много други алпинисти. Само в последните два дни на Покрива на света са се изкачили 200 души. Несторов направи своето изкачване откъм Непал, докато Атанас Скатов, който се готвеше да го стори откъм Тибет получи забрана, защото китайските власти не разрешават солови изкачвания, без поне един придружаващ шерпа. Обвинение. \"24 Часа\":Обвиняват мъжа, задържан вчера за блудство в столично училищеМъж, задържан вчера за блудство с две малолетни деца в столично училище, днес е привлечен като обвиняем и е пратен в ареста за 72-часа с разпореждане на наблюдаващия прокурор. Това съобщи в Съдебната палата административният ръководител на Софийска градска прокуратура Емилия Русинова.Обвинението срещу мъжа е за престъпление по чл. 149, ал. 5, за което НК предвижда наказание \"лишаване от свобода\" от 5 до 20 години. Досъдебното производство е образувано вчера. Децата са разпитани в \"синя стая\" с участието на психолог и пред съдия.  Протест.\"Монитор\":Пишат Закон за розите, подпомагат спешно производителиСпешно да бъде приет от парламента Закон за розите, който да гарантира качеството на признатото в цял свят българско розово масло. Нормативната уредба няма да повлияе върху изкупната цена, но ще предотврати действия на хитри собственици на дестилерии, които с цел по-висока печалба, внасят евтино и некачествено масло от Турция, Тунис и Иран, смесват го с българско и му лепят родни етикети, продавайки го като българско на Запад.  \"Ясно трябва да разграничим белите дестилерии от тези, които работят с вносна суровина. Необходимо е в бърз порядък да се приеме този закон. Дестилериите ползват думата \"българско\", каза в рамките на спешна среща с розопропроизводители и кметове на населени места от Карлово министърът на земеделието и храните Румен Порожанов. На срещата присъстваха и кметът на Карлово д-р Емил Кабаиванов, както и кметовете на населените места, чиито жители се вдигнаха на бунтове от петък.  АБВ. \"Сега\":Румен Петков беше избран за лидер на АБВ Партия АБВ, основана от бившия президент Георги Първанов, избра за свой нов лидер досегашния член на ръководството Румен Петков. Това стана на третия национален конгрес на формацията, който се проведе днес. За бившия вътрешен министър от кабинета \"Станишев\" гласуваха 579 от общо 591 делегати на форума, трима бяха \"против\", а девет се въздържаха.Че партийният водач ще бъде сменен, стана ясно още от речта на настоящия й председател Константин Проданов. Пред делегатите той заяви, че времето на политиците дипломати и експерти е отминало и тяхното място трябва да заемат други, които да претворят в действие новия лозунг на партията \"Време за битка!\". Позиция. \"Сега\":Адвокатурата подкрепи Истанбулската конвенция Българската конституция не само не препятства ратификацията на Истанбулската конвенция, но поощрява и дори изисква въвеждането й във вътрешното право, като важен инструмент за борба срещу насилието над жени и домашното насилие.Тази позиция защитава Висшият адвокатски съвет (ВАдС) в становище до Конституционния съд (КС), който по искане на ГЕРБ прави предварителен контрол за съответствието на конвенцията на българския основен закон.За да обосноват позицията си в защита на ратификацията на конвенцията от адвокатурата първо анализират общите й цели, а основната сред тях е борбата срещу насилието над жени. \"Дефиницията за \"жена\" е социален конструкт. Тя определя жените чрез селективно приписани качества и роли, които ги долупоставят спрямо \"мъжа\". Обществото има свое понятие и за \"мъж\", което също няма общо с естественото мъжко, с биологичния пол. И двете социално-полови определения, които обществото е наследило през патриархалната култура, са изкуствени и тенденциозни - те са създадени, а не са естествено явление, и то са създадени с цел, която е да държи жените в подчинение на мъжете съгласно традициите. ", "date": "2018.05.20", "title": "Румен Петков беше избран за лидер на АБВ; Пишат Закон за розите, подпомагат спешно производители"}
{"url": "https://news.bg/world/izrael-udari-hizbula-v-siriya.html", "text": "Израел удари позиции на ливанската шиитска групировка Хизбулпа на  \"Голанските възвишения в Сирия в събота, според местни източници, цитирани от Анадолската агенция.Междувременно на военното летище Деир-ез-Зор в Източна Сирия са чути експлозии.Няма данни за жертви и ранени.Местните източници в района съобщиха, че експлозиите са били причинени от израелски атаки в района.Няма коментар от Сирия или Израел.Напрежението е високо по сирийско-израелската граница на фона на израелските обвинения за групировката \"Хизбула\" за изграждане на военно присъствие във воюваната Сирия.Иран и Хизбула са силни съюзници на сирийския президент Башар ал-Асад. ", "date": "2018.05.20", "title": "Израел удари \"Хизбула\" в Сирия "}
{"url": "https://news.bg/world/zapochnaha-prezidentskite-izbori-vav-venetsuela.html", "text": "Започна гласуването на президентските избори във Венецуела, съобщава АФП.Опозицията бойкотира вота, тъй като се очаква президентът Николас Мадуро да извоюва лесна победа.Мадуро, наследникът на починалия ляв лидер Уго Чавес, се предвижда да победи Хенри Фалкон - бивш военнослужещ, който не получи подкрепата на основните опозиционни лидери. Другите кандидати са евангелисткият пастор Хавиер Бертучи и дисидентът чавист Рейналдо Кихада.Изборните секции отвориха врати в 06,00 часа местно време. Изборният ден ще продължи до 18,00 часа (22,00 часа по Гринуич).", "date": "2018.05.20", "title": "Започнаха президентските избори във Венецуела"}
{"url": "https://news.bg/crime/zhiteli-na-vladaya-blokiraha-patya-v-znak-na-protest.html", "text": "Жители на Владая блокираха път Е - 79 в знак на протест. Лошото състояние на пътната инфраструктура е причината жителите да излязат и да негодуват за пореден път. Те искат лично министър-председателят Бойко Борисов и регионалният министър Николай Нанков да се заемат с проблема им.Според тях от Агенция \"Пътна инфраструктура\" проявяват безхаберие към проблема, а планираният ремонт е некачествен.Протестиращите настояват лично регионалният министър Николай Нанков да се заеме със случая.В протестната им декларация е записано, че те настояват за реализирането на реверсивно движение.\"Настояваме до реализирането на реверсивно движение да се осъществява временна организация на движението в посока София всяка сутрин между 6.30 и 10 часа. Настояваме за граждански обществен съвет, който да осъществява контрол на ремонта\". Това са част от исканията на негодуващите жители на Владая.Според тях областната управа в лицето на Областния управител Николай Пехливанов демонстрира нехайно поведение към проблемите на хората.От АПИ пък информираха, че към момента се актуализира проектът за реверсивно движение със светофар. Пътната агенция търси решение, за да повиши безопасността в района. ", "date": "2018.05.20", "title": "Жители на Владая блокираха пътя в знак на протест"}
{"url": "https://news.bg/world/cherna-gora-mozhe-da-vdigne-ograda-po-granitsata-s-albaniya-zaradi-migrantite.html", "text": "Черна гора, която отчита увеличение на мигрантския поток през страната по нов маршрут към ЕС, обмисля да вдигне ограда по границата с Албания за спиране на нелегалните имигранти.Информацията разкри представител на черногорското правителство, цитиран от \"Ройтерс\".Трафиканти на мигранти създадоха нов коридор на Балканите, който преминава през Гърция, Албания, Черна гора, Босна и Хърватия.Босна и Херцеговина все още не може да се оправи с хиляди мигранти, които са блокирани в държавата, след като преминаха през коридора Турция-Гърция-Македония-Сърбия през 2016 г., който вече е затворен, след като Анкара се съгласи да спре потока от имигранти в замяна на помощ от ЕС и други отстъпки.\"В случай на по-голям наплив на имигранти, ние може да вдигнем бодлива ограда по границата с Албания\", предупреди Войслав Драгович, директор на черногорския отдел за контрол на държавната граница.Драгович добави, че албанските власти често отказват да приемат връщаните от Черна гора мигранти според двустранно споразумение за реадмисия.Много държави подсилиха границите си с физически препятствия. Унгария вдигна ограда по границата със Сърбия и Хърватия по време на кризата през 2015 г.", "date": "2018.05.20", "title": "Черна гора може да вдигне ограда по границата с Албания заради мигрантите"}
{"url": "https://news.bg/world/islyamska-darzhava-poe-otgovornost-za-atakata-v-checheniya.html", "text": "Терористичната организация \"Ислямска държава\" пое отговорност за нападението от събота в Чечения. Това съобщи пропагандният сайт на ислямистите \"Амак\".Цел на атентата беше православна църква \"Архангел Михаил\" в чеченската столица Грозни, припомня Ройтерс.Четирима души атакуваха вчера православна църква в Грозни и убиха двама полицаи и един цивилен. Нападателите бяха ликвидирани.Президентът на Чечения Рамзан Кадиров лично е ръководил специална операция, в която са били ликвидирани нападателите.Предишни атаки в Чечения също са били свързани с радикални ислямистки бунтовници.Кремъл разчита на Кадиров да стабилизира Чечения след две сепаратистки войни. Той използва щедри федерални субсидии от Кремъл и силите за сигурност, за да смаже ислямисткия бунт, но в района все още не е спокойно.", "date": "2018.05.20", "title": "\"Ислямска държава\" пое отговорност за атаката в Чечения"}
{"url": "https://news.bg/world/v-shotlandiya-obmislyat-nov-referendum-za-nezavisimost.html", "text": "Първият министър на Шотландия Никола Стърджън заяви, че отново ще обмисли организирането на ново гласуване за независимост на страната, информира \"Ройтерс\".Пред телевизия ITV Стърджън подчерта, че Шотландската национална партия няма да блокира окончателното споразумение за Брекзит, но се страхува какво би се случило, ако различни части от Великобритания гласуват против резултатите по същия начин като на референдума през 2016 г.\"Щом получим някаква яснота, която надяваме се, че ще имаме през есента на тази година, относно резултатите за Брекзит и бъдещите отношения между Великобритания и ЕС, аз отново ще разгледам въпроса за времето за провеждане на референдум за независимост\", подчерта тя.", "date": "2018.05.20", "title": "В Шотландия обмислят нов референдум за независимост"}
{"url": "https://news.bg/world/es-mozhe-da-kompensira-kompaniite-zasegnati-ot-sanktsiite-na-sasht-sreshtu-iran.html", "text": "Франция проверява дали ЕС може да компенсира европейските компании, които могат да бъдат засегнати от санкциите на САЩ заради бизнеса си с Иран.Това заяви френският финансов министър Бруно льо Мер, цитиран от Ройтерс.Мер има предвид правила на ЕС от 1996 г., които според него могат да позволят на съюза да се намеси по такъв начин, че да защити европейските компании, санкционирани от САЩ. Той добави, че Франция иска ЕС да заеме по-категорична позиция по този въпрос.През 1996 г., когато САЩ се опитаха да накажат чуждестранни компании, търгуващи с Куба, ЕС принуди Вашингтон да се откаже със заплаха да наложи ответни санкции.Европейските компании, които търгуват с Иран, са заплашени от санкции на САЩ, след като президентът Доналд Тръмп изтегли страната от ядрената сделка с Иран.\"\", каза Льо Мер пред C News TV и Europe 1.Мер добави, че е важно Италия да продължи да изпълнява бюджетните си ангажименти към ЕС.", "date": "2018.05.20", "title": "ЕС може да компенсира компаниите, засегнати от санкциите на САЩ срещу Иран"}
{"url": "https://news.bg/world/mahmud-abas-e-v-bolnitsa.html", "text": "Президентът на Палестина Махмуд Абас е приет в болница след операция на ухо. Причината са настъпилите усложнения при хирургическите усложнения, разкрива РИА \"Новости\".Генералният секретар на Организация за освобождение на Палестина (OOP) Саеб Орейкат успокои духовете. Той дори разкри, че състоянието на 83-годишния Абас е \"много добро\". Саеб Орейкат каза, че президентът ще бъде изписан до ден-два.\"Бях с него, разговаряхме и се смяхме. Можете да ме цитирате: президентът е в много добро състояние. Мисля, че той ще остане в болницата до утре или в следващия ден \", каза Саеб Орейкат.Миналата година ръководителят на Палестина също беше хоспитализиран за преглед. Абас имаше сърдечни проблеми в миналото, той претърпя операция година по-рано.", "date": "2018.05.20", "title": "Махмуд Абас е в болница"}
{"url": "https://news.bg/world/pochina-balgarskata-operna-prima-hristina-angelakova.html", "text": "Почина Христина Ангелакова. Оперната прима си отиде на 73 години, съобщиха от семейството й.Христина Ангелакова е световноизвестен мецосопран.Родена е в Исперих на 29 октомври 1944 година. Завършва средното си образование в Шумен, след което се премества в София и се записва в Българската държавна консерватория (сега -Национална музикална академия \"Панчо Владигеров\") в класа на професор Сима Иванова.След завършването си заминава за Италия, където записва специализация в академията \"Санта Чечилия\" в Рим. По-късно подписва тригодишен договор с операта La Scala, където са и първите й публични изяви.След редица награди в престижни световни конкурси, тя е поканена да се завърне в България и да пее Софийската народна опера. Завръща се у нас и пее на най-престижната оперна сцена в страната цели 23 години, но паралелно не спира да гастролира по света.В периода 2001 - 2004 година е директор на Софийската опера. От 1985 г. преподава оперно пеене в Националната музикална академия, а от 2000 г. е доцент.", "date": "2018.05.20", "title": "Почина българската оперна прима Христина Ангелакова"}
{"url": "https://news.bg/world/kotarak-izprevaril-putin-po-krimskiya-most.html", "text": "Котаракът Мостик първи е преминал по новопостроения мост за Крим. Това разкрива британският в. \"Индипендънт\".Той се позовава на снимки от социалните медии. От тях ставало ясно, че котаракът е преминал по моста ден преди руския президент Владимир Путин.Това не е случайно. Котаракът е намерен от строителите на моста, след като е бил изхвърлен. Той е осиновен от строителите и бързо им става любимец.Самият Котик има профил в Инстрагам, който се радва на популярност.", "date": "2018.05.20", "title": "Котарак изпреварил Путин по Кримския мост"}
