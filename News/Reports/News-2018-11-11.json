{"url": "https://news.bg/world/5-medala-za-otbora-ni-po-astrofizika-ot-olimpiadata-v-pekin.html", "text": "С 5 медала се връща българският олимпийски отбор по астрофизика от XII-ата Международна олимпиада по астрономия и астрофизика, която се проведе от 3 до 11 ноември в Пекин.Всеки от петимата ни състезатели - дванадесетокласници, спечели отличие, съобщават от Сдружението на олимпийските отбори по природни науки.В състезанието взеха участие повече от 200 ученици от 40 страни. Основни организатори негови организатори са Пекинската академия на науките и технологиите (BJAST), планетариумът в Пекин и общинската управа. Олимпиадата се проведе в три етапа: теория, анализ на данни и наблюдателен тур.Златни медали за България спечелиха Стефан Иванов от Природоматематическата гимназия в Бургас и Георги Александров от Софийската математическа гимназия. Сребърни отличия заслужиха Владимира Иринчева от Първа частна математическа гимназия и Петър Димитров от Националната природо-математическа гимназия. С бронзов медал беше отличен Денислав Георгиев от Софийската математическа гимназия.Отборът беше подготвен от учителя по физика Никола Каравасилев от СМГ \"Паисий Хилендарски\" в Пловдив и Захари Дончев от Института по астрономия на БАН.През октомври в Шри Ланка се проведе и Международната олимпиада по астрономия, от където българският  медала.Международната олимпиада по астрономия и астрофизика се провежда от 2007 г. България участва от 2011 г., когато олимпиадата се провежда в Полша. Международната олимпиада по астрономия и астрофизика е предназначена за ученици от горните гимназиални класове. Като структура тя е подобна на Международната олимпиада по астрономия, но е много по-тежка като ниво и трудоемкост. Олимпиадата има три индивидуални и един отборен тур.", "date": "2018.11.11", "title": "5 медала за отбора ни по астрофизика от олимпиадата в Пекин "}
{"url": "https://news.bg/curious/stotitsi-mumii-na-zhivotni-razkriha-v-egipet.html", "text": "Археолози откриха мумифицирани животни в няколко древноегипетски гробници в района на некропола Сакара, намиращ се в околностите на Кайро.Сензационната находка беше обявена от министър Халед ал-Анани, който отговаря за древните паметници, пише агенция Новости.Открити са три гробници от епохата на Новото царство /около 1570-1070 г. до новата ера/ и четири от Древното царство /2780-2263 г. преди новата ера/.Гробниците от епохата на Новото царство са използвани за погребването на мумифицирани котки. Там най-вероятно са били погребвани котки, които са живеели и служили в храмовете.Открити са и няколкостотин мумифицирани тела на други животни - кобри, крокодили и дори лъвове. В отделен саркофаг са намерени и стотици мумифицирани скарабеи.Новите открития ще бъдат изложени за посетители от 15 ноември в музея, намиращ се в района на Сакара. Изложбата ще продължи един месец.Халед ал-Анани презентира и две нови важни археологически открития, които са направени наскоро в Египет, но ще бъдат обявени до края на годината.", "date": "2018.11.11", "title": "Стотици мумии на животни разкриха в Египет"}
{"url": "https://news.bg/disasters/zaginalite-v-kaliforniyskite-pozhari-dostignaha-25-dushi.html", "text": "Броят на жертвите в горските пожари през Калифорния е нараснал до 25 души, след откриването на 14 тела в района на , с което броят на потвърдените загинали там е 23-ма, двама души са загинали и близо до Малибу, съобщава БиБиСи.Около 250 000 души са принудени да напуснат домовете си. Междувременно президентът Доналд Тръмп обвини лошото управление на горите за пожарите.Пожарът, известен като \"Лагерен огън\", започна да се разпространява в окръг Бут в четвъртък, а пожарникарите бяха безсилни да спрат да унищожението на град Парадайс.Друг пожар се появи до морския курорт Малибу в петък и вече е двойно по-голям. Пожарът с името \"Уолси\", погълна повече от 83 000 акра (33 500 хектара) в събота. Сред градовете .Метеоролози предупреждават, че опасните условия могат да продължат и през следващата седмица, тъй като има горещи и сухи \"дяволски ветрове\" в района на Лос Анджелис.\"Става все по-зле. Това са само лоши новини\", коментира Марк Ченър от Националния център за метеорологична прогноза.Пожарът започна в четвъртък близо до Таузънд Оукс, на около 64 километра северозападно от Лос Анджелис. Друг пожар, \"Хил файр\", започна по същото време близо до Таузънд Оукс.Огънят заплашва университета \"Пепердин\" в Малибу, частен колеж и кампус с повече от 7 000 студенти. Пожарникарите не са успели да изградят ограничителни бариери около огъня.В момента в Калифорния има общо 16 пожара. По-голямата част от Северна Калифорния е с предупреждение за червен флаг, което означава, че \"екстремен пожар\" може да избухне до 24 часа.", "date": "2018.11.11", "title": "Загиналите в калифорнийските пожари достигнаха 25 души"}
{"url": "https://news.bg/politics/sds-pravi-sobstveni-listi-za-mestnite-izbori.html", "text": "От СДС не искат коалиция за местните избори с ГЕРБ, защото ще търсят самостоятелно явяване със самостоятелна листа.Това заяви зам.-председателят на СДС Емил Кабаиванов на национална конференция, посветена на програмните приоритети и подготовката за местни избори на партията.\"Ако започнем от целите, те биха могли да бъдат подобряване на позициите на партията и стабилизиране в местната власт\", акцентира Кабаиванов и допълни, че СДС трябва да има повече кметове на общини, повече кметове на кметства и повече общински съветници.Местните организации на СДС по общини ще имат свободата да съставят и да участват в местни коалиции.\"Местни коалиции с БСП и ДПС няма да се правят\", заяви обаче Кабаиванов и допълни, че от СДС не искат коалиция с ГЕРБ.СДС има сили и позиции да води борба за разширяване на влиянието в местната власт. Само като подкрепяща партия към ГЕРБ, не се изразяват стремежите на седесарите за местните избори, изтъкна Кабаиванов.Като лош пример за политическо позициониране зам.-председателят на СДС даде НДСВ, които са участвали в две управления, но не са имали позиции в местната власт.Той посочи, че освен европейските избори и парламентарните избори, задължително през месец октомври догодина, ще бъде и първият тур на месните избори.За СДС местните избори са важни, защото ако сега партията има над 15 кметове на общини от 265 и трима кметове на областни центрове (Монтана, Добрич и Плевен), на следващия вот синята партия трябва да търси не само стабилизиране на постигнатото до момента, но и подобряване на резултата. ", "date": "2018.11.11", "title": "СДС прави собствени листи за местните избори"}
{"url": "https://news.bg/politics/brozhenieto-v-bsp-e-potusheno.html", "text": "Брожението в БСП е потушено. Вътрешната опозиция се укроти и не можа да събори партийното ръководство.Датата за Конгреса е определена - 26 януари 2019 в НДК. Определен е дневният ред. Социалистите ще обсъждат Визия за България. Ще представят и отчет за дейността на членовете на Европейския парламент за мандат 2014-2019 г.Конгресът трябва да приеме и предизборна платформа за участието на БСП в изборите за Европейски парламент през 2019 г.Пленумът не включи точка за промяна на партийния устав за начина за избор на лидер, каквато заявка даде вътрешната опозиция.", "date": "2018.11.11", "title": "Брожението в БСП е потушено"}
{"url": "https://news.bg/society/protesti-sreshtu-gorivata-blokiraha-patishta-v-stranata-i-tsentara-na-stolitsata.html", "text": "Национален протест срещу високите цени на горивата в много градове блокира основни пътища в страната, протестиращи блокираха и центъра на София, съобщава БНТ.В столицата протестиращи скандираха \"мафия\", към се присъединиха и мотоциклетисти, велосипедисти, както и шествие от пешеходци по жълтите павета. Гражданите блокираха булевардите \"Дондуков\" и \"Цар Освободител\".Недоволството е и срещу увеличените данъци на старите автомобили и предлаганото поскъпване на задължителната застраховка \"Гражданска отговорност\".Протестиращите в Благоевград обявиха, че и тази седмица ще блокират движението по международния път за Гърция.Около 200 души от Гоце Делчев и Дупница се събраха пред Югозападния университет и потеглиха по главния булевард на Благоевград.След това възнамерявали да блокират главен път Е-79 в участъка между село Железница и Благоевград.Протест имаше и в Разлог, като местните граждани се заканили, че са в готовност да блокират главния път между Симитли и Банско.Над 100 автомобила се включиха в организирания протест срещу високите цени на горивата, застраховките и \"Гражданска отговорност\" в Силистра.Той беше и в подкрепа на протеста на майките на деца с увреждания, искащи оставката на вицепремиера Валери Симеонов.Стотици автомобили блокираха централните булеварди на Пловдив. Колите от Пловдив, Пазарджик, Стара Загора, Хасково и Кърджали тръгнаха на шествие из града.Освен срещу горивата хората изразиха своето недоволство срещу масовото вдигане на цените. Сред протестиращите имало и хора , завърнали се от чужбина, семейства с малки деца.Варненци също подкрепиха националния протест. Недоволните се събраха пред сградата на Община Варна и с искане за оставка на правителството, в подкрепа на майките на деца с увреждания и срещу нововъведената система бонус-малус за застраховки \"Гражданска отговорност\".Хората направиха шествие по централните варненски булеварди и блокираха кръстовището пред сградата на община Варна.", "date": "2018.11.11", "title": "Протести срещу горивата блокираха пътища в страната и центъра на столицата"}
{"url": "https://news.bg/int-politics/aktivistka-na-femen-se-hvarli-sreshtu-kortezha-na-tramp-v-parizh.html", "text": "Полугола активистка на Фемен се хвърли срещу кортежа на американския президент Доналд Тръм край Шанз-Елизе в Париж, съобщава \"Ройтерс\".Тя стигна на няколко метра от колата на Тръмп, преди да бъде задържана от полицията, в инцидент, който повдигне въпроси за сигурността на събитието, на което .Фемен често провежда шокови протести срещу сексизъм, расизъм, хомофобия и други социални и политически проблеми.Парижката полиция коментира, че са задържали двама души за инцидента.", "date": "2018.11.11", "title": "Активистка на Фемен се хвърли срещу кортежа на Тръмп в Париж"}
{"url": "https://news.bg/regions/nezakonnoto-natoryavane-v-selo-trud-prodalzhava-alarmirat-zhiteli.html", "text": "Десет поредни дни продължават незаконните разливи в земеделски земи в землището на село Труд (Пловдивско), предизвикани от Централа за производство на топло и електро енергия от биомаса, алармират жителите на селото.  Трудчани призовават директора на РИОСВ Пловдив Стефан Шилев, министъра на околната среда и водите Нено Димов, министъра на земеделието Румен Порожанов и директора на БАБХ, да вземат незабавни мерки и да преустановят нарушаването на закона в село Труд.Според местните организации, става дума за поредния пример за институционално бездействие.Жителите на селото обясняват, че операторът на централата нарушава заповед на директора на Българската агенция по безопасност на храните (БАБХ), утвърдена от две министерства, в чието приложение ясно е описано, че наторяването на земеделски земи в периода между 1 ноември и 25 февруари е строго забранено.Гражданите припомнят, че става дума за цистерни, пълни с утайки и ферментационни продукти на централата. Те подчертават, че бездействията от страна на институциите продължават.Хората отбелязват, че сигнали за незаконното торене на земеделките земи на селото в последните дни са подавани многократно на телефон 112.Гражданите изтъкват, че на 7 ноември, сряда, служители на РУ и кметът Красимир Минков са станали свидетели на наторяване, като хванали цистерна в момент на разливане.Те обаче твърдят, че наторяването продължава, като се торят и земеделски земи, за които собствениците са декларирали писмено, към оператора, че не желаят земите им да бъдат наторявани в забранения със заповед период.Сагата в село Труд, което се бори със замърсяването от страна на централата започва през 2015 г. ", "date": "2018.11.11", "title": "Незаконното наторяване в село Труд продължава, алармират жители "}
{"url": "https://news.bg/world/arestuvaha-zhena-za-iglite-v-yagodi-v-avstraliya.html", "text": "50-годишна жена е арестувана в Бризбейн във връзка с шевните игли в плодове в Австралия, съобщава БиБиСи. Полицията съобщава, че арестът е \"след сложно ... и обширно разследване\". Жената се очаква да бъде обвинена в неделя вечер. Проведено е национално разследване, след като шокирани купувачи за първи път съобщиха за иглите през септември. Получени са над 100 съобщения за игли, открити в ягоди.Земеделските стопани бяха принудени да изхвърлят тонове плодове, а супермаркетите извадиха плодовете от продажба. Първите случаи са от Куинсланд, където човек бе приет в болница със стомашни болки, след като е ял ягоди.Страхът обзе всеки австралийски град, а по-късно и Нова Зеландия, повишавайки обществената тревога. В отговор, австралийското правителство повиши максималния срок за лишаване от свобода от 10 до 15 години.Министър-председателят Скот :  \"Не е смешно, излагате на риск препитанието на трудолюбивите австралийци и плашите децата\".В Куинсланд, където производството на ягоди е на стойност 160 млн. долара годишно, местното правителство обеща 1 млн. долара за подкрепа на засегнатите земеделски стопани.За информация, която води до арестуването и осъждането на извършителите, бе предложена награда от 100 000 долара.", "date": "2018.11.11", "title": "Арестуваха жена за иглите в ягоди в Австралия"}
{"url": "https://news.bg/politics/sds-se-opredelya-kato-osnovnata-antikomunisticheska-organizatsiya-v-balgariya.html", "text": "В своя програмна декларация приета на теоретичната Национална конференция, Съюзът на демократичните сили - СДС сe определя като дясна, християн-демократическа и национално отговорна партия, която продължава да бъде основната антикомунистическа организация в България, осъществила успешно прехода от тоталитарна, към държава - член на ЕС и НАТО.Този преход има три взаимно свързани и изключително значими сфери на промяна: политическа, икономическа и духовна. По време на техните управления, историческият дълг ги задължава да извършат тежки и непопулярни реформи, \"допуснахме и недобри практики\", обясняват СДС.Те заявяват, че положените усилия в тези три сфери са довели до заемането на полагащото ни се място в Европа и НАТО. СДС е убеден, че членството в ЕС и НАТО няма алтернатива. Но категорично не е постигната най-главната цел - повишаване на благосъстоянието на българските граждани и достигането до средноевропейския стандарт на живот.\"Ние осъзнаваме нашите пропуски и на базата на този опит, сега СДС си поставя за цел смяна на неефективния за гражданите модел на управление, утвърдил се след 2001 г. Като отчита проблемите на управленския модел в настоящия момент, Съюзът на демократичните сили е убеден, че има водеща роля за промяната му и може да помогне на страната ни да посрещне новите предизвикателства пред променяща се Европа\", коментират от партията.СДС дпълва, че като най-старата дясна партия в България, не трябва да отстъпва политическия терен на автентичното дясно, родолюбието и традиционните ценности на други формации, за които това е по-скоро тактика за изграждане на положителен публичен образ, отколкото осмислена и последователно защитавана политика.Затова СДС се обявява за приемане на програмни приоритети на партията, насочени към съхранение на консервативната й същност в политически, икономически и морален смисъл.СДС предлага на другите десни и национално отговорни организации, убедени в необходимостта от смяна на модела, обединителни приоритети, около които да се търси сътрудничество в следните посоки:", "date": "2018.11.11", "title": "СДС сe определя като основната антикомунистическа организация в България"}
{"url": "https://news.bg/politics/bsp-zastava-zad-protesta-sreshtu-visokite-tseni-na-gorivata.html", "text": "БСП подкрепя протестиращите. Това изявление направи соцлидерът Корнелия Нинова за днешното недоволство срещу високите цени на горивата. Хората с основание било на улицата. Не стоим зад техните искания, отсече червеният водач. Не можело да се вдигат цените на горивата, на данъците, на застраховките.Не сме изненадани от протестите, подчерта още Нинова. Тя поздрави хората, че са излезли на улицата и са проявили смелост да изложат исканията си. По думите й мнозинството е виновно за напрежението. От няколко седмици ние изразяваме същите позиции на тези хора, които са по улицата. Казахме: \"Не вдигайте данъка на старите коли\", припомни лидерът на червените.Алармирахме за повишаването на цените на горива, внесохме предложения как да бъдат компенсирани в доходите на хората, каза още тя. Нищо от исканията на левите не било подкрепено от мнозинството.Припомняме, на извънредно заседание депутатите разгледаха Бюджет 2019 -  и , които бяха приети на първо четене. И на друго заседание . с настояването , след което макрорамката за следващата година.", "date": "2018.11.11", "title": "БСП застава зад протеста срещу високите цени на горивата"}
{"url": "https://news.bg/politics/radev-se-sreshtna-s-makron-tramp-i-putin-v-parizh.html", "text": "Държавният глава Румен Радев участва по покана на президента на Френската република Еманюел Макрон в церемонията по повод отбелязването на 100 години от сключване на примирието, с което се слагат край на бойните действия през Първата световна война.Радев и съпругата му Десислава Радева бяха посрещнати от президента Еманюел Макрон и съпругата му Бриджит Макрон в Елисейския дворец. По-късно през деня българският държавен глава участва и в Парижкия форум за мир - инициатива, която има за цел да насърчи международното сътрудничество и подобряването на управлението.При посещение на музей д'Орсе и Радев е разговарял с президента на САЩ Доналд Тръмп.В събитието в Париж участват ръководители на международни организации и държавни и правителствени ръководители от десетки държави от цял свят, сред които генералният секретар на ООН Антонио Гутериш, генералният директор на ЮНЕСКО Одри Азуле, председателят на Европейския парламент Антонио Таяни, президентът на САЩ Доналд Тръмп, президентът на Руската федерация Владимир Путин, канцлерът на Федерална република Германия Ангела Меркел и много други.", "date": "2018.11.11", "title": "Радев се срещна с Макрон, Тръмп и Путин в Париж"}
{"url": "https://news.bg/int-politics/v-lugansk-i-donetsk-se-pritesnyavat-ot-provokatsii-na-ukrayna.html", "text": "Киев прехвърля саботьори за провокации, като тяхната задача е да дестабилизират ситуацията по време на изборите, съобщава представител на народната полиция в сепаратистките Донецка и Луганска област в Източна Украйна, цитиран от ТАСС.Командването на въоръжените сили на Украйна е отклонило саботажни и разузнавателните групи за провокации и дестабилизация, обяснява Андрей Марочко. \"На 8 ноември, в района на селището Катериновка се отбеляза пристигането на група саботьори от 8-и специален отряд на на въоръжените сили на Украйна\", обяснява той.По-рано днес действащият ръководител на Републиката Леонид Пасечник заяви, че представителите на правоприлагащите органи на републиката осигуряват изцяло сигурността във всички избирателни секции.Жителите на Донецк продължават да гласуват, а избирателната активност вече надхвърля 70%, обяснява кореспондент на ТАСС.Повече от две трети от гражданите са гласували още в първите часове. Мнозина говорят за необходимостта да осигурят бъдещето на своите деца, да вземат такова решение, което да им гарантира мир.Положението в Донецк е спокойно. Както отбелязва председателят на ЦИК, Елена Позднякова, не са забелязани провокации. В същото време са осигурени необходимите мерки за сигурност.В центъра на Донецк, на площад \"Ленин\", се подготвя голям концерт, в който ще вземат участие певецът от Русия Юлия Михалчук ​​и белоруският певец Дмитрий Колдун. Експертите проверяват и настройват оборудването, за да направят изборния ден празник за жителите.След приключването на изборите в 20 часа започва и броенето на гласовете и до полунощ се очаква ЦИК да обяви предварителните резултати от гласуването.", "date": "2018.11.11", "title": "В Луганск и Донецк се притесняват от провокации на Украйна"}
{"url": "https://news.bg/crime/vsichki-patishta-v-stranata-sa-otvoreni-mvr-ne-sa-polzvali-sila-sreshtu-protestirashti.html", "text": "Няма затворени главни пътища в страната. Не е използвана сила и полицейска техника при днешните протести, обясниха на извънреден брифинг главен комисар Христо Терзийски и старши комисар Иванов.Затруднено остава движението около Орлов мост в София, където Към 19 има малка група протестиращи.Затрудненията за пътуващите в благоевградско продължават, докато се изтегли потокът от автомобили. МВР призовава гражданите да се съобразяват с разпорежданията на полицията и да не допускат нарушения на обществения ред.Възстановено е движението по магистралите и основните пътища в страната, след като днес в различни райони имаше временни затруднения заради протестни действия - съобщават от Главна дирекция \"Национална полиция\".", "date": "2018.11.11", "title": "Всички пътища в страната са отворени, МВР не са ползвали сила срещу протестиращи"}
{"url": "https://news.bg/int-politics/normalno-e-evropa-da-iska-armiya-obyasni-putin-v-parizh.html", "text": "Руският президент Владимир Путин коментира от Париж, че има смисъл за един силен икономически блок като Европейския съюз да иска да се защитава и военно, съобщава \"Ройтерс\".Коментарът му е във връзка с възмущението на Тръмп от петък, че обяснението на Макрон за европейска армия е \"много обидно\".\"Европа е мощна икономическа единица, мощен икономически съюз и съвсем естествено е тя да иска да бъде независима, самостоятелна и суверенна по въпросите на отбраната и сигурността\", обясни Путин.Обсъждайки нарастващата опасност от кибератаки, външна намеса в избирателните процеси и , Макрон заяви, че .По-късно в същото интервю, Макрон обясни за необходимостта от европейска армия, като каза: \"Изправени сме пред Русия, която е на нашите граници и която показа, че тя може да застрашава ... ние трябва да имаме Европа, която да се защити по-добре и сама, без да зависи единствено от Съединените щати.\"След като се срещнаха, Тръмп и Макрон се опитаха да изгладят различията, заявявайки, че са съгласни Европа да похарчи повече за отбраната. От кабинета на Макрон обясниха, че неразбирателството с Тръмп е основано на недоразумение.Путин коментира и че Москва иска да възстанови напълно диалога със Съединените щати за договор за ядрени ракети от времето на Студената война.Путин обяснява, че може да се срещне с Тръмп в кулоарите на срещата на върха на Г-20 в Аржентина.", "date": "2018.11.11", "title": "Нормално е Европа да иска армия, обясни Путин в Париж"}
{"url": "https://news.bg/int-politics/erdogan-obsazhda-s-tramp-ubiystvoto-na-kashogi.html", "text": "Президентът на САЩ Доналд Тръмп и турският му колега Реджеп Ердоган обсъдиха рекзцията за убийството на саудитския журналист Джамал Кашоги, съобщава Белият дом, цитиран от \"Ройтерс\".Разговорът се е състоял по време на вечеря с държавните лидери в Париж, във връзка с отбелязване на стогодишнината от края на Първата световна война.Ердоган разкри в събота, че американското, френското, немското и британското правителства са получили аудио запис за убийството, като коментира че операцията е по искане от \"най-високите нива\" на саудитското правителство.Тръмп се очаква да формира \"много по-сервизно мнение\" следващата седмица за убийството на Кашоги, както и какъв ще е отговорът на Вашингтон, който работи съвместно с Конгреса, Турция и Саудитска Арабия, за да установи кой носи отговорност.Припомняме, след две седмици почти пълно мълчание , че Кашоги е убит в консулството, но обяснението на монархията се разглежда от съюзниците на Рияд като противоречиво и незадоволително. Рияд заяви, че , че е наредил ликвидирането на журналиста на \"Вашингтон пост\".Кашоги бе ликвидиран в саудитското консулство на 2 октомври, когато посещава дипломатическата мисия, за да си извади документи за сключване на брак с турската си годеница Хатидже Дженгиз. Журналистът пишеше за вестник \"Вашингтон пост\" и критикуваше саудитския кралски двор.Покушението срещу журналиста предизвика сериозна международна реакция. Редица организации, компании, включително и , Норвегия, Великобритания и др., както и президентът на Световната банка Джим Йон Ким, обявиха, че заради подозренията няма да посетят планираната . CNN и CNBC вече се оттеглиха като медийни спонсори.Организации и държавни лидери излязоха с искания за пълно изясняване на случая, както и са търсене на отговорност.", "date": "2018.11.11", "title": "Ердоган обсъжда с Тръмп убийството на Кашоги"}
{"url": "https://news.bg/int-politics/polskite-lideri-chestvat-s-kraynodesni-denya-na-nezavisimostta.html", "text": "Полският президент, министър-председател и други лидери честват Деня на независимостта заедно с членове на националистически организации, за първи път полски държавни лица са с крайнодесни групи, съобщава \"Гардиън\".Двеста хиляди души минаха във Варшава, за да отбележат 100-годишнината от независимостта на Полша след края на Първата световна война.През последното десетилетие националистки организации провеждат марш в Деня на независимостта на 11 ноември, който включва расистки лозунги, а в някои години и агресия.Правителството се опита да проведа един марш, ръководен от държавата на церемониите за стогодишнината, през последните дни бе постигнато споразумение за съвместен марш.Президентът Андрей Дуда, министър-председателят Матеуш Мораветци и лидерът на консервативната управляваща партия Ярослав Качински вървяха заедно след войници с голям флаг с думите: \"За вас Полша\". На малка дистанция зад тях, бяха националистите, много от които с факли, червени светлини и дим.Мнозина носеха национални знамена, но се вижда флага на Националния радикален лагер, крайнодясна група, която е един от основните организатори на марша. Има и няколко знамена на \"Форца Нуова\", италианска група, чийто лидер Роберто Фиоре описва себе си като фашист.През целия ден в полските градове се провеждаха тържества за отбелязване на възстановяването на държавата след 123 години чуждо управление.", "date": "2018.11.11", "title": "Полските лидери честват с крайнодесни Деня на независимостта"}
{"url": "https://news.bg/disasters/voenni-v-germaniya-gotveli-politicheski-ubiystva.html", "text": "Военни в Германия готвели политически убийства. Заговорниците служели в елитна част. Техният брой бил около 200 души.Това разкрива списание \"Фокус\".Заговорниците подготвяли специална операция, която имала за цел да предизвика хаос по улиците на основните германски градове. За целта освен политически убийства се подготвяли и такива на имигранти и бежанци, които са обвинявани от крайнодесните в нарастването на социалните сътресения.Насилието трябвало да се проведе в \"Деня Х\", за когато военните планирали да убият лидера на Зелената партия Клаудия Рот, външния министър Хайко Мас и бившия президент Йоахим Гаук.Тези трима политици са известни със своите либерални възгледи. Все пак властите са успели да разкрият заговора в елитните части на Бундесвера, преди да бъдат извършени убийствата.Всички заговорници принадлежали на групата \"Унитер\". Тя е основана през 1996 г. и има за цел да подпомага ветераните от мисиите в Афганистан и Африка.От \"Унитер\" отричат обвиненията. Все пак властите са претърсили тренировърни лагери на армията по границата с Австрия и Швейцария за оръжие, муниции, пари и петрол.През 2015 г. канцлерът Ангела Меркел отвори границите на Германия за хиляди бежанци, бягащи от войните в Близкия изток.Това предизвика реакция в част от германското общество, като намери израз в нарастването на популярността на националистите от Алтернатива за Германия.", "date": "2018.11.11", "title": "Военни в Германия готвели политически убийства"}
{"url": "https://news.bg/disasters/masova-evakuatsiya-v-los-andzhelis.html", "text": "Бушуващите горски пожари станаха причина властите да предприемат евакуацията на най-малко 250 000 души, предаде АП.Пожари бушуват и в Северна Калифорния. Над 6700 сгради, повечето от които жилищни, бяха опустошени в окръг Бют. Броят на жертвите се увеличи до 23 души. Властите предупреждават, че броят на жертвите може да се увеличи. Сухото време и вятърът пречат на пожарникарите да овладеят огъня.От своя страна американския президент Доналд Тръмп заплаши, че ще спре финансирането, ако властите не се справят с кризата.Новоизбраният губернатор Гавин Нюсън обяви извънредно положение в окръзите Бют, Лос Анджелис и Вентура. Стихията на практика Над 3000 души, 23 хеликоптера и самолети цистерни се борят с огъня.", "date": "2018.11.11", "title": "Масова евакуация в Лос Анджелис"}
{"url": "https://news.bg/world/seul-podari-na-phenyan-200-t-mandarini.html", "text": "Южнокорейските органи изпратиха 200 тона мандарини в Северна Корея в отговор на подарък от два тона вкусни диви гъби, съобщи РИА \"Новини\".Според агенцията южнокорейският военен самолет с първата партида мандарини отлетял за Пхенян.Сеул планира да достави 200 тона мандарини на КНДР чрез четири такива полета.Северна Корея сближава своите връзки с Корея през последните седмици.", "date": "2018.11.11", "title": "Сеул подари на Пхенян 200 т. мандарини"}
{"url": "https://news.bg/int-politics/es-e-otklonil-predlozhenie-na-mey.html", "text": "Европейският съюз е отклонил ключово предложение от британския премиер Тереза Мей за условията за излизане на Великобритания от ЕС. Това съобщава в. \"Сънди таймс\".Според вестника става дума за запазването на Великобритания в митническия съюз с ЕС след Брекзит. Преговарящите страни все още имат разногласие за това как ще се решават споровете.По-рано Мей категорично  за излизането на Великобритания от ЕС.Британският премиер подчерта, че близо 95% от сделката по Брекзит е договорена. Препъни камък остава .Лондон трябва да напусне ЕС на 29 март 2019 г. След това се предвижда да има преходен период от 21 месеца.", "date": "2018.11.11", "title": "ЕС е отклонил предложение на Мей"}
{"url": "https://news.bg/world/bukuresht-shte-ima-nay-golyamata-veterinarna-klinika-na-balkanite.html", "text": "Букурещ ще има най-голямата ветеринарна клиника на Балканите. В нейното изграждане ще бъдат вложени €5 млн., съобщават румънски медии.Ветеринарната клиника ще се разпростира на близо 5500 кв. м. Проектът се подкрепя от Факултета по ветеринарна медицини.Пациентите ще бъдат лекувани с 20% по-евтино.", "date": "2018.11.11", "title": "Букурещ ще има най-голямата ветеринарна клиника на Балканите"}
{"url": "https://news.bg/disasters/ebola-se-varna-v-kongo.html", "text": "Смъртоносната болест \"Ебола\" се върна в Конго, съобщи АП.Властите съобщават за 326 заразени. От тях над 200 души са починали, съобщиха местните здравни власти.Огнище на заразата са северните провинции на страната.Първата епидемия в Конго е от 1976 г. Оттогава поне десет вълни са преминали през африканската страна.", "date": "2018.11.11", "title": "Ебола се върна в Конго"}
{"url": "https://news.bg/regions/pravoslavnata-tsarkva-pochita-sveti-mina.html", "text": "Днес православната църква чества паметта на мчнци Мина, Виктор и Викентий.Мина е бил войник, убит в Египет за Христовата вяра при император Диоклетиан (284-305 г.). Той е много известен великомъченик и чудотворец.Свети Мина е покровител на семейството, сираците и жените.Чудотвореца покровителства и бездомните. Свети Мина е патрон и пази народните лечители, знахари и воини.Свети Мина бди и над хората, поели на дълъг път.На днешния ден раждалите жени се молят на светията за здраве на децата си и благополучие на дома.В представите на народа ни Свети Мина е господар на вълците, които трябвало да пуска и да прибира. Неговият празник бележи средата на т. нар. Вълчи празници - времето, в което вълците бесуват. Вълчите празници водят след себе си най-дългите нощи.Според поверията след 11 ноември хората трябва да избягват да излизат по късна доба. Днес, преди всичко, е повод за празник за тези, които носят имената Минчо, Мина, Минка, Виктор, Виктория, Викентий.Виктор - също така войник, пострадал при император Антоний (138-262 г.) в Италия. Една млада християнка на име Стефанида, която присъствала на неговите страдания, видяла слизащите от небето два светли венци. Тя започнала гръмко да слави подвига на светия мъченик и сама заедно с него се удостоила с мъченическа смърт.Св. Викентий бил дякон. Той се удостоил да пострада за вярата в испанския град Валенция, при император Диоклетиан.", "date": "2018.11.11", "title": "Православната църква почита Свети Мина"}
{"url": "https://news.bg/weather/slantse-v-nedelya-1.html", "text": "Днес, главно над Източна България, ще има значителна ниска облачност, която временно ще намалява в следобедните часове. Сутринта на места видимостта ще е намалена. Над Западна България ще преобладава слънчево време, с разкъсана висока облачност. Ще духа слаб югоизточен вятър. Максималните температури ще са между 14° и 19°, за София - около 16°.Това съобщават от НИМХ.Над планините ще е предимно слънчево, с повече облаци над масивите в Източна България. Ще духа слаб югозападен вятър. Максималната температура на височина 1200 метра ще е около 13°, на 2000 метра - около 7°.По Черноморието ще има разкъсана, често значителна облачност. Сутринта на места видимостта ще е намалена. Ще духа слаб вятър от изток-югоизток. Максималните температури ще са 15-16°, колкото е и температурата на морската вода. Вълнението на морето ще е около 2 бала.", "date": "2018.11.11", "title": "Слънце в неделя"}
{"url": "https://news.bg/economics/gorivata-poevtinyavat-do-nyakolko-mesetsa-tvardyat-analizatori.html", "text": "Горивата ще поевтинеят, но това ще се усети след няколко месеца в страната, твърдят анализатори.\"Прогнозата се основава на спада в цената на петрола на международните пазари, вече до около 70 долара за барел\", коментира пред БНР икономистът Мартин Владимиров от Центъра за изследване на демокрацията.По думите му в България има закъснение на този спад, което е продукт на липсата на конкуренция.Икономистът смята, че ако няма понижение на цените, то поне ще има задържане на тези равнища от 2.35 лв. за литър бензин.Припомняме, че вчера, 10 ноември,  премина по улиците на Варна. Стотици протестиращи излязоха с автомобилите си и по улиците на Казанлък. Освен срещу високите цени на горивата, гражданите изказаха своето недоволство и срещу очакваните високи цени на задължителната застраховка \"Гражданска отговорност\".Срещу високите цени на горивата се обявиха и хората Очаква се протестите да продължат и днес.", "date": "2018.11.11", "title": "Горивата поевтиняват до няколко месеца, твърдят анализатори"}
{"url": "https://news.bg/regions/mvr-provezhda-obuchenie-za-sluzhitelite-v-stolitsata.html", "text": "МВР провежда обучение за служителите в столицата. Това съобщиха от пресцентъра на министерството. От 12.00 до 19.30 часа са планирани тренировъчни действия.Те ще се проведат в района на Гранд Хотел София.Целта е оптимизиране на професионалната подготовка на служителите.", "date": "2018.11.11", "title": "МВР провежда обучение за служителите в столицата "}
{"url": "https://news.bg/economics/kamarata-na-stroitelite-iska-sreshta-s-olaf.html", "text": "Камарата на строителите иска среща с Европейската служба за борба с измамите (ОЛАФ) заради разпространяване на подвеждаща информация свързана с изразходването на европейски средства.От камарата настояват за среща с директор на Европейската служба за борба с измамите (ОЛАФ) Виле Итала,като подчертават, че подобни информации уронват престижа на българския строителен бранш и подкопава доверието в българските и европейските институции.От КСБ са категорични, че винаги са спазвали стриктно законите в страната и са работили за създаване на честна и прозрачна конкурентна среда в бранша.По думите им в медийните атаки срещу тях прозират политически интереси.Според тях сайтовете работещи с неясно и непрозрачно финансиране, разпространяват публично фалшиви новини срещу водещи строителни компании, изградили едни от най-мащабните инфраструктурни проекти, големи работодатели и данъкоплатци.Членовете на камарата смятат, че обвиненията срещу строителните фирми за некачествено изпълнение и непрозрачност на обществени поръчки са прераснали в обвинения за злоупотреби с евросредства и са преминали всички граници.Те подчертават, че манипулацията е настъпила с внасянето на \"петиция за независимо разследване и замразяване на еврофондовете\", на сайта \"Биволъ\".От КСБ считат, че всички договори по европейските програми са реализирани и приключили законосъобразно, под контрола и одита на българските и европейските институции.По думите им това не е първата петиция с оклеветяващи и не отговарящи на истината твърдения на въпросния сайт. т КСБ изразяват и своето желание за съвместни инициативи свързани с прозрачността при усвояването на европейските средства.Според представените данни от камарата официално регистрираните фирми в Централния професионален регистър на строителя са близо 5100, включително чужди компании, в които са заети над 250 хиляди души.Припомняме, че депутатът на БСП Елена Йончева заедно със свои колеги,  в страната. След това от камарата на строителите в България заявиха, че обвиненията на депутатката срещу строителния бранш са политическа атака. От браншовата организация, Христо Проданов, Крум Зарков и Георги Свиленски, \"които стоят зад искането за експертиза с внушението, че от българските магистрали се краде\". На 8 ноември главният прокурор Сотир Цацаров поиска имунитета на Йончева, Марешки и още четирима депутати. Веднага след оповестяването на информацията депутатът от БСП Георги Михайлов заяви в кулоарите на парламента, че се отказва от имунитета си., която пък определи действията на прокуратурата като политическо преследване.", "date": "2018.11.11", "title": "Камарата на строителите иска среща с ОЛАФ"}
{"url": "https://news.bg/int-politics/separatistkite-oblasti-v-donbas-izbirat-lideri-i-parlament.html", "text": "В сепаратистките Донецка и Луганска област в Източна Украйна днес са организирани избори за ръководители, независимо от това, че Украйна, Европейския съюз и други страни предупредиха, че вотът ще бъде нарушение на споразумението от Минск от 2015 година. Според Кремъл обаче това не е така.Украйна ги определи и като \"фарс, целящ да даде измамна легитимност на одобрените от Москва лидери на двата региона\". Киев няма да признае изборите и резултатите им.Само в навечерието на изборите жертвите на конфликта в Източна Украйна се увеличиха с още четирима украински войници. Двама са загинали при експлозия в района на Донецк, а други двама са били убити при минометен обстрел край Луганск, по данни на украинското военно министерство.Украински военен представител обвини сепаратистите не само за поредното погазване на примирието, но и за нарушаването на още една от Минските договорености - тази, забраняваща разполагането на тежко въоръжение по линията на съприкосновение.ЕС и САЩ призоваха Русия да не допусне днешните избори в така наречените \"народни републики\" в Донецк и Луганск, с аргумента, че така ще бъде саботиран мирният процес в Украйна, припомня \"Ройтерс\".Гласуването в избирателните участъци в Донецката и Луганската народна република ще се състои от 8 часа сутринта до 20 часа вечерта. Руските агенции съобщават, че всички избирателни секции са отворили навреме и в спокоен режим на гласуване.За ръководител на Луганската народна република има четирима кандидати, сред които и изпълняващия тази длъжност Леонид Пасечник. За т.нар парламент участват две движения - \"Мир за Луганск\" с лидер Пасечник и \"Лугански икономически съюз\". Избират се 50 депутати.За ръководител на т.нар. Донецка народна република се кандидатира Денис Пушилин, който пое управлението на сепаратистката област след смъртта на предишния - Александър Захарченко. Той загина при експлозия през август месец тази година. Пушилин се съревновава с още четирима кандидати за поста.За съставянето на парламент се борят две партии - \"Донецка република\" с лидер Пушилин, която има и мнозинство в Народния съвет до момента, и \"Свободен Донбас\". Парламентът се състои от 100 депутати.Припомняме, по време на размириците през зимата на 2014 г., когато демонстранти свалиха от власт проруския президент Виктор Янукович, бунтовници сепаратисти превзеха територии в Източна Украйна. Те бяха подкрепени от руски спецчасти, за които Москва първоначално отричаше. Русия анексира и Кримския полуостров месец по-късно, а властта в Донецките републики и до този момент не е призната официално от международната общност.От 2014 година до днес конфликтът в Украйна е взел над 10 000 жертви, като споразумението от Минск само частично успя да потуши конфликта с установяването на зона за сигурност, периодично нарушавана.", "date": "2018.11.11", "title": "Сепаратистките области в Донбас избират лидери и парламент"}
{"url": "https://news.bg/politics/v-gerb-ne-vazpriemat-dramatichno-protestite.html", "text": "\"Не мисля, че се случва нещо драматично по отношение на протестите, нито имаме някаква предреволюционна ситуация.\" С тези думите депутатът от ГЕРБ Тома Биков коментира протестите в страната срещу цените на горивата.Той заяви, че всеки има право да протестира, а управляващите са тези, които се опитват да решават проблемите.По повод исканите депутатски имунитети на шестима членове на парламента Биков отбеляза, че от ГЕРБ не са си позволявали да казват, че Елена Йончева пере пари.По думите му те са изтъкнали само, че е съмнително, че тя участва с 5000 лв. във фирма, в която съдружникът ѝ участва с 350 хил.лв., а накрая се оказва,че имат равни дялове във фирмата.Според Биков проверката на прокуратурата е нещо съвсем нормално в този случай.\"Ако няма от какво да се притеснява, няма никакъв проблем\", допълни депутатът.Той е категоричен, че същото важи и за депутатът от ГЕРБ Борис Къртев, който също го проверяват.Биков коментира и темата за евроизборите като отбеляза, че БСП ще се сблъскат с реалността по време на европейските избори, когато българските граждани ще кажат кой искат да ги управлява.Той подчерта, че няма да се стигне до предсрочни избори.Според него евроизборите ще освободят напрежението и хората ще могат да кажат своето мнение в едни междинни избори в средата на мандата.По думите му те са тези, които променят политическата ситуация.Биков подчерта, че когато БСП поемат управлението, те внасят своите вътрешнопартийни разделения на държавно ниво и това въвлича държавата в кървави пленуми.", "date": "2018.11.11", "title": "В ГЕРБ не възприемат драматично протестите"}
{"url": "https://news.bg/world/sauditska-arabiya-predlaga-da-se-namali-proizvodstvoto-na-petrol-ot-opek.html", "text": " Саудитска Арабия обсъжда предложение за намаляване на добива на петрол с до 1 милион барела на ден от ОПЕК и нейните съюзници, съобщава \"Ройтерс.Дискусиите не са финализирани толкова, колкото зависи от намаляването на износа на Иран.В Абу Даби ще се проведе комисия за наблюдение на пазара, на която ще присъстват износителите от Саудитска Арабия и Русия.Саудитският министър Халид Ал Фалих миналия месец заяви, че може да има намеса за намаляване на запасите от петрол след увеличение през последните месеци.Припомняме, че Съединените щати наложиха санкции, ограничаващи износа на петрол в Иран като част от усилията за ограничаване на ядрените и ракетни програми на Техеран, както и индиректната му подкрепа в Йемен, Сирия, Ливан и други части на Близкия изток.", "date": "2018.11.11", "title": "Саудитска Арабия предлага да се намали производството на петрол от ОПЕК"}
{"url": "https://news.bg/politics/ninova-uspokoyava-tsyala-sam-s-glava.html", "text": "Лидерът на БСП Корнелия Нинова излезе преди пленума на столетната партия пред медиите, предизвикана от публикациите за кървав пленум, на който \"ще й вземат главата\".\"Та, викам - чакай да сляза, да ме видите, цяла съм, с глава\", увери лидерът на червените.Нинова ще се обърне към пленума на партията да отправи призив към социалистите и гражданите в защита на депутатите, които \"Свободомислието се тъпче\", каза червеният депутат. Строителният бранш нямал право да ги спира.\"Знаем колко сте големи и колко сте силни\", обърна се към строителите червеният лидер.Искането им в АПИ щяло да бъде внесено повторно от всички депутати.Корнелия Нинова захапа и герберите. Тя е ядосана на думите на Цветан Цветанов за служебния кабинет на Румен Радев.Лидерът на столетницата отрече да изказва мнението си. Тя щяла да се съобрази с мнението на мнозинството в партията.Нинова застава зад всяка дума на обръщението на президента. Тя е категорична, че медиите не са свободни.Лидерът на БСП отрече да има битка между нея и Сергей Станишев за Евролистата.", "date": "2018.11.11", "title": "Нинова успокоява: Цяла съм, с глава"}
{"url": "https://news.bg/crime/mvr-izdirva-36-godishen-za-ubiystvoto-v-gorna-oryahovitsa.html", "text": "Полицията издирва 36-годишен мъж от Горна Оряховица във връзка с намерената мъртва жена в апартамент в града. Полицията се обръща към хората, които имат информация къде може да бъде открит, да сигнализират на тел. 062/620 437, 0618/ 60040, 60041, 60042, на тел.112 или в най-близкото управление на МВР.От МВР уверяват, че анонимността на гражданите е гарантирана.Припомняме, че по-рано днес стана ясно, че в апартамент По непотвърдена информация тя е била наръгана и обезобразена.", "date": "2018.11.11", "title": "МВР издирва 36-годишен за убийството в Горна Оряховица "}
{"url": "https://news.bg/press/14-lamborgini-registrirani-v-sofiya-110-karat-bentli-248-porshe-nay-vazrastnoto-semeystvo-na-balkanite-e-v-teteven.html", "text": "14 ламборгини регистрирани в София, 110 карат бентли, 248 - порше14 ламборгинита са регистрирани в София. Бентлита карат 110 столичани, а поршета - 248. Сред ретроавтомобилите пък има регистрирани 4 автомобила \"Чайка\", 177 трабанта и 207 москвича, сочи справка на Столичната община по искане на \"24 часа\".Най-масовата марка автомобили в София е \"Фолксваген\". Различни модели притежават 50 352 шофьори. След нея се нареждат \"Опел\" - 36 019, и \"Шкода\" - 12 597.13 085 са новорегистрираните коли в столицата от януари до началото на септември. Те са с 1641 повече спрямо същия период на 2017 г. - тогава са били 11 444. Повечето са нови и с екостандарт Евро 6 - 12 946, а с Евро 5 - само 17. Общо колите с Евро 6 и Евро 5, регистрирани в столицата, са 103 781, сочат данните на данъчните служби. Електромобилите пък са 254.Най-възрастното семейство на Балканите е в ТетевенНа 29 октомври дядо Павел Цветанов от Тетевен навърши 97 години. Той и неговата съпруга баба Лалка са най-възрастната двойка на Балканите, съобщи отговорен източник от Община Тетевен.Семейният тандем балканджии са пример за истинска обич, уважение и разбирателство. Едно обикновено семейство, което съхранява любовта си необикновено дълго време. С нестихваш дух и усмивки баба Лалка не пропусна да каже: \"Дай Боже, да ни стигат младите!\"155 лекари от 11 държави се дипломираха във ВарнаТържествената церемония по дипломирането на 52-рия випуск медици се състоя днес в зала 1 на Фестивалния и конгресен център в морската столица. 41 са отличниците от Випуск\" 2018 на Факултета по медицина към Медицински университет - Варна. Първенец на випуска е д-р Пресияна Боярова, която получи парични награди от ректора и от кмета на Варна.", "date": "2018.11.11", "title": "14 ламборгини регистрирани в София, 110 карат бентли, 248 - порше, Най-възрастното семейство на Балканите е в Тетевен"}
{"url": "https://news.bg/disasters/v-bryuksel-zadarzhaha-vaorazhen-napadatel.html", "text": "В Брюксел задържаха въоръжен нападател, съобщава Ер Те Ел. Малко преди 20 часа той влязъл в ресторант.Извадил пистолет и започнал да крещи заплахи.Минути по-късно при пристигането на първите полицаи, напуснал ресторанта и се барикадирал в близка къща.Кварталът бил отцепен от специалните части и полицията.За щастие след близо час преговори нападателят се предал. Властите разследват инцидента.", "date": "2018.11.11", "title": "В Брюксел задържаха въоръжен нападател"}
{"url": "https://news.bg/int-politics/vav-florida-shte-broyat-otnovo-byuletini.html", "text": "Изборният процес в САЩ се заплете, съобщи Ей Би Си.Властите във Флорида наредиха повторно преброяване на гласовете. Съгласно законодателството на щата, повторното машинно преброяване е задължително, ако разликата между двамата кандидати е под 0,5 процента от гласовете.Процедурата ще се приложи за гласуването за губернатор и за представител на Флорида в Сената.Републиканецът Рон ДеСантис води пред демократа Андрю Гилъм в спора за губернаторския пост с 33 684 гласа или 0,41%.В надпреварата за Сената частичното преброяване даде преднина на републиканеца Рик Скот пред демократа Бил Нелсон от едва 12 500 гласа - или 0,15 процента от всички гласове.Ей Би Си припомня, че преброяването във Флорида не е прецедент. През 2000 г. то беше приложено за президентската битка между Джордж Буш - младши и Ал Гор.", "date": "2018.11.11", "title": "Във Флорида ще броят отново бюлетини"}
{"url": "https://news.bg/world/makron-prizova-za-othvarlyane-na-natsionalizma-v-rechta-si-za-parvata-svetovna-voyna.html", "text": "Около 70 лидери, включително президентите на САЩ и Русия Доналд Тръмп и Владимир Путин отбелязват стогодишнината от примирието на 1918 г. във френската столица Париж, съобщава АФП.Френският президент Еманюел Макрон призова световните лидери да отбележат стогодишнината с отхвърляне на национализма, \"да построим надеждите ни, вместо да си играем със страховете си един срещу друг\".В реч близо 20 минути, френският лидер описа национализма като \"предателство към патриотизма\". \"Когато казваме, че нашите интереси са на първо място и другите нямат значение, изтриваме най-ценното нещо, което има една нация, което й дава живот - нейните морални ценности\", обясни той той.Точно преди да се съберат лидерите, полугола активистка на Фемен се хвърли срещу кортежа на американския президент Доналд Тръм, преди да бъде задържан.Церемониите в Нова Зеландия, Австралия, Индия, Хонг Конг и Мианмар стартираха мемориалните събития в целия свят за конфликт, който включваше милиони войници от колонизираните държави в Азия и Африка.Лидерите на народите на Британската общност, чиито сили бяха разгърнати под британско командване преди 100 години - също изпращат послания за мир и надежда за света през новия век.\"Това беше война, в която Индия не беше пряко ангажирана, но нашите войници се бориха по целия свят, само заради мира\", заяви индийския премиер Нарендра Моди в Туитър.Паметниците в Париж, посветени на Гробницата на неизвестния войник под Триумфалната арка, са предупредени за опасност от национализъм.Германският канцлер Ангела Меркел подчерта, че този ден е не само за напомняне за войната, но трябва да бъде и призив за действие.Меркел ще даде началото на конференцията Парижки мирен форум заедно с генералния секретар на ООН Антонио Гутериш. Тя ще се проведе след паметна служба на Шанз-Елизе.Създаденият от френския президент Еманюел Макрон, форумът има за цел да подчертае значението на международните институции за подпомагане на разрешаването на конфликти, предотвратяването на войни и разпространението на просперитета.Британският премиер Тереза ​​Мей и кралица Елизабет ще присъстват на отделно събитие в Лондон.Независимо от шоуто на единството в Триумфалната арка, където учениците ще четат съобщения, написани от войници на осем езика, се очаква напрежението да се открие под повърхността.Американският президент Доналд Тръмп, чийто национализъм на твърдия лидер разтърси звездата на Запада, пристигна в Париж, като критикува домакин Макрон, че е \"обиден\".Тръмп се изненада в скорошно интервю, в което Макрон говори за необходимостта от европейска армия и изброи САЩ заедно с Русия и Китай за заплаха за националната сигурност.Други участници в паметната служба и форума са турският президент Реджеп Тайип Ердоган, канадският премиер Джъстин Трюдо и израелският Бенямин Нетаняху, както и Путин.С крайнодясните националистически политици, които идват на власт от Бразилия до Италия в Австрия, 40-годишният центрист Макрон е настроен да се позовава на войната, за да направи случая подходящ за международно сътрудничество.\"Целта на форума на мира е да покаже, че има много сили в международната система - държави, неправителствени организации, фондации, интелектуалци, компании - които вярват, че се нуждаем от свят на правила, отворен свят и многостранен свят\" , заяви френският президент.За изпълненията ще се погрижат френският кино-американски китарист Йо-йо Ма, както и западната африканска певица Анжелик Кидхо. В програмата ще се включи и европейски младежки оркестър с руски диригент.10 000 полицаи ще осигуряват реда и сигурността в Париж, който многократно е бил заплашван от джихадисти.\"Не трябва да приемаме мирa в Европа за даденост. Днес, 100 години след края на Първата световна война, Европейският съюз застава зад мира и единство\" написа Доналд Туска в Туитър.", "date": "2018.11.11", "title": "Макрон призова за отхвърляне на национализма в речта си за Първата световна война"}
{"url": "https://news.bg/politics/bsp-stava-avtoritarna-partiya-pritesnena-vatreshnata-opozitsiya.html", "text": "Вътрешната опозиция в БСП е притеснена за бъдещето на партията. \"Демокрацията изчезва не само, когато няма избори, а и когато при провеждането на избори няма избор\", заяви преди днешния пленум бившият депутат Георги Божинов.Ако партията стане лидерска и авторитарна, изборите за решения намалявали. \"Това е големият спорт\", смята Божинов.БСП, по думите му, върви именно към авторитаризъм. БСП губела масовия си характер.Божинов очаква решенията на ръководството. \"Създателят на партията никога не е бил лиде, както обясни той.\"Никой лидер на столетницата не е стоял над Конгреса, който е върховният партиен орган\", допълни Божинов.Георги Гергов се включи в коментарите с констатацията, че винаги е имало конфликтни точки с споровете на левицата.От своя страна Атанас Мерджанов е изненадан, че медиите няма да са допуснати до пленума. Иначе очаква смислен дебат.\"В БСП е имало много опити да бъде смазана вътрешно партийната демокрация\", каза той. Мерджанов е убеден обаче, че подобни опити ще бъдат смазани и партията отново ще бъде еталон за демократичност.", "date": "2018.11.11", "title": "БСП става авторитарна партия, притеснена вътрешната опозиция"}
{"url": "https://news.bg/politics/sds-gleda-kam-upravlenieto.html", "text": "СДС иска да присъства в следващия парламент с реформаторско мнозинство от десни партии, с които да участва пряко в управлението на държавата. Предстои да се обсъжда кои точно ще са формациите и мерките, с които да се постигне едно реформаторско мнозинство в следващия парламент, което да търси участие в управлението.Това заяви председателят на Съюза на демократичните сили (СДС) Румен Христов на национална конференция, посветена на програмните приоритети и подготовката на партията за местните избори догодина.По думите му политика се прави в парламента, а извън него трудно се изпращат сигнали до избирателите.Румен Христов разкритикува настоящото управление като консуматорско, което, според него, се тресе от скандали. Той смята,че българските граждани са разочаровани заради несбъдването на очакванията им.Лидерът на СДС е уверен, че предсрочни парламентарни избори ще има и въпросът е само кога те ще се случат.\"Бизнесът трябва да бъде освободен от опеката на чиновниците\", призова Румен Христов.От СДС залагат на мерки в прагматична политика и предлагат:1. Доходите да бъдат удвоени за следващия управленски мандат;2. Брутният вътрешен продукт (БВП) трябва да бъде удвоен за следващите 10 години;3. България трябва да бъде място, в което достойно да се отглеждат децата;4. Хората в пенсионна възраст да живеят достойно, с увеличени доходи;5. България трябва да осигури бързо и справедливо правораздаване;6. Здравеопазването в България трябва да се превърне в изключително важна политика;7. СДС трябва да продължи да бъде една прагматична формация, която да защитава интересите на българските граждани.В словото си Христов припомни историята на Първата световна война и помоли присъстващите на националната конференция да запазят едноминутно мълчание на загиналите от войната.Той припомни историята на политическата партия и добави, че по време на управлението на СДС е сменен комунистическия строй. Христов се похвали, че по времето, когато са управлявали сините, са постигнали много, но не и мечтата на българите, а именно да се чувстват като европейци, които да имат добри доходи.", "date": "2018.11.11", "title": "СДС гледа към управлението"}
{"url": "https://news.bg/politics/rumen-hristov-podava-raka-na-gerb-prez-enp.html", "text": "От Съюза на демократични сили (СДС) искат партньорство и сътрудничество с партиите, членове на Европейските народни партии (ЕНП).Такъв коментар направи председателят на СДС Румен Христов пред журналисти по време на националната конференция, посветена на програмните приоритети и подготовката на партията за местните избори догодина.Според него СДС имат сходни виждания с тях (ЕНП) за управлението на Европа, както и сходни виждания затова, което трябва да се случи с българските избиратели и граждани.\"Българските граждани трябва да бъдат европейски граждани с европейки доходи\", е уверен Христов и припомни призива на сините от предишната конференция, на която е било казано какъв е десният път за повишаване на доходите.Влизането в Еврозоната, влизането в Шенген, задълбочаването интеграционните процеси, необратимостта на участието на България в еврозоната са сред другите приоритети пред СДС.Румен Христов обаче не посочи като основен партньор на СДС в рамките на ЕНП - ГЕРБ.Запитан с коя партия конкретно СДС ще търси обединение, Христов отбеляза, че все още е рано да се говори за обединение, но от партията ще търсят срещи и разговори с партии, членове на ЕНП.\"ГЕРБ в някои отношения наистина изповядват ценности, които са близки до десницата, но те като голяма формация имат ангажимента да покриват по-широк периметър в центъра\", анализира шефът на СДС.Той добави, че иска чисто дясно виждане за развитието на България, каквото, по думите му, СДС представя, като най-стара демократична и дясна формация.Според него СДС са били по-добри партньори на ГЕРБ от сегашните им такива (бел.ред Обединените патриоти). Раздялата в предходния парламент и коалицията не е била само по вина на Реформаторския блок.Христов уточни, че не иска да говори от името на друга политическа партия.\"СДС трябва да стои в дясното пространство\", отсече Христов.Като причина за срива на СДС Христов отбеляза \"много личностни грешки\". По думите му, при напускането на СДС от страна на други десни формации \"няма начин, когато се откъсват части от основното тяло, то да не намалява\".Христов отказа да коментира обръщението на държавния глава Румен Радев към нацията по повод 10 ноември, но, според лидера на СДС, демокрацията е дала много неща, но не всичко, за което са мечтали хората. Той е уверен, че СДС има потенциал и воля да участва в управлението на държавата, с което да бъде полезно на десните избиратели.", "date": "2018.11.11", "title": "Румен Христов подава ръка на ГЕРБ през ЕНП?"}
{"url": "https://news.bg/crime/plamen-georgiev-gord-s-operatsiyata-v-dabch.html", "text": "Пламен Георгиев, председател на Комисията за противодействие на корупцията и отнемане на незаконно придобито имущество, се похвали с работата на комисията по операцията в Държавната агенция за българите в чужбина (ДАБЧ) пред БНР.\"Реално цялата работа по разкриване на това престъпление по високите етажи на властта беше свършена от нашата комисия\", заяви Георгиев. Сигналът е дошъл от Областната дирекция на МВР Кюстендил за манипулиране на документи, свързани с българско гражданство. След като са установили, че има данни за връзки с ръководството на ДАБЧ, моментално всички материали са били преместени в КОНПИ.Припомняме, че  по разследване на схеми за продажба на българско гражданство. Първоначално бяха арестувани над 20 служители на агенцията, обвинения , включително и на председателя на , който е от .Пламен Георгиев посочи, че са работили над три месеца по случая, за да могат да достигнат от най-ниските до най-високите нива и да срещнат разбиране в прокуратурата.Той обясни и че \"това е начинът на действие на всяко едно разследване\" - \"органите, които имат полицейски функции, разкриват престъпната схема, след което докладват в прокуратурата, откъдето се преценява дали има достатъчно доказателства\".На въпрос защо чак сега става възможно разкриването на схемата, след като сигнали има от 2014 година, Георгиев отговори, че комисията с попълнен състав работи едва от април месец тази година и \"няма как да установим нещо, което се е случило преди една, две, три или пет години\".На въпрос дали комисията разполага с данни за закупено българско гражданство на лица, издирвани от Интерпол, Пламен Георгиев заяви, че има случаи на даване на 25-30 хиляди евро, но не е установена конкретика.\"Такива хора, да кажем, с криминални наклонности, които са получавали българско гражданство и после отиват в чужбина и това е лицето на България\", коментира още той.Пламен Георгиев увери, че за тези 7-8 месеца работа никой не се обаждал с желание да даде \"насоки\" за работата на комисията, \"никой не се е изкушил и никога не го е правил\".\"Може би, защото през тези години, още и като председател на предходната комисия, аз показах, че съм абсолютно, как да кажа, неконтролируем. Това, което трябва да се свърши, ще бъде свършено и понеже ни обвиняват, едва ли не при моя избор, имаше, че сме с подкрепа на властта, вие виждате, че в голяма част от случаите, тези, които са пострадали от нашите акции, са представители или близки до управлението в държавата\", обясни Пламен Георгиев.На въпрос как коментира мнението на българите за увеличение на корупцията в последно време (по данни на АФИС), Георгиев посочи като причина \"вечния песимизъм на българина\". По думите му резултатите на комисията за последните няколко месеца са безупречни и показателни за една много сериозна работа срещу корупцията.Припомняме, че по-късно  и поискаха извинение от всички, които твърдят, че .Президентът Румен Радев обяви, че са и те са били предадени в прокуратурата. Той отказа да коментира какви са били те с аргумент, че тече следствие.След това по предложение на премиера ", "date": "2018.11.11", "title": "Пламен Георгиев горд с операцията в ДАБЧ"}
{"url": "https://news.bg/int-politics/kak-edin-ruski-shpionin-skara-kurts-i-putin.html", "text": "Полковник Алфред Редъл заемал различни висши постове във военното контраразузнаване на Австро-Унгария до 1913 година. Именно тогава, година преди избухването на Първата световна война, го разобличават като руски шпионин. Полковникът се самоубива, за да не го изпратят на съд. Някои историци твърдят, че информациите, предадени от полковника на руския генерален щаб, са били толкова важни, че именно Редъл навярно е бил основният виновник за поражението на Хабсбургската империя.Шпионската дейност на засега неизвестния полковник от днешната австрийска армия, който беше арестуван преди няколко дни за шпионаж в полза на Москва, явно е несравнима с предателството на Алфред Редъл. Затова пък е сравним скандалът. В известен смисъл той е дори по-лош от станалия преди 105 години. По онова време Русия и Австро-Унгария са част от двата съперничещи си блока - на Антантата и Тройния съюз, които вече се готвят за война. Докато съвременна Австрия претендира за ролята на един от основните съюзници на Кремъл в Европа.Прекъснатият валс на ПутинВиена се застъпваше за отмяна на санкциите срещу Русия, а австрийският \"мини- Газпром\" - OMV открито подкрепя строежа на \"Северен поток 2\". Спомняме си и това, че Владимир Путин присъства лично на сватбата на външната министърка Карин Кнайсл и танцува с нея, демонстрирайки, че неговият режим изобщо не се интересува от западните санкции. Австрия беше и една от малкото западни страни, които демонстративно останаха настрана, когато през пролетта на 2018 година държавите от ЕС, САЩ и Канада масово експулсираха руски агенти в знак на солидарност с Великобритания след покушението срещу Сергей и Юлия Скрипал.Внезапно всичко се промени. Карин Кнайсл отмени визитата си в Москва. Австрийският канцлер Себастиан Курц и неговият министър на отбраната заявиха, че шпионажът срещу неутрална държава е абсолютно неприемлив и ще се отрази отрицателно на двустранните отношения. В Кремъл явно не бяха очаквали чак толкова суров тон от Виена и реагираха така, сякаш някой шофьор от правителствения гараж изведнъж е изявил претенцията да бъде назначен за министър на транспорта.Австрийският посланик Йоханас Айгнер беше привикан на обяснения в руското външно министерство. Със станалия вече типичен за наследниците на Молотов грубоват маниер на действия Сергей Лавров скастри австрийския посланик, задето Виена е дала гласност на шпионския скандал, вместо преди това кротко да го обсъди с Москва. В думите на Лавров звучаха нескрита обида и удивление. Как се осмеляват тези нахални австрийски провинциалисти, които Русия така или иначе държи в ръцете си, да изразяват някакво собствено мнение и да защитават някакъв си свой суверенитет?Възмущението на Москва явно се подхранва от особените обстоятелства около скандала. По данни на печата, анонимният (засега) последовател на Алфред Редъл е работил за Русия повече от 20 години. Излиза, че австрийското контраразузнаване не е подозирало нищо през всичките тези години. Австрийските медии твърдят дори, че шпионинът е бил разкрит благодарение на информации, подадени от германското разузнаване.Виена по принцип много внимателно се вслушва във всичко, което идва от Берлин. А сегашният сигнал оттам е недвусмислен: \"Скъпи австрийски колеги! Нали не искахте да си имате работа с руската агентура, а си мечтаехте да запазите \"особени отношения\" с Москва? Ето ви тогава информация, която просто няма как да игнорирате! Сега ще ви се наложи да застанете в общата редица с другите страни от ЕС!\".Виена ще бъде принудена да се дистанцираПредупреждението, което правителството на Ангела Меркел отправи, бе предназначено не само за Себастиан Курц, а и за Владимир Путин: \"Не се опитвайте да всявате разкол на западния фронт! Ние ще принудим онези, които не маршируват в строя, да влязат в крачка!\". Това е лоша новина за Кремъл. Положението е просто безизходно, особено след нетактичните изявления от страна на руското външно министерство, които амбициозният австрийски канцлер няма как да оцени другояче, освен като лична обида. Правителството на една от най-благоразположените към руското ръководство страни в ЕС сега ще бъде принудено да се дистанцира от Кремъл, за да не си навлече вътрешно- и външнополитически проблеми.Скептицизмът на австрийските политици и бизнесмени по отношение на санкциите и желанието им да поддържат делово сътрудничество с Русия няма да изчезнат. Но за тях ще бъде много трудно да го изразяват публично, ако не искат да изглеждат като лакеи на Путин. Най-забавното в цялата история е следното: австрийската преса пише, че полковникът-шпионин е молил руските си началници да го оставят на мира. Но с обещания или със заплахи, те явно са го заставяли да продължи работата си. Излиза, че за самите тях е щяло да бъде по-добре, ако не бяха проявявали чак толкова голямо старание.", "date": "2018.11.11", "title": "Как един руски шпионин скара Курц и Путин"}
{"url": "https://news.bg/bulgaria/kamion-blasna-momiche-na-protesta-kray-blagoevgrad.html", "text": "Камион блъсна момиче на протеста срещу цените на горивата край Благоевград. Пострадалата е със счупена ръка, предаде Нова телевизия.Инцидентът е станал на обходния път на блокирания от демонстранти Е-79, при опит на водача да направи маневра. Той се е опитал да премине покрай групата демонстранти.Шофьорът на камиона не е задържан, съобщиха от полицията.След случилото се полицията е разпръснала демонстрантите и е освободила пътя за движение.Е-79 остана затворен с часове, което предизвика километрично задръстване и напрежение между протестиращите и водачите на блокираните коли. Разрешението за протест на главния път изтече в 17.00 ч., след което от полицията съобщиха, че започват операция по възстановяване на реда.", "date": "2018.11.11", "title": "Камион блъсна момиче на протеста край Благоевград"}
{"url": "https://news.bg/world/obviniha-chetirima-za-podgotvyanoto-pokushenie-sreshtu-makron.html", "text": "Френското правосъдие повдигна обвинения срещу четиримата екстремисти, заподозрени за подготовка на покушение срещу президента Еманюел Макрон.Срещу мъжете, които са на възраст между 22 и 62 години, са повдигнати обвинения за създаване на терористична група и незаконно притежаване на оръжие, предаде Дойче веле.На 6 ноември Главната дирекция за вътрешна сигурност на Франция (DGSI) проведе спецоперация по задържането на престъпната група в департаментите Ил и Вилен в Бретан, Изер в югоизточната част на страната и Мозел в Лотарингия. Първоначално заподозрените бяха шестима.Разследващите са успели да подслушат телефонни разговори между мъжете, в които те са обсъждали различни планове, включително покушение срещу Макрон. Замисълът за него е бил в ранна фаза.", "date": "2018.11.11", "title": "Обвиниха четирима за подготвяното покушение срещу Макрон"}
{"url": "https://news.bg/int-politics/v-avstriya-zaloviha-vtori-ruski-shpionin.html", "text": "В Австрия е заловен още един руски агент, който е шпионирал за Москва не само в армията, но в контраразузнаването, съобщават австрийските издания в. \"Kronen Zeitung\" и oe24.at.Уточнява се, че става дума за служител на Федералното ведомство за защита на конституцията и борба с тероризма (BVT).Както и в случая със заловения полковник от австрийската армия, който е предавал разузнавателна информация на Москва, вторият шпионин също е посочен от спецслужбите на партньорска държава. Разследването срещу него е в ход от ноември 2017 г.В. \"Kronen Zeitung\" съобщава, че австрийските спецслужби са предприели обиски в централата на BVT и на два адреса, свързани със задържания. Следствените органи са поискали информация негова банкова сметка.За разгласяване на държавна тайна австрийското законодателство предвижда наказание до 10 години затвор.Припомняме, преди това беше задържан  от австрийската армия, който в продължение на 20 години и работил за руското военно разузнаване ГРУ. За шпионската си дейност си той е получил около 300 хиляди евро. Съобщава се, че не е имал достъп до информация с високи нива на секретност.", "date": "2018.11.11", "title": "В Австрия заловиха втори руски шпионин"}
