{"url": "https://news.bg/politics/db-na-raba-pri-100-paralelno-prebroyavane.html", "text": "Не се знае дали \"Демократична България\" ще вкара депутат в новия състав на Европейския парламент. Това показват паралелните преброявания на различните социологически агенции.При 100% паралелно преброяване на агенция \"Галъп интернешънъл\" резултатите от евровота изглеждат така:Агенцията е преброила 31.7% избирателна активност.Според агенцията \"Алфа рисърч\" коалицията в дясно с лидер в листата Радан Кънев няма да вземе място в Брюксел.Ето и подреждането при 100% от паралелното преброяване:Изследователският център \"Тренд\" също поставя демократите на ръба - с 5.8%.При 100% паралелно преброяване резултатите според агенцията изглеждат така:Центърът преброява избирателна активност от 30.6%. Спрямо това разположение ГЕРБ биха вкарали 7 евродепутати, БСП - 5, ДПС - 3, ВМРО - 1 или 2-ма евродепутати. \"Демократична България\" буквално виси около границата, която е 5.88%.", "date": "2019.05.26", "title": "ДБ на ръба при 100% паралелно преброяване"}
{"url": "https://news.bg/politics/rezultatat-ni-e-golyam-shamar-za-vsichki-golemi-partii-otchete-ivancheva.html", "text": "Резултатът ни е един голям шамар за всички големи партии. На хората вече им писна. Успяхме да изпреварим две парламентарно представени партии - \"Атака\" и Валери Симеонов. Това заяви пред bTV отстранената кметица на столичния квартал \"Младост\" Десислава Иванчева след края на изборния ден.По предварителни данни тя получава 1,2% подкрепа на изборите за ЕП.По думите ѝ резултатът ѝ е доста добър, при положение, че е водила кампанията от дома си.Осъдената на първа инстанция Десислава Иванчева проведе своята кампания от своя хол, защото е под домашен арест.Според Иванчева, ниската избирателна активност показва, че хората не вярват на управляващите.\"Ние сме честни граждани, системата се опитва да смачка всички, които са бунтари, опъват се на правителството и се борят с корупцията. Делото срещу нас е манипулирано, не е истинско\", подчерта тя.Иванчева допълни, че остава в политиката и ще участва на следващите избори наесен - местния вот.", "date": "2019.05.26", "title": "Резултатът ни е голям шамар за всички големи партии, отчете Иванчева"}
{"url": "https://news.bg/politics/vsichki-bez-dps-mozheli-da-se-pohvalyat-sled-evrovota.html", "text": "Безспорно е, че Румен Радев имаше силно присъствие в листата на БСП. С такъв коментар започна студиото на Нова телевизия след обобщаване на предварителните резултати.По думи на анализаторите държавният глава е искал да бъде част от успеха на левицата, но ще му се наложи да сподели с нея неуспеха.Относно твърдението, че има топла връзка между \"Позитано\" 20 и \"Дондуков\" 2 заради присъствието на Иво Христов на четвърта позиция в червената листа Димитър Ганев допусна, че загубата на БСП говори, че пасивът може да се дължи именно на това. Анализаторите се съгласиха, че дори президентът да не е допринесъл за загубата на левицата, той не е успял и да допринесе с нищо за победата.Първан Симеонов посочи, че спрямо предишните евроизбори левицата е отбелязала подобрение. Той изключи възможността за бойкот. Според него обаче опитът й да създаде общ опозиционен фронт се е провалил, тъй като не е успяла да мобилизира протестния наказателен вот.Анализаторите се съгласиха, че на настоящите евроизбори повечето партии имали с какво да се похвалят - БСП получава два мандата повече, а \"Демократична България\" има реални шансове за място в ЕП. Успехът на ГЕРБ бил очевиден, както и този на ВМРО.Единствено ДПС останали под очакванията си, което вероятно се дължало на ситуацията с ДОСТ. Според анализаторите тя нанесла по-трайна щета, отколкото партията на Мустафа Карадайъ очаквала.Относно типа гласоподаватели Ганев посочи, че избирателите на БСП и ДПС имат партийна принадлежност и не се влияят от личности. Не така стоял въпросът при ВМРО, тъй като благодарение на силната кандидатура в лицето но Ангел Джамбазки партията успяла да мобилизира патриотичния вот и по този начин се превърнала в електоралния наследник на \"Обединени патриоти\".", "date": "2019.05.26", "title": "Всички без ДПС можели да се похвалят след евровота"}
{"url": "https://news.bg/politics/gabriel-ostavi-na-borisov-da-pravi-izvodi-tya-blagodari.html", "text": "Ще бъде направен анализ на изборната кампания и той ще бъде представен във вторник от лидера на ГЕРБ Бойко Борисов и изпълнителната комисия на партията.На брифинга в централата на ГЕРБ пред журналистите застана Мария Габриел, водач на листата, заедно с Андрей Ковачев и Лиляна Павлова. Пред медиите не излязоха нито лидерът на ГЕРБ Бойко Борисов, нито председателят на предизборния щаб Цветан Цветанов.Габриел похвали кандидатите за евродепутати на ГЕРБ, които не са се подали на антикампанията, и на фалшивите новини.По думите й управляващата партия положила много усилия, за да може България да бъде уважавана в Европа.Тя благодари на българите, които казали много ясно, че искат резултати, честност и конкретен ангажимент. \"Това е, което сме правили в цялата кампания - да отстояваме България такава, каквато искаме да я видим\", аргументира се Мария Габриел.Габриел заяви, че има един ден за прошка и тя иска да благодари на всички българи, които днес са я дали.Това, което отличавало ГЕРБ в настоящата изборна кампания, според Габриел - управляващите излезли с резултати от всички свършено в градовете и селата, чуваемост към проблемите и на хората.Кампанията на ГЕРБ от утре също означава \"обединени да отстояваме България такава, каквато искаме да я видим, която казва \"не\" на двойни категории, не на периферии, а такава, каквато ние сме я градили от ГЕРБ и СДС, подчерта Мария Габриел.Тя благодари на всички хора в България по света за това, че с вота си показаха отношение, което задължава ГЕРБ. Габриел не пропусна да изкаже благодарностите си към младежките структури на ГЕРБ.Габриел посочи още, че връзката с хората и Европа да бъде усетена в най-малкото населено място - основната сила на ГЕРБ през настоящите избори за Европейски парламент.В края на брифинга Габриел се заяде с опонентите, като заяви, че ГЕРБ е имал един \"невидим опонент, който не пропускаше възможността да прелее гласове към партията, която го издигна за кандидат\". Без имена Габриел явно имаше предвид президента Румен Радев, като продължи с това, че днешните изборни резултати са първа негова загуба, но и втора загуба на неговия ментор (бел.ред. Корнелия Нинова).", "date": "2019.05.26", "title": "Габриел остави на Борисов да прави изводи, тя благодари"}
{"url": "https://news.bg/politics/rumen-petkov-tarsi-greshkite-v-sebe-si.html", "text": "\"Аз съм човек, който винаги търси грешките в себе си.\" Това заяви след края на изборния ден пред Нова телевизия лидерът на \"Коалиция за България\" и председател на АБВ Румен Петков.Той определи като несериозни обвиненията, че \"Коалиция за България\" е откраднала гласове от БСП.Петков е категоричен, че левицата не е успяла да убеди обществото, че е силна алтернатива.По отношение на подкрепата за Десислава Иванчева, той отбеляза, че това по-скоро е протестен вот.\"Когато говорим за протестен вот, тогава трябва да сме наясно, че двуполюсният модел осакатява страната\", допълни още той.", "date": "2019.05.26", "title": "Румен Петков търси грешките в себе си"}
{"url": "https://news.bg/politics/mustafa-karadaya-otstapi-na-vtoriya-deputatskoto-myasto-v-ep.html", "text": "Мустафа Карадайъ се отказа от мястото си на евродепутат. Гурбетът, не почивката довел до ниската избирателна активност. Това видяха от ДПС в анализ на резултатите от вота.\"Голяма част от българите днес бяха в Европа не на почивка, а на гурбет\", посочи пред медиите лидерът на партията Мустафа Карадайъ.Той благодари на избирателите и на активистите и се похвали с проевропейската и позитивна кампания на ДПС.\"Разяснихме, че България има нужда от ясна програма за ускорено догонващо развитие в рамките на ЕС\", подчерта той. Тогава гурбетчиите щели да се завърнат. На почивка били тези от големите градове.Това, което видяхме от предизборната кампания, е, че жителите на малките градове не са в Европа на почивка, а на гурбет, отново подчерта Карадайъ.По думите му те са длъжни да направят така, че да създадат условия да не обезлюдяват малките населени места в България. ДПС иска единна и силна Европа. Партията щяла да направи анализа си.Карадайъ посочи, че няма да бъде евродепутат. По думите му си остава редови депутат у нас и щял да ходи в Брюксел като лидер на ДПС.", "date": "2019.05.26", "title": "Мустафа Карадайъ отстъпи на втория депутатското място в ЕП"}
{"url": "https://news.bg/world/marin-lyo-pen-poiska-predsrochni-izbori-vav-frantsiya.html", "text": "Предсрочни избори във Франция. За това се обяви лидерът на \"Национален сбор\" Марин льо Пен, предадоха световните информационни агенции. Според нея, президенът Еманюел Макрон трябва да си понесе последствията предвид резултатите от проведения днес евровот. Припомняме, че по-рано стана ясно, че  показват първи резултати на Harris.Партията получава 24%.Втора е \"Република, напред!\" на президента Еманюел Макрон, която получава 22,5%.Избирателната активност е  най-високата от 1994 г., когато са регистрирани 52,8%.Припомня се, че льо Пен се бори и за президент и загуби от Макрон, като взе около 34 процента. Тя вече се цели в следващия президентски вот - през 2022 година. ", "date": "2019.05.26", "title": "Марин Льо Пен поиска предсрочни избори във Франция "}
{"url": "https://news.bg/int-politics/kraynodyasnata-datska-narodna-partiya-sas-sakrushitelna-zaguba-na-evroizborite.html", "text": "Крайнодясната Датска народна партия губи над половината от гласовете си, става ясно от екзитпол след провелите се днес избори за Европейски парламент в Дания.През 2014 година Датската народна партия е спечелила 26,6 процента от гласовете, когато е била първа политическа сила, докато в днешните избори събира 11,8 на сто от гласовете. Ако след окончателното преброяване на гласовете няма промяна, крайнодясната партия ще загуби две от четирите си места в Европейския парламент. Това ще бъде удар за партията преди парламентарните избори в Дания през следващата година.Социалдемократите, които са членове на ПЕС, печелят най-много гласове с 23,6 на сто, докато Датската либерална партия, която членува в АЛДЕ, печели 20,6 на сто.Социалистическата народна партия се задоволява с 13 процента от гласовете.Датската социално-либерална партия, която също членува в АЛДЕ, печели 9,7 на сто от гласовете.Червено-зеленият алианс се задоволява с 6,7 процента. Консервативната народна партия събира 5,6 на сто от гласовете.", "date": "2019.05.26", "title": "Крайнодясната Датска народна партия със съкрушителна загуба на евроизборите"}
{"url": "https://news.bg/politics/borisov-obeshta-da-se-popravi-s-mnogo-rabota.html", "text": "Премиерът Бойко Борисов благодари на всички български граждани, които днес са упражнили правото си на глас. Във Фейсбук той изказа своята благодарност и към поддръжниците на ГЕРБ, които са ги подкрепили.Министър-председателят призна, че грешките на партията, макар и осъзнати, можело да се поправят само с много работа.\"Благодаря Ви от сърце за подкрепата в този момент, тя ме мотивира още повече и отговорността ми пред Вас е още по-голяма. Обещавам Ви - само работа, работа и пак работа!\", завърши той.", "date": "2019.05.26", "title": "Борисов обеща да се поправи с много работа"}
{"url": "https://news.bg/bulgaria/pirogov-lekuva-makedonche-postradalo-ot-voltova-daga.html", "text": "В \"Пирогов\" е било прието за лечение момче, поолучило изгаряния от токов удар.Това съобщи Министерството на здравеопазването на Северна Македония, предадоха \"Макфакс\" и \"24 часа\".Момчето е пострадало вчера от волтова дъга на жп гара Трубарево в района на Скопие.\"Изказваме голяма благодарност на колегите от София, които веднага осигуриха място за по-нататъшно лечение на детето и му пожелаваме побързо възстановяване. Министерството на здравеопазването на Република Северна Македония и Министерството на здравеопазването на Република България подписаха Меморандум за сътрудничество през януари 2019 година. Страната ни има отлично сътрудничество с болниците в България\", заявиха от министерството.", "date": "2019.05.26", "title": "\"Пирогов\" лекува македонче, пострадало от волтова дъга "}
{"url": "https://news.bg/politics/ot-vmro-kakvoto-sabya-pokazhe.html", "text": "Тази кампания беше изключително трудна, защото не малка част от политическите формации се опитаха да концентрират целия огън върху нас. Това коментира лидерът на партията Красимир Каракачанов на брифинг в централата на ВМРО.Двамата с Бойко Борисов са се поздравили за изборните резултати.Традиционната ляво-дясна коалиция, която управляваше Европа, няма да има мнозинство, е констатацията на Каракачанов от изборните резултати. В следващия парламент патриотите смятат, че ще изпратят минимум един, а може би двама евродепутати. Кои ще бъдат те обаче ще стане ясно след окончателното преброяване.70% от гласувалите за ВМРО са гласували преференциално.Каракачанов смята, че ниската избирателна активност се дължи на нежеланието на българските евродепутати да защитават интересите на страната в Европа. Пример за това е неявяването им по време на гласуването на Пакета \"Мобилност\".Каракачанов няма предубеждения и не иска извинение, но \"има неща, които трудно ще забравя\", каза той по отношение атаките от страна на ПП Атака.Коалиционните им от \"Атака\" партньори били лъгали като цигани. Лидерът на войводите обаче отказа да коментира бъдещото състояние на коалицията \"Обединени патриоти\".От ВМРО предлагат среща между 17-е нови евродепутати след изборите с цел разпределение на задачите, които българският народ е дал на своите представители. Това заяви на официална пресконференция водачът на войводите Ангел Джамбазки в централата на партията.Джамбазки е убеден, че се налага истински български разговор какво ще правят евродепутатите през следващите пет години, защото по думите му \"не можем да си позволим скъпо платени екскурзианти и да се снимат нагоре-надолу по света\".ВМРО ще поиска места в комисиите по транспорт и земеделие, както и по външни работи, където ще се говори отново за българите в Македония и Косово. На втори план досега е била енергетиката, но сега предстои да стане ключова политика, предвижда Джамбазки.Пет години бранихме българските интереси в ЕП срещу двойните стандарти, както и тези на българските предприемачи, коментира Джамбазки. По думите му предстоят много такива задачи в областта на енергетиката, транспорта, селското стопанство и правата на българите зад граница като тези в Македония, Косово, Албания.", "date": "2019.05.26", "title": "От ВМРО: Каквото сабя покаже"}
{"url": "https://news.bg/politics/sergey-stanishev-rezultatat-na-bsp-e-razocharovasht.html", "text": "\"Резултатът е разочароващ, но това не е последната битка.\" Това заяви пред медиите в края на изборния ден президентът на ПЕС Сергей Станишев.Той се обърна към техните избиратели да не се отчайват от този резултат на БСП.Станишев е категоричен, че трябва да се направи задълбочен анализ на причините, които за втори път не са им позволили да победят ГЕРБ.Той припомни, че през 2017 г. когато отново са загубили, не са си направили изводите и това е оказало влияние.\"Имаме нужда от бърз и задълбочен анализ\", отбеляза Станишев.По думите му няколко са факторите, които са изиграли влияние върху този резултат.\"Преди кампанията загубихме много време във вътрешни борби. Вместо единна кампания, имаше паралелни кампании на всички кандидати\", призна лидерът на ПЕС.Като грешка той отчете и . Пропуснахме да водим битка в парламента.\"Трябва да си единен отбор, за да тръгнат след теб хората\", подчерта Станишев. Според него БСп може да се представи по-добре на местните избори.Той допълни, че в България не се е състоял истински европейски дебат и това е довело и до невисокото участие на изборите.", "date": "2019.05.26", "title": "Сергей Станишев: Резултатът на БСП е разочароващ"}
{"url": "https://news.bg/politics/za-dps-nyamalo-znachenie-kolko-evrodeputati-imat.html", "text": "Представянето на ДПС на настоящите европейски избори било \"много добро\" според заместник-председателя на партията Йордан Цонев.Пред БНР той посочи, че резултатът им е с 2-3% по-нисък от предния път, но това се отнасяло и за избирателната активност. Цонев обясни, че основната цел на партията била да сплотят поддръжниците на ДПС, тъй като през 2017 г. се получило основно разделение заради партия ДОСТ на Лютви Местан.\"Единството на хората се възвърна. А дали ще имаме 3 или 4 евродепутати, няма голямо значение\", заключи той.Според Цонев националистическите партии повече няма да са трета политическа сила в страната, а пътят напред за България е в консенсус между големите партии.Той изтъкна, че ДПС никога не са искали самоцелно предсрочни парламентарни избори за разлика от БСП.Предсрочни парламентарни избори трябва да има тогава, когато в страната се постигне консенсус за пътя на развитие през следващите 15-20 години, заяви Цонев.", "date": "2019.05.26", "title": "За ДПС нямало значение колко евродепутати имат"}
{"url": "https://news.bg/int-politics/upravlyavashtata-dyasnopopulistka-partiya-v-polsha-pecheli-evroizborite.html", "text": "Управляващата дяснопопулистка партия \"Право и справедливост\" в Полша печели изборите за Европейски парламент, показват данни от екзитпол.\"Право и справедливост\" получава 42,6 процента от гласовете, докато опозиционната Европейска коалиция събира 39,1 на сто от гласовете, показват данните на Ipsos.Ако предварителните резултати бъдат потвърдени от официалните, това ще постави партията в силна позиция преди парламентарните избори през есента.Водещата политическа сила в Европейска коалиция е центристката либерална формация \"Гражданска платформа\", като включва и няколко други партии.Според екзитполовете \"Пролет\", нова лявоцентристка партия, която подкрепя борбата с климатичните промени, е спечелила 6,6 процента от гласовете.Крайнодесният алианс \"Конфедерация\", сформиран специално за участие в евроизборите, също печели 6,6 на сто.", "date": "2019.05.26", "title": "Управляващата дяснопопулистка партия в Полша печели евроизборите"}
{"url": "https://news.bg/politics/rumen-hristov-ubeden-che-aleksandar-jordanov-vliza-v-ep.html", "text": "\"Александър Йорданов ще бъде евродепутат и няма да бъде изместен с преференции от коалиционните им партньор в тези избори - кандидати на ГЕРБ.\" Това заяви пред БНТ Лидерът на СДС Румен Христов.Той отбеляза, че партията му е успяла да мобилизира максимално избирателите на Съюза на демократичните сили.По думите му обаче заслугата за резултата е най-вече на ГЕРБ.\"Успяхме да предадем една по-дясна физиономия на съюза между ГЕРБ и СДС и да върнем част от периферията, част от избирателите на ГЕРБ\", посочи Христов.Коалицията между ГЕРБ и СДС Христов определи като \"логична\" предвид това, че двете партии са част от Европейската народна партия, а относно бъдещи коалиции между двете формации, лидерът на СДС допълни, че разговорите тепърва предстоят.Относно \"Демократична България\" той изрази надеждата си те да прескочат бариерата.", "date": "2019.05.26", "title": "Румен Христов убеден, че Александър Йорданов влиза в ЕП"}
{"url": "https://news.bg/int-politics/upravlyavashtite-sotsialisti-v-portugaliya-pobediteli-na-evroizborite.html", "text": "Управляващата Социалистическа партия в Португалия е на път да спечели с 31-35 процента от гласовете провелите се днес избори за Европейски парламент, показва екзитпол на телевизия RTP.Дясноцентристката Социалдемократическа партия се очаква да спечели 21,8-25,8 на сто от вота, следвана от Левия блок с 9-12 на сто.Прогнозните резултати показват, че комунистите са взели между 5,3 и 8,3 на сто от гласовете.Партията Хора-Животни-Природа е била подкрепена от между 4,7 и 7,3 процента от гласувалите.\"Ако тези резултати се потвърдят, това е очевидна победа за Социалистическата партия и очевидна загуба за десницата\", коментира Ана Катарина Мендеш, която е заместник генерален секретар на Социалистическата партия.", "date": "2019.05.26", "title": "Управляващите социалисти в Португалия победители на евроизборите"}
{"url": "https://news.bg/world/zelena-valna-a-ne-evroskeptichen-vazhod.html", "text": "Зелена вълна, а не евроскептичен възход, пише \"Политико\", като анализира първите резултати от изборите за Европейски парламент.Няма евроскептичен или националистически възход. Всяка група е в рамките на три места разлика от прогнозите на \"Политико\". Изключение са Зелените, които печелят 10 места над прогнозите преди изборите (66 спрямо 56 места).Франция в момента е най-интересното бойно поле. \"Национален сбор\" на френския крайнодесен политик Марин льо Пен води на движението Ренесанс на президента Еманюел Макрон, но не печели осезаемо спрямо 2014 г. Движението на Макрон може да завърши второ, но има шанс за мястото на председател на Европейската комисия (възможно френският политик Мишел Барние), като се има предвид катастрофалното представяне на \"Републиканците\".Те са пред социалистите и губят като тях повече от половината от гласовете си. Социалистите пък са малко над прага от 5% за влизане в парламента.Зелените изглежда са най-големите победители в Западна Европа, с 12% във Франция и над 20% в Германия, въпреки че Източна Европа вероятно ще си остане пустиня що се отнася до гласове за природозащитници.Въпреки че Зелените регистрират най-доброто си представяне в историята, либералите (+35) и алиансът на Матео Салвини (+31) са на път да подобрят резултатите си от 2014 г. с най-голямата разлика.В конкуренцията за най-голяма социалистическа партия испанските социалисти най-вероятно ще изпреварят Социалдемократическата партия на Германия и Лейбъристката партия на Великобритания. Само Демократическата партия на Италия е близо до испанците. Като цяло про-ЕС силите в Испания имат страхотна нощ.Междувременно лидерите на Зелените в Европейския парламент приветстваха \"зелената вълна\", която се разпространява в Европа, информира АП. Зелените се представят изключително добре във Франция, Германия и Ирландия.Единият от лидерите на Зелените в Европейския парламент Ска Келер заяви, че \"зелената вълна\" наистина се разпространява в Европа и за нас това е фантастичен резултат\".Лидерът Филип Ламбер коментира, че партията не може да бъде пренебрегната на преговорите за формиране на съюзи в ЕП за париране на анти-ЕС партиите.За да има стабилен Европейски съюз, Зелените са необходими, смята той.", "date": "2019.05.26", "title": "Зелена вълна, а не евроскептичен възход"}
{"url": "https://news.bg/world/veber-evrovotat-otslabi-politicheskiya-tsentar.html", "text": "Изборите за Европейски парламент в неделя изглежда са отслабили политическия център. Това е най-необходимо за силите, които вярват в тази Европа, които искат да доведат Европа към добро бъдеще, което има амбиции за тази Европа, да работят заедно.Това заяви дясноцентристкият германски кандидат за лидер на Европейската комисия Той каза още, че тези сили трябва да имат ясно разделение от други политически групи, които се противопоставят на Европа - както от дясно, така и от ляво.ЕНП ще бъде най-силната група в новия Европейски парламент, надява се Вебер.Oбещахме стабилност и ще гарантираме тази стабилност през следващите години, заяви още той.Вебер по-рано днес заяви, че се надява избирателите да подкрепят \"стабилна Европа\" и обединен и амбициозен континент.Манфред Вебер, чиято Европейска народна партия се надява да запази статута си на най-голяма партия в Европейския парламент, направи коментара, след като упражни правото си на глас в родната си Бавария.", "date": "2019.05.26", "title": "Вебер: Евровотът отслаби политическия център "}
{"url": "https://news.bg/politics/radan-kanev-pokazahme-che-v-balgariya-ima-istinska-alternativa-na-gerb.html", "text": "Водачът на евролистата на \"Демократична България\" Радан Кънев видя надежда в резултатите от изборите за Европейски парламент в България.Пред националната телевизия Кънев заяви, че в коалицията на ДБ не се подготвят за празнуване, а за \"тежка политическа работа\".Според Кънев изборите са много показателни за това, че в България вече има истинска алтернатива, различна от БСП.Резултатите от изборите коментира и вторият в листата на БСП Стефан Тафров. По думите му изборният ден все още не е приключил. \"Да не прибързваме, изборният ден продължава. Резултатът на \"Демократична България\" ще се подобри според мен, имам много избиратели в чужбина, а там изборите продължават\", посочи Тафров.\"Със сигурност имаме 1 мандат. Това не ме изненадва. Ние сме реалната алтернатива на статуквото - на ГЕРБ, на БСО, на ДПС\", посочи кандидатът за евродепутат.Според него БСП са показали, че не са алтернатива.Стефан Тафров: \"Винаги можем повече. Това е само началото. От тази вечер вече сме в \"първа лига\". Всички партии трябва да се съобразяват с нас\", изказа се Тафров.Той коментира и вота в другите държави членки на ЕС - несъмнено сме щели да видим по-фрагментиран европарламент. Той прогнозира, че проевропейските партии водят на вота и са се представили добре. Националнпопулистическите сили не успял.Тафров се обяви за \"Европа на гражданите\".", "date": "2019.05.26", "title": "Радан Кънев: Показахме, че в България има истинска алтернатива на ГЕРБ"}
{"url": "https://news.bg/politics/bsp-broi-paralelno-i-ne-priznava-zaguba.html", "text": "БСП не признава изборна загуба. Това стана ясно на кратко изявление на председателя на предизборния щаб на левите Георги Свиленски пред централата на партията на \"Позитано\".Предварителните резултати от екзитполовете са много разнопосочни. С този аргумент Свиленски отказа да коментира тежката загуба за столетната партия от основния й опонент ГЕРБ. Червените правят собствено паралелно преброяване.Констатацията, която правим е - ниската избирателна активност, обяви той. Това ни притеснява, тъй като очаквахме българските граждани да са активни в днешния ден, подчерта Свиленски. Той благодари на всички български граждани, които са упражнили правото си на глас и поздрави тези, които не са се поддали на това гласът им да бъде купен и не са се изплашили, че ще бъдат уволнени и са дали гласа си за БСП.Утре се събира Изпълнителното бюро на партията и едва тогава ще има пресконференция за медиите.", "date": "2019.05.26", "title": "БСП брои паралелно и не признава загуба"}
{"url": "https://news.bg/politics/dzhambazki-se-nadyava-na-dva-mandata-za-vmro.html", "text": "Този резултат дава по-голяма сила и самочувствие на ВМРО. Това заяви водачът на листата на ВМРО Ангел Джамбазки пред Нова телевизия след края на изборния ден.По предварителни данни партията събира общо 7,5% подкрепа от гласоподавателите.По думи на Джамбазки хората, които са подкрепили ВМРО, са избрали да не разпиляват гласовете си.\"Ние представляваме българския патриотизъм и родолюбие. Не бих казал, че ми е мъчно за някои колеги. Нашите партньори избраха да се явят сами и резултатът е показателен\", обобщи той.Водачът на листата бе категоричен, че родолюбието трябва да обединява, а не да разделя.В заключение той посочи, че резултатите все още не са окончателни, но от ВМРО се надяват на два мандата.", "date": "2019.05.26", "title": "Джамбазки се надява на два мандата за ВМРО"}
{"url": "https://news.bg/int-politics/partiyata-na-orban-s-bezapelatsionna-pobeda-na-evroizborite-v-ungariya.html", "text": "Партията ФИДЕС на унгарския премиер Виктор Орбан печели безапелационно изборите за Европейски парламент, които се проведоха днес.Първите резултати от екзитпол показват, че управляващата партия е спечелила 55 процента от гласовете.Социалдемократическата \"Демократична коалиция\" е на второ място, но е далеч назад зад ФИДЕС, като печели само 11 на сто гласовете.Коалицията между Унгарската социалистическа партия и зелените събира 10 на сто от гласовете.Крайнодясната партия \"Йобик\" печели 9 процента.Движението \"Моментум\" е със 7 процента.", "date": "2019.05.26", "title": "Партията на Орбан с безапелационна победа на евроизборите в Унгария"}
{"url": "https://news.bg/world/25-godishen-vrah-na-izbiratelnata-aktivnost-na-vota-za-ep.html", "text": "Избирателната активност на изборите за Европейски парламент е на най-високото си ниво от 1994 г., съобщава Европейският парламент.Данните показват, че се слага край на низходяща 25-годишна тенденция.Близо 51% е избирателната активност.Чакат се резултатите от Великобритания, които могат да оставят данните между 49 и 52%.", "date": "2019.05.26", "title": "25-годишен връх на избирателната активност на вота за ЕП"}
{"url": "https://news.bg/politics/kakvi-glasove-drapnaha-malkite-partii.html", "text": "ГЕРБ печелят изборите за Европейски парламент (ЕП) според всички екзитполове на родните социологически агенции.Герберите са начело с над 30% от вота на гласоподавателите. БСП са втори с около 23%.На трета позиция се подрежда очаквано ДПС с около 12-13%, а на четвърто място - ВМРО с между 7 и 8%. \"Демократична България\" е изненадата на тези избори, както тълкуват анализатори. Коалицията печели над 6% и със сигурност вкарва евродепутат.Колко гласове са получили другите партии?\"Алфа рисърч\":На шеста позиция \"Алфа\" позиционира \"Воля\" с 3.8%, следвани от АБВ (\"Коалиция на България\") с 2%, НФСБ (\"Патриоти за Валери Симеонов\") с 1.7%, \"Атака\" с 1.7%, независимият кандидат Десислава Иванчева с 1.2%, други - 7.2%.\"Галъп интернешънъл\":На шесто място \"Галъп\" поставя \"Воля\" с 3.5%. След агенцията позиционира бившата кметица на столичния район \"Младост\" Десислава Иванчева с 2%. На осмо място според агенцията е \"Атака\" с 1.6%, АБВ (\"Коалиция на България\") с 1.6%, НФСБ с 1.4%, \"Възраждане\" с 1%, независимият кандидат Ваня Григорова с 0.4% и други.\"Тренд\":Агенцията поставя на шеста позиция \"Воля\" с 3.7%, следвани от АБВ с 1.5% и \"Атака\" с 1.2%.\"Сова Харис\":\"Воля\" заемат шестата позиция и според \"Сова Харис\" с 3.4%. След това са АБВ с 3.1%, \"Атака\" с 1.5%, НФСБ с 1.2%. Процентът на тези, които са зачеркнали опцията \"Не подкрепям никого\" е 3.7%, а за други партии, коалиции и независими кандидати са гласували 6.9%.", "date": "2019.05.26", "title": "Какви гласове дръпнаха малките партии?"}
{"url": "https://news.bg/politics/dzhambazki-dovolen-ot-rezultata-v-usloviya-na-ogan-v-garba.html", "text": "Според първите прогнозни резултати на социологическите агенции от екзит пол .Водачът на листата на ВМРО . , коментира той по отношение на нападките от страна на \"Атака\". За съжаление не се явихме заедно и ни се пада задължението да защитаваме интересите на българите в ЕП.Ако говорим за клевети и лъжи, който ги е изрекъл, ще говори в съда. , допълни Джамбазки.. При този огън в гърба от хора в парламента и извън него, резултатът е добър, отчита той.Водачът на патриотичната партия не е доволен от ниската избирателна активност, но колкото българи са решили да гласуват, са го и направили.\"ДПС е политически враг на България\", заяви патриотът. . \"Надявам се този път да им дойде ума в главата\", заключи Ангел Джамбазки.", "date": "2019.05.26", "title": "Джамбазки доволен от резултата в условия на \"огън в гърба\""}
{"url": "https://news.bg/politics/simeonov-sastoyanieto-na-koalitsiyata-ne-zavisi-ot-izborite.html", "text": "\"Състоянието на коалицията, вътрешните взаимоотношения се определят единствено от хората в партията, а не от изборите и опозицията или от желанието на някой, който иска партията ни да се разпадне\".Това заяви лидерът и водач на евролистата на НФСБ Валери Симеонов след края на изборния ден.", "date": "2019.05.26", "title": "Симеонов: Състоянието на коалицията не зависи от изборите"}
{"url": "https://news.bg/world/zemetresenieto-v-peru-vze-zhertvi.html", "text": "Най-малко 1 човек е загинал, а шестима други са били ранени след днешното мощно земетресение в Перу, съобщиха световните информационни агенции. Трусът е причинил разрушения на сгради и прекъсване на електричеството. Усетен е и в столицата Лима. Припомняме, че трус с Епицентърът е на на дълбочина 115 километра.Трусът е разтърсил район в близост до границата с Бразилия. Президентът Мартин Вискара призова населението към спокойствие. Очаква се той да посети засегнатия от бедствието район. ", "date": "2019.05.26", "title": "Земетресението в Перу взе жертви "}
{"url": "https://news.bg/politics/nigyar-dzhafer-vidya-evroskeptitsizam-v-aktivnostta.html", "text": "Евроспкептицизмът като преобладаващ - така Нигяр Джафер от ДПС коментира ниската избирателна активност, която бе отчетена днес в страната.Джафер коментира и че е много вероятно тази избирателна активност да задава въпроса и дали всъщност хората са доволни от ГЕРБ след десет години.От ДПС още от първия ден са против това управление в тази му конфигурация, посочи тя в студиото на БНТ и настоя отново, по призива на Ахмед Доган, за обединение около обща програма за догонващо ускорено развитие.Според Джафер обаче нито една от двете основни политически сили не може да покаже това.", "date": "2019.05.26", "title": "Нигяр Джафер видя евроскептицизъм в активността"}
{"url": "https://news.bg/world/natsionalen-sbor-na-marin-lyo-pen-vodi-vav-frantsiya.html", "text": "\"Национален сбор\" на френския лидер Марин льо Пен води на изборите за Европейски парламент, показват първи резултати на Harris.Партията получава 24%.Втора е \"Република, напред!\" на президента Еманюел Макрон, която получава 22,5%.Изненадващо на трета позиция са Европа Екология - Зелените, които са подкрепени от 12,5%. Зад тях са Републиканците\" с 8,5%. \"Непокорна Франция\" на Жан-Люк Меланшон получава 6,5%. Социалистическата партия също е подкрепена от 6,5%. Другите партии вземат под 4%.Избирателната активност е 49.6% - най-високата от 1994 г., когато са регистрирани 52,8%.Според Ipsos партията на Льо Пен получава 23,2%, а на Макрон - 21,9%. Зелените са подкрепени от 12,8%. ", "date": "2019.05.26", "title": "\"Национален сбор\" на Марин льо Пен води във Франция"}
{"url": "https://news.bg/politics/trend-ochakva-formula-4-1-sled-evrovota.html", "text": "Формулата на настоящите европейски избори у нас вероятно ще бъде \"4+1\" според анализатора на социологическа агенция \"Тренд\".Пред Нова телевизия Евелина Славкова коментира, че партиите, които със сигурност влизат в Европейския парламент, са ГЕРБ, БСП, ДПС и ВМРО. Евентуално място може да намери и \"Демократична България\", но това ще стане ясно след излизането на окончателните резултати поради малката разлика.По данни на екзитпол-а на \"Тренд\" половината от избирателите на ГЕРБ и БСП са гласували преференциално. Най-силната преференциална битка се очаква при \"Демократична България\", тъй като при тази партия 70% от гласоподавателите са се възползвали от преференциите. В противоположния край пък са гласоподавателите на ДПС, където вероятно няма да има изненади и ще се запази редът на евролистата.На въпрос дали резултатите сочат, че това е вот на доверие към ГЕРБ, Славкова бе категорична, че от управляващите със сигурност ще бъдат прочетени по този начин. Според нея вотът действително може да бъде прочетен като вот на доверие. Тя посочи, че 90% от гласувалите за партията на Бойко Борисов през 2017 г. на предсрочните парламентарни избори са препотвърдили вота си на настоящите избори.Славкова коментира, че в контекста на вътрешнопартийния план БСП вероятно ще изтълкуват настоящите резултати като успех, тъй като успяват да вкарат повече евродепутати. В сравнение с ГЕРБ обаче било безспорно, че те са претърпели загуба, тъй като разликата е значителна.", "date": "2019.05.26", "title": "\"Тренд\" очаква формула \"4+1\" след евровота"}
{"url": "https://news.bg/politics/pristignaha-parvite-byuletini-v-arena-armeets.html", "text": "Започна пристигането на бюлетините от евровота в столичната зала \"Арена Армеец\", съобщи Нова телевизия, позовавайки се на БГНЕС.Първо на място ще дойде вотът на затворниците и хората, лежащи в болници.В \"Арена Армеец\" ще бъдат приети протоколите от 24 и 25 РИК.Председателите на комисиите няма да влизат вътре, а всичко ще се случва пред входовете на спортната зала.", "date": "2019.05.26", "title": "Пристигнаха първите бюлетини в \"Арена Армеец\""}
{"url": "https://news.bg/int-politics/sotsialdemokratite-v-germaniya-za-zagubata-si-klimatat-glupako.html", "text": "\"Изключително разочароващо.\" Така Андреа Налес, лидер на Германската социалдемократическа партия (ГСДП), определи резултатите от европейските избори в Германия.Националната подкрепа за ГСДП в евроизборите се срина до 15,5 на сто, в сравнение с 27,3% през 2014 г., поставяйки ГСДП далеч зад консервативния блок на канцлера Ангела Меркел, който печели 28%, и за първи път зад Зелената партия, която печели 22 на сто от гласовете според екзитполовете.Налес посочи, че партията ѝ ще анализира внимателно резултатите през следващите дни. Но тя добави, че една от основните причини за изборната катастрофа на ГСДП изглежда е, че \"защитата на климата се превърна в решаващ въпрос за мнозина избиратели\".Ето защо сега нейната партия трябва да помисли как да се \"съсредоточи върху опазването на климата като социален въпрос\", добави тя.\"В Германия видяхме, че въпросът за климата е доминиращ въпрос в кампанията\", коментира пред \"Политико\" Удо Булман, член на ГСДП и евродепутат от групата на социалистите и демократите.Булман отбеляза, че младите гласоподаватели специално са излезли, за да подкрепят Зелената партия.Поздравявайки \"колегите от Зелените\", Булман каза, че \"сега трябва да видим какво можем да направим на европейско равнище и да подобрим позициите на политиката за климата тук\".", "date": "2019.05.26", "title": "Социалдемократите в Германия за загубата си: Климатът, глупако"}
{"url": "https://news.bg/politics/bsp-imali-greshna-strategiya-za-evroizborite.html", "text": "Нормално е да гласуват по-малко хора на тези избори. Това заяви пред Нова телевизия социологът Стойчо Стойчев. Според него това са твърдият електорат, който гласува и на парламентарните избори. По думите му за местните избори се очакват около 1 млн. 500 хил. повече избиратели. Според него битката ще бъде много по-ожесточена.Стойчо Стойчев подчерта, че Корнелия Нинова е имала грешна стратегия, тъй като се е опитала да превърне европейските избори в битка за сваляне на Бойко Борисов.\"Тя извади остриета като Елена Йончева и Иво Христов, които да говорят антиправителствено\", отбеляза социологът.Другият социолог Кънчо Стойчев заяви, че проблемът не е в ГЕРБ и БСП, а в българския избирател.Той също сподели мнението на колегата си, че БСП са третирали тези избори като смяна на властта.", "date": "2019.05.26", "title": "БСП имали грешна стратегия за евроизборите "}
{"url": "https://news.bg/world/sotsialdemokratite-pretarpyaha-nay-tezhkiya-udar-izgubiha-bastiona-bremen.html", "text": "Партията на германския канцлер Ангела Меркел печели и местния вот в Бремен. Това показват exit poll резултати от Infratest dimap. Според тях, Християндемократически съюз/Християнсоциален съюз -CDU/CSU печели 25,5 процента. Резултатите между първите и вторите са много близки. Втори са социалистите с 24,5 процента. Трети са Съюз 90/Зелените (Grune) с 18 процента, които и на национално ниво се представят отлично, като заемат второ място. Припомняме, че Консерваторите на Второ и трето място заемат зелените и социалистите. Вотът в Бремен беше важен, защото резултатите федералната коалиция. Важно е да се отбележи, че социалдемократите управляваха Бремен в продължение на 73 г. Няма друга провинция в Германия, която да е била управлявана от една и съща партия толкова дълъг период.В Германия регистрират  на изборите за Европейски парламент най-малко от 1999 г.Към 14,00 часа местно време 29,04% са упражнили правото си на глас. Но не са включени гласовете, пуснати по пощата, което означава, че процентът ще се увеличи.\"Дойче веле\" коментира, че въпреки резултатите, управляващите в страната търпят загуби. Резултатите им са по-слаби със 7-8% в сравнение с последния вот. ", "date": "2019.05.26", "title": "Социалдемократите претърпяха най-тежкия удар – изгубиха бастиона Бремен"}
{"url": "https://news.bg/politics/izpratiha-dopalnitelni-byuletini-v-sektsiite-v-gartsiya.html", "text": "Допълнителен брой бюлетини бяха пренасочени за избирателни секции в Гърция, съобщиха от Министерството на външните работи.С решение на ЦИК и по разпореждане на вицепремиера и министър на външните работи Екатерина Захариева са пренасочи допълнителен брой от 100 бюлетини към избирателната секция, разкрита в Неа Мудания, Гърция.Причината е огромният интерес на българите да гласуват в изборите за Европейски парламент във \"ваканционна секция\", разкрита за първи път в курортния район на Халкидики.Българските в Гърция могат да гласуват в изборите за членове за Европейски парламент от България в общо 13 избирателни секции.", "date": "2019.05.26", "title": "Изпратиха допълнителни бюлетини в секциите в Гърция"}
{"url": "https://news.bg/politics/donchev-siguren-che-nishto-ne-e-v-sastoyanie-da-spre-izborite.html", "text": "Има сигнали за нарушение, но не са нищо, което е в състояние да подмени или провокира резултата от изборите. Такъв коментар направи вицепремиерът Томислав Дончев пред журналисти на влизане в централата на ГЕРБ.Той благодари на всички, които са се трудили в изборните администрации и са се постарали изборният ден да мине спокойно и нормално. По думите на Дончев, ако има трудности и те са от техническо естество.Вицепремиерът изтъкна, че за радост от преди години няма кибератаки. Той отказа да направи всякакви коментари за ниската избирателна активност и заяви, че ще коментира, когато резултатите са налице и налични.За ниската избирателна активност вицепремиерът само заяви: \"Слънчев ден, поредица от почивни дни и за мен това е обяснението.\"", "date": "2019.05.26", "title": "Дончев сигурен, че нищо не е в състояние да спре изборите"}
{"url": "https://news.bg/politics/opasnost-ot-narushavane-na-ik-pri-predavane-na-protokolite-v-sofiya.html", "text": "За опасност от нарушаване на Изборния кодекс (ИК) при предаването на протоколите на секционните избирателни комисии (СИК) съобщиха от БСП - София.От БСП - София са сигнализирали до 23-та, 24-та и 25-та РИК, както и до ЦИК. Неявяване на представители на ПП \"Воля\" в изборните помещения са затруднили дейността на секционните избирателни комисии при откриване на изборния ден.\"Налице е сериозна опасност за нарушаване на чл. 285, ал.1, връзка с чл. 378 от ИК\", съобщиха от БСП. Изискването е протоколите с изборните резултати на РИК, да се предават от председател или зам.-председател, секретар и член на СИК, предложени от различни партии и коалиции. .От левицата настояват 23-та, 24-та и 25-та РИК в София, както и Централната избирателна комисия да предприемат съответните мерки за нормално приключване на гласуването, отчитане на изборните резултати и предаването на секционните протоколи на РИК.", "date": "2019.05.26", "title": "Опасност от нарушаване на ИК при предаване на протоколите в София"}
{"url": "https://news.bg/int-politics/upravlyavashtata-siriza-na-tsipras-gubi-evroizborite-v-gartsiya.html", "text": "Предварителни резултати от екзитпол на пет социологически агенции за частни телевизии в Гърция показва, че управляващата партия СИРИЗА губи в изборите за Европейски парламент.Начело е опозиционната партия \"Нова демокрация\", като печели между 32 и 36 процента от гласовете, докато предварителните резултати за ляворадикалната СИРИЗА са между 25 и 29 на сто от гласовете. На трето място е новото социалистическо Движение за промяна с прогнозни резултати между 7 и 9 процента.Крайнодясната партия \"Златна зора\" събира между 5 и 7 на сто от гласовете на избирателите.Комунистическата партия на Гърция е с изравнени сили с крайнодесните - между 5 и 7 процента.Партията на бившия финансов министър Янис Варуфакис Diem25 има шанс за един евродепутат, като към момента е на ръба. Прагът за влизане в Европейския парламент в Гърция е 3 процента.", "date": "2019.05.26", "title": "Управляващата СИРИЗА на Ципрас губи евроизборите в Гърция "}
{"url": "https://news.bg/world/hilyadi-pochetoha-30-ta-godishnina-ot-sabitiyata-na-tyananman-v-honkong.html", "text": "Хиляди почетоха 30-та годишнина от събитията на \"Тянанмън\" в Хонконг. Около 2200 души са се включили в шествието, съобщиха световните информационни агенции. \"Няма да забравим!\" са скандирали участници, които са поискали справедливост за жертвите и наказания за виновните. Те попитаха докога режимът в Китай ще крие истината и отказва да поеме отговорност. На 4 юни ще се проведе и бдение по повода.  събития, за да почетат събитията. В някои години са се събирали около 135 000 души. През 1989 година стотици цивилни китайци, искащи демократично управление, загинаха от куршумите на китайската армия.Пекин отдавна обяви, че събитията от юни 1989 година са контрареволюция и защити отговора срещу нея.Обществото в Хонконг все още е разделено в оценката си на случилото се. ", "date": "2019.05.26", "title": "Хиляди почетоха 30-та годишнина от събитията на \"Тянанмън\" в Хонконг "}
{"url": "https://news.bg/politics/dannite-za-izbiratelnata-aktivnost-sa-nerealistichni-spored-mihail-konstantinov.html", "text": "Официалните данни за избирателната активност у нас не са реалистични. Това мнение изказа председателя на управителния съвет на \"Информационно обслужване\" Михаил Константинов пред БНР.\"В България наличните избиратели са пет милиона и 800 хиляди души да кажем, може и по-малко, а според данните на ЦИК в списъците има шест милиона и триста хиляди и нагоре... Тъй като гласовете от чужбина са много малко, а там има 1 млн. избиратели, е ясно, че това число е абсолютно изкривено\", тълкува Константинов.Според него са гласували над 30 - 35% от гласоподавателите. Можело активността да достигне и до 40%.Избирателната активност трябва да се мери с абсолютни числа, а не с проценти. Сто или сто и петдесет по-малко души ще гласуват, а може и двеста хиляди по-малко от очакваното. Очертава се някъде да гласуват във всеки случай над два милиона души, което е в рамките, в които гласува България на европейски избори\", посочи още коментаторът.Той припомни, че евроизбори у нас привличат около 2 - 2.5 млн. гласоподаватели и отново активността ще бъде в тези граници.Крайният срок на ЦИК да обяви окончателни резултати от евровота след преброяване на всички гласове е сряда, но още към 20 часа днес социолозите ще обявят достоверни данни или най-малкото разпределението на мандатите, каза още Михаил Константинов.", "date": "2019.05.26", "title": "Данните за избирателната активност са нереалистични според Михаил Константинов"}
{"url": "https://news.bg/world/evropa-ochakva-rezultatite-ot-evrovota-s-muzikalna-programa.html", "text": "Музикални състави забавляват европейските граждани в последния ден от евроизборите, които започнаха поетапно на 23 май и приключват днес. Първи правото си на глас упражниха в Холандия и Великобритания. В по-голямата част от страните в ЕС пък изборите се провеждат именно днес. Сред тях е и Белгия, където се състои инициативата.Предстои пред сградата на Европейския парламент в Брюксел тази вечер десетки екрани да излъчат на живо първите резултати от изборите във всички страни членки. Ще бъдат отразени и реакциите на политическите групи.Докато те станат ясни обаче, за събралото се множество на площад \"Люксембург\" е подготвена атрактивна програма, която включва песни и танци на различните народи. Сред присъстващите има и деца със знаменца на ЕС в ръце. На мястото има и засилена полицейска охрана.", "date": "2019.05.26", "title": "Европа очаква резултатите от евровота с музикална програма"}
{"url": "https://news.bg/politics/gerb-drapna-pred-bsp-s-nad-5.html", "text": "ГЕРБ печелят европейските избори в България, според първите данни на социологическите агенции. При  на агенция \"Галъп интернешънъл\" резултатите от евровота изглеждат:Още данните от екзитпола изведоха ГЕРБ напред с над 5%. По данни на агенция \"Алфа Рисърч\" ГЕРБ събират 32.3% от вота на българите. БСП остават на второ място с цели 10% по-малко - 23%. Третата позиция е за ДПС - 13.6%.Според първоначалните данни ВМРО са с 7% от гласовете.На пета позиция първоначалните данни слагат \"Демократична България\" с 5.9%. Според тези резултати обединението също праща представител в новия състав на ЕП.При такова разпределение на процентите колко депутати в ЕП изпращат партиите?По данни на агенция ТРЕНД при 100% от преброяването на екзитполовете разпределението на гласовете е:ГЕРБ 30.4%БСП 23.5%ДПС 14.1%ВМРО- 7.5%Демократична България - 6.6%\"Воля\" - 3.6%\"Атака\" - 1.2%АБВ (\"Коалиция за България\") - 1.5%НФСБ (\"Патриоти за Валери Симеонов\") - 1.2%Други - 10%Спрямо тези данни на ТРЕНД 5 партии пращат депутати в Брюксел, а разпределението на мандатите:ГЕРБ - 6 евродепутатиБСП - 5 евродепутатиДПС - 3 евродепутатиВМРО - 2 евродепутати\"Демократична България\" - 1 евродепутатЕкзитполът на социологическата агенция \"Галъп интернешънъл\" при 100% от екзитполовете:ГЕРБ печелят евроизборите с 30.6% от вота на гласоподавателите. БСП - 25.4%ДПС - 12.7%ВМРО - 7.9%\"Демократична България\" - 6.7%\"Воля\" - 3.5%\"Атака\" - 1.6%АБВ (\"Коалиция за България\") - 1.6%НФСБ (\"Патриоти за Валери Симеонов\") - 1.4%Други - 8.6%Разместванията обаче се очаква да станат ясни тепърва.Вероятните имена на новите евродепутати според подреждането на евролистите е:Междувременно, ЦИК започна да публикува междинни резултати от преброяването на гласовете. Те могат  За момента не се различават съществено от оповестените по-рано от социологическите агенции. ", "date": "2019.05.26", "title": "ГЕРБ дръпна пред БСП с над 5%"}
{"url": "https://news.bg/crime/bez-narusheniya-na-obshtestveniya-red-proticha-izborniyat-den.html", "text": "Към 18.30 часа обстановката в страната е спокойна, съобщават от Ситуационния център на полицията.Няма данни за нерегламентирани публични мероприятия и нарушения на обществения ред.Заради засиления трафик на ГКПП \"Капитан Андреево\" се е образувала колона от камиони, дълга близо 3 км. Трафикът през останалите ГКПП на границите на страната е с нормална интензивност, посочват от МВР.Два сигнала за произшествия по отношение на пожарната безопасност са били получени в Пловдив и Бургас. В две избирателни секции са настъпили повреди в електрическата система. Те са били отстранени, без да се прекъсва изборният процес.От 14.00 до 18.00 часа днес звената \"Български документи за самоличност\" при СДВР и ОДМВР са издали 120 български лични документа. От 21 май до момента издадените удостоверения са общо 751.", "date": "2019.05.26", "title": "Без нарушения на обществения ред протича изборният ден"}
{"url": "https://news.bg/world/desetki-zhertvi-i-raneni-pri-atentat-v-severen-irak.html", "text": "Най-малко 13 души са загинали или ранени при атентат в северната част на Ирак днес, съобщиха световните информационни агенции. Армията е потвърдила за атаката в област Нинава, с областен център град Мосул. Камион, натоварен с експлозиви, е бил взривен в близост до пазар в село. Все още никой не е поел отговорност за атентата. Припомня се обаче, че районът е бил под контрола на групировката \"Ислямска държава\", преди тя да бъде изтласкана. Въпреки успешната кампания срещу джихадистите в Ирак, остатъчни техни клетки в Ирак продължават да извършват кървави нападения.  \"Ислямска държава\", стана ясно по-рано този месец.Те са били подлагани на гонения и изтребление от джихадистите. Християнската общност е намаляла с 80% след свалянето от власт на Саддам Хюсеин през 2014 година.Много от избягалите не искат да се завърнат, въпреки изтласкването на ДАЕШ през 2017 година, тъй като домовете им са разрушени.", "date": "2019.05.26", "title": "Десетки жертви и ранени при атентат в Северен Ирак "}
{"url": "https://news.bg/world/natsionalna-koalitsionna-partiya-na-finlandiya-pecheli-izborite-za-ep.html", "text": "Национална коалиционна партия на Финландия печели изборите за Европейски парламент, показват предварителните данни.Либерално-консервативната политическа партия получава 20,9%.Финландската социалдемократическа партия заема второ място с 16.7%.Зад нея се нареждат Зелен съюз (14,4%); Финландски център (13,7%), \"Истински финландци\" (13,1%), Ляв алианс (7,4%) Шведска народна партия и Християндемократите по 5,3%.", "date": "2019.05.26", "title": "Национална коалиционна партия на Финландия печели изборите за ЕП"}
{"url": "https://news.bg/politics/andrey-raychev-borisov-sprya-razpada-bsp-ne-se-mobiliziraha.html", "text": "Премиерът Бойко Борисов спря разпада на своята партия, заяви пред Нова телевизия социологът Андрей Райчев. Според него с резултатите от гласуването на европейските избори не е имало протестен вот за ГЕРБ.Същевременно основният им опонент - БСП, не се мобилизираха. Резултатите показват, че ДПС не са в здраво положение, смята Райчев.\"Разпадът на патриотите беше авантюра на Красимир Каракачанов или той спечели\", коментира той изборните резултати за ВМРО.Райчев обаче беше внимателен с крайните изводи, защото по думите му - \"Все още виждаме какво са ни казали хората, а не какво има в урните. Преди 21:30 часа не казвайте резултатите\".Според Любен Дилов-син премиерът сам си е направил телевизия - по Фейсбук той излъчваше непрекъснато своите изяви в последните дни. Според него БСП е голям губещ.За Андрей Райчев между Нинова и Станишев разликата е идейна, а не кой да седи на власт (на лидерския пост - б.р.). Станишев е за мигрантите и за Истанбулската конвенция, Нинова е за обратното. Зад това стоят две линии, обясни социологът.Според Андрей Райчев водачът на листата на БСП - Елена Йончева не е политик, тя се изказва като активен гражданин. Ако водач беше друг нямаше да има повече гласове от партийното ядро, категоричен е РайчевТова, че БСП не реагира на \"Апартамент гейт\" е изключително, заяви Райчев в коментар за изборните резултати.В разговора се включи и Георги Харизанов, който обясни, че в БСП вероятно предстои разговор, обяснение на съпартийците от страна на лидера на партията Корнелия Нинова.\"Това, което ме притеснява като десен човек е, че левицата се превърна в хомофобска, ксенофобска, а да си социалист означава да си по-мек. Светът има нужда от умерени социалистически партии\", каза Харизанов.", "date": "2019.05.26", "title": "Андрей Райчев: Борисов спря разпада, БСП не се мобилизираха"}
{"url": "https://news.bg/politics/goranov-ubeden-che-oshte-godini-borisov-mozhe-da-upravlyava-dzhipa.html", "text": "\"Със сигурност настоящите избори за Европейски парламент ги спечели Борисов\". Това заяви финансовият министър Владислав Горанов пред журналисти на влизане в централата ГЕРБ.По думите му изборите са положителни и ГЕРБ ще имат поне шест евродепутати. Горанов похвали работата премиера, който изнесъл кампанията, но и мобилизирал структурите на ГЕРБ. Финансовият министър не вижда Борисов скоро да се оттегли от политиката и може още дълги години да \"управлява джипа\".\"Всеки, който подцени Борисов, тепърва ще си плаща\", предупреди Горанов.\"Борисов е фактор, който всеки обича да подценява и в момента, в който го подценят, Борисов се появява\", заяви финансовият министър. Според Горанов премиерът щял да управлява още дълги години, а и той не мисли, че му е времето да се отказва.Запитан може ли Цветан Цветанов да се върне в публичната политика, Горанов заяви, че Борисов и Цветанов ще определят кой къде ще бъде. По думите му Цветанов направил разумното - да направи крачка назад - а и скандалът с Апартаментгейт не се гледал с добро око.На въпрос дали има прошка за Апаргаментгей, финансовият министър заяви, че това е анализ на лидера, но скандалът ерозирал партията. В ГЕРБ не трябва да се самобичуват дотолкова, доколкото скандалът бил претоварен от емоция и много от хората не са автентична част от партията. \"Подобен тип скандали, че политическата класа си вади изводи как трябва да се държи\", посочи Горанов.Финансовият министър акцентира, че ГЕРБ си направили много изводи и си научили грешките по неправилния начин. По думите му твърде рано е да се радват, тъй като предстояла още много работа.Според Горанов има фактори за ниската избирателната активност, включително хубавото време и пътуванията. Финансовият министър атакува и кампанията на социалистите. Той изтъкна, че кампанията на БСП не е била насочена да дава отговори, а целяла да дискредитира целия политически модел.", "date": "2019.05.26", "title": "Горанов убеден, че още години Борисов може да \"управлява джипа\""}
{"url": "https://news.bg/politics/niskata-izbiratelna-aktivnost-e-generalniyat-problem-na-partii-spored-hamid-hamid.html", "text": "Генералният проблем на всички партии е защо избирателят не гласува. Това заяви пред Нова телевизия депутатът от ДПС Хамид Хамид.По думите му има апатия в избирателите и партиите трябва да анализират причините, тъй като в съседните на нас държави активността се повишава.\"Иначе ножицата между партиите и избирателите ще се отваря\", подчерта Хамид.По думите му едва след обявяването на окончателните резултати може да се каже как ще се наредят местата за кандидатите за евродепутати от ДПС. Все пак той заяви, че вероятно председателят на партията Мустафа Карадайъ ще се откаже от мястото си.Хамид е категоричен, че ДПС е положила максимални усилия и няма как да не са доволни.Според него се е създало нереално очакване за предсрочни избори и пренареждане на статуквото в страната.", "date": "2019.05.26", "title": "Ниската избирателна активност е генералният проблем на партии според Хамид Хамид "}
{"url": "https://news.bg/crime/prokuraturata-razsledva-18-izborni-narusheniya.html", "text": "Прокуратурата събира доказателства за 18 нарушения на политическите права. Между 11 и 18 часа са допълнени още 4 досъдебни производства, съобщиха от прокуратурата в деня на изборите за европейски парламент.Новите 4 разследвания са в Монтана, Тетевен, Кюстендил и Берковица.По досъдебните производства са привлечени към наказателна отговорност 3 лица - от прокуратурите в Елена, Търговище и Тетевен, като спрямо обвиняемия в Тетевен е постановено задържането им до 72 часа.Общият брой на прокурорските преписки за проверка по сигнали за извършени престъпления срещу политическите права към 18.00 часа е 237. От тях по 172 е постановен отказ за образуване на наказателно производство, а по 65 продължава извършването на проверка по реда на чл. 145 Закона за съдебната власт (ЗСВ).", "date": "2019.05.26", "title": "Прокуратурата разследва 18 изборни нарушения"}
{"url": "https://news.bg/regions/mlada-shofyorka-zaspa-na-volana-udari-parkirani-koli.html", "text": "Млада шофьорка заспа на волана и удари две паркирани коли в Благоевград, съобщи БГНЕС. Пробата й за алкохол е отрицателна.Инцидентът станал към 1 часа след полунощ. Младата жена се прибирала от заведението, в което работи. Тя е с порезна рана на носа. Пострадалите коли са със средни материални щети, а колата, която ги е ударила е само с огънат преден десен калник.", "date": "2019.05.26", "title": "Млада шофьорка заспа на волана, удари паркирани коли"}
{"url": "https://news.bg/world/visoka-aktivnost-v-nay-golemite-darzhavi-v-evropa.html", "text": "Висока активност в най-големите държави на изборите за Европейски парламент на Стария континент, съобщава АП.Към днес следобед избирателната активност в Испания, Франция и Германия е по-висока от преди пет години.В Испания са гласували 35% в сравнение с 24 на сто през 2014 г. В Испания също се провеждат общински и регионални избори, включително за кмет на Мадрид и Барселона.В Германия федералните власти обявиха, че . Това означава увеличение от 26% през същия период на 2014 г. Не са включени гласовете по пощата.И във Франция към обяд са гласували 19% в сравнение с 16% през същия период на 2014 г.", "date": "2019.05.26", "title": "Висока активност в най-големите държави в Европа"}
{"url": "https://news.bg/int-politics/ne-pozvolyavat-na-balgari-v-zheneva-da-glasuvat.html", "text": "Много българи в чужбина не са успели да гласуват на европейските избори, въпреки че имат адресна регистрация в България, съобщава БНР по информация на мрежата на доброволците и участниците в секционни комисии извън страната.Причината е, че за упражняването на правото на глас има изискване за тримесечен престой на територията на страна от Европейския съюз.Проблем има в една от изборните секции в Швейцария.Димитър Иванов от организацията обяснява, че избирателната комисия в Женева не позволява на сънародниците ни да гласуват, ако не са живели в страна от Европейския съюз 60 дни в последните три месеца, т.е. ако са живели само в Швейцария. Той е категоричен, че това не е вярно.\"Българските граждани в чужбина с право на глас са около 900 000 - 1 000 000. От тях само 300 000 са декларирали настоящ адрес извън страната. Говорим за граждани извън Република Турция, тоест има около 600 000 български граждани извън България, голяма част от които живеят в страна извън ЕС, които въпреки това имат право да гласуват\", посочва Иванов.По тази причина той препоръчва всеки български гражданин да направи проверка в регистър ГРАО.", "date": "2019.05.26", "title": "Не позволяват на българи в Женева да гласуват"}
{"url": "https://news.bg/regions/makedonski-avtobus-zasedna-pod-plovdivski-most.html", "text": "Македонски автобус не успя да премине под пловдивски мост, съобщи Нова телевизия.Шофьорът не е видял знака, който указва максималната височина на превозните средства, които могат да преминат под моста в града. Бусът се ударил в съоръжението.При инцидента е смачкан покривът на автобуса, счупени са няколко стъкла. В него били само двамата шофьори, които нямат сериозни рани. Взетата алкохолна проба и на двамата е отрицателна.", "date": "2019.05.26", "title": "Македонски автобус заседна под пловдивски мост"}
{"url": "https://news.bg/world/evroskeptitsite-vodyat-v-italiya-i-frantsiya.html", "text": "Евроскептичната политическа група \"Европа на нациите и свободите\" води на изборите за Европейски парламент в Италия и Франция, съобщава Oe24.Във Франция \"Национален сбор\" на крайнодесния лидер Марин льо Пен се очаква да спечели 24% от гласовете, което е с 1% надолу в сравнение с изборите от 2014 г. В същото време Матео Салвини на \"Лига\" се очаква да получи 31% в сравнение с 6% преди пет години, според австрийската медия.\"Политико\" съобщава, че предварителните резултати от вота за избирателната активност до момента са по-високи във всички държави в сравнение с 2014 г.", "date": "2019.05.26", "title": "Евроскептиците водят в Италия и Франция?"}
{"url": "https://news.bg/regions/zadrastvane-na-asparuhoviya-most-zaradi-katastrofa-s-abiturienti.html", "text": "За катастрофа на два леки автомобила на Аспаруховия мост съобщава Нова телевизия.Пътното произшествие е станало около 15.10 часа в посока Варна. Няма пострадали при сблъсъка.В едната кола е имало бебе. То е било отведено в болница за медицински преглед.По предварителна информация в едната кола е имало абитуриенти, тъй като возилото е било украсено с балони.Катастрофата е предизвикала задръстване от автомобили, което достига няколкостотин метра.", "date": "2019.05.26", "title": "Задръстване на Аспаруховия мост заради катастрофа с абитуриенти"}
{"url": "https://news.bg/crime/arest-za-kupuvane-na-glasove-v-teteven.html", "text": "Арестуваха мъж за купуване на гласове в Тетевен, предаде Тетевенецът раздавал по 20 лева на роми, както и картончета с указание да зачеркват номер 20 в бюлетината.Срещу него е образувано бързо досъдебно производство. Очаква се до пет дни съдът да се произнесе по случая.Въпреки че до момента в града са проверени още два постъпили сигнала за изборни нарушения, други нередности не са установени.", "date": "2019.05.26", "title": "Арест за купуване на гласове в Тетевен"}
{"url": "https://news.bg/regions/zhiva-ohrana-pazi-tsentralniya-plazh-v-slanchev-bryag.html", "text": "Мощни лампи и физическа охрана пази този сезон Централния плаж в Слънчев бряг, съобщи БНР.Осветлението е монтирано по протежение на цялата ивица и осигурява видимост от край до край през нощта. Лампите са монтирани на високи пилони - по три осветителни тела на точка и нощем осветяват не само пясъка, но и част от морето и крайбрежната алея.От фирмата-концесионер заявяват, че това ще подпомогне превенцията и ще послужи като застраховка срещу опити за кражби или други набези.Според стопаните, туристите ще могат да се разхождат по плажа и през нощта, без да имат никакви притеснения. От десет дни по Централния плаж е назначена и жива охрана. Служителите по сигурността кръстосват пясъка и бдят за спокойствието на първите летовници. Заедно с тях за реда на ивицата следят и мобилни двойки спасители, които ще патрулират до края на месеца.От 1-ви юни спасителите застъпват на редовни смени и в пълен състав по вишките. Те ще бъдат по местата си всеки ден от 8.00 до 18.00 часа.От управата на плажа допълниха, че медицинският пункт е оборудван, а пясъкът вече е обезпаразитен и почистен.", "date": "2019.05.26", "title": "Жива охрана пази Централния плаж в Слънчев бряг"}
{"url": "https://news.bg/world/partiyata-na-kantslera-kurts-pecheli-v-avstriya-kraynodesnite-gubyat-1-myasto.html", "text": "Австрийската народна партия (OVP) на канцлера Себастиан Курц води на изборите за Европейски парламент в страната, показва проучване на SORA/ARGE/Hajek.Партията е подкрепена от 34.5% от избирателите. Тя ще вземе 7 места в европарламента, което означава, че ще прибави още две в сравнение с 2014 г.Подкрепата за партията през годините: 1996: 29.6%; 1999: 30.7%; 2004: 32.7%; 2009: 30%; 2014: 27% и 2019: 34.5%.Втора е Социалдемократическата партия на Австрия с 23.5% или пет места в законодателния орган на ЕС.Австрийската партия на свободата, която е, който разби коалицията на Курц, получава 17.5% или 3 места. Партията губи едно място. Подкрепата за Австрийската партия на свободата през годините: 1996: 27.5%; 1999: 23.4%; 2004: 6.3%; 2009: 12.7%; 2014: 19.7%; 2019: 17.5%Зелените - Зелена алтернатива е подкрепена от 13.5% и получава 2 места (-1). Нова Австрия и либерален форум е подкрепена от 8% и взема едно място.", "date": "2019.05.26", "title": "Партията на канцлера Курц печели в Австрия, крайнодесните губят 1 място"}
{"url": "https://news.bg/politics/snimane-na-byuletini-i-nereglamentirana-agitatsiya-sred-narusheniyata-na-evrovota.html", "text": "Сигнали за изборни нарушения пристигат на редакционната ни поща и в следобедните часове в деня на избори за европейски парламент.От ГЕРБ се жалват за нарушения на изборния процес в Сунгурларе, Пловдив и Смолян.Според партията, в Сунгурларе, Бургас, е имало неправомерна агитация пред секция № 4 , намираща се в читалище \"Просвета 1882\".\"Сезирахме РИК-Бургас, че две лица, известни като представители на друга политическа партия, извършват нерегламентирана агитация непосредствено пред въпросната секция в града. Те са агитирали неправомерно граждани, придвижили се с бус до сградата на читалището\", информират от партията.В Пловдив имало неправомерно извозване на хора до изборни секции, за което е сезирана РИК. С два автомобила - микробус, марка \"Форд\", модел \"Транзит\", бял на цвят, и автомобил марка \"Опел\", модел \"Кадет\", сив на цвят са извозвани избиратели от Ново село до съответните изборни секции.От ГЕРБ Разград сезираха РИК за масово заснемане с мобилен телефон на бюлетината си. А пред въпросната избирателна секция стоят лица, които са на разстояние по-малко от 50 метра от входа й, извършват агитация и проверяват вота върху заснетите бюлетини, информират от партията.От същата партия информират, че в Смолян областният председател на БСП Рабие Кьосева заплашвала членовете на СИК. Заплахата била към членове на СИК, \"че \".Сред сигналите на ГЕРБ е подаден сигнал до РИК за неоснователно голям брой представители на БСП в изборна секция в село Костенец.От БСП са сезирали РИК с жалби за нарушения в дейността на избирателни комисии и на избирателни права в Пазарджик, Перник, Пловдив и Русе.От БСП се жалват, че в Пазарджик на гласувалите лица не са попълвани номерата на личните карти в избирателните списъци по указания на председателя на комисията.\"Даването на такива указания е в грубо нарушение на Изборния кодекс. Моля ви, да извършите своевременно проверки и да разпоредите- да се вписват данните на избирателите в избирателните списъци\", се казва още в жалбата.Социалистите в Перник са подали жалба до РИК-Перник за това, че гражданин не е бил допуснат да гласува неправомерно.За нарушение на избирателни права сигнализират членове на БСП с жалба до РИК-Пловдив - в с. Триводици, .Подаден е сигнал и за неправомерна агитация от кмета на русенското село Ценово Петър Петров, извършвана в двора на ОУ \"Христо Ботев\" в селото.", "date": "2019.05.26", "title": "Снимане на бюлетини и нерегламентирана агитация сред нарушенията на евровота"}
{"url": "https://news.bg/world/blizo-700-patsienti-v-pakistan-zarazeni-s-hiv.html", "text": "Близо 700 пациенти, повечето от които деца, са били заразени с вируса на СПИН в провинция в Южен Пакистан, съобщава \"Франс прес\".Тревогата сред местните расте, тъй като заразата е причинил лекар, използвал замърсена спринцовка.По данни на специалния здравен съветник Зафар Мирза общият брой на заразените е 681 души. От тях 537 са деца между 2 и 12 години.Той съобщи, че 21 375 души вече са били тествани за ХИВ, като растящият брой на заразените пациенти е причина за \"сериозно безпокойство\" за правителството.Една от възможните причини, които разследват пакистанските власти, е използването на \"небезопасни спринцовки\" при пациентите.", "date": "2019.05.26", "title": "Близо 700 пациенти в Пакистан заразени с ХИВ"}
{"url": "https://news.bg/world/demokraticheski-sbor-vodi-na-izborite-za-evropeyski-parlament-v-kipar.html", "text": "Демократически сбор води на изборите за Европейски парламент в Кипър, показват първи езкзитпол резултати.Партията получава между 27 и 32%. Дясноцентристката партия спечели всички избори за европарламент от 2004 г., но сега ситуацията все още не е ясна.Втора е Прогресивна партия на работещите хора, която получава между 27 и 30%. Трета е Демократическата партия с резултат между 11,5% и 14%.Крайнодясната екстремистка партия Национален народен фронт е четвърта с подкрепа между 7,5% и 10,5 на сто. Тя отчита рекордно увеличение на поддръжниците си: 2009: 0.2%; 2014: 2.7% и 2019: 9%", "date": "2019.05.26", "title": "Демократически сбор води на изборите за Европейски парламент в Кипър"}
{"url": "https://news.bg/politics/jotova-glasuva-za-znaeshtite-i-gramotni-hora.html", "text": "\"Гласувах за знаещите хора, в Европа трябва да изпратим грамотни хора\", заяви пред журналисти вицепрезидентът Илияна Йотова.Според нея бъдещите евродепутати трябва да имат силна воля и кураж да променят Европа, както и да притежават изкуството да търсят съюзници, тъй като \"сам човек и една държава нищо не може да направи\".Своята бюлетина тя пусна в урната в избирателна секция, разкрита в Професионално училище по фризьорство и козметика \"Княгиня Евдокия\".Тя призова всички, които до момента не са дали своя глас на европейските избори, да го направят, въпреки че самата тя не очаква повишаване на избирателната активност.\"Обикновено в края на изборния ден се струпват доста хора, но случаят не е такъв и жалко, защото тази негативна кампания доведе до нежеланието на хората да гласуват\", подчерта Йотова. Според нея е била грешната кампания. Йотова отбеляза, че има прекалено много регулации там, където те не са нужни, а в области като борбата с тероризма, кризата с миграцията, сигурността на европейските граждани е повече от необходима.По думите ѝ сме на прага да се формира следващата многогодишна финансова рамка със или без Брекзит това нямало значение. Дори лоша или прибързана реформа в момента е по-ключова, отколкото инерцията, поясни вицепрезидентът. Йотова е била приятно изненадана по време на предизборната кампания, тъй като представители на малки партии и формации са показали трезва преценка за това къде е България, къде е Европа и къде е нашето място.Вицепрезидентът се застъпи за това следващия български еврокомисар да бъде по разширяването предвид успешното ни европредседателство. \"Никой по-добре от нас няма да се справи с тази задача, тъй като никой по-добре не познава манталитета на Балканите\", допълни тя.", "date": "2019.05.26", "title": "Йотова гласува за знаещите и грамотни хора"}
{"url": "https://news.bg/world/frantsiya-ochakva-nay-visokata-izbiratelnata-aktivnost-ot-1994-g.html", "text": "Министерството на вътрешните работи на Франция съобщи, че избирателната активност на изборите за Европейски парламент ще е по-висока от тази през 2014 г., информира АП.Към 17,00 часа в страната активността е 43% в сравнение с 35% през 2014 г. Гласуването ще продължи до 20,00 часа.Няколко социологически агенции изчисляват окончателния процент на гласувалите до края на изборния ден да е над 50%, което означава най-високата активност от 1994 г.Подобно увеличение се очаква и в съседните Испания и Германия.", "date": "2019.05.26", "title": "Франция очаква най-високата избирателната активност от 1994 г. "}
{"url": "https://news.bg/politics/26-22-e-izbiratelnata-aktivnost-v-stranata-kam-17-00-chasa.html", "text": "26.22% е избирателната активност в страната към 17.00 часа, съобщиха от  Централната избирателна комисия. До края на изборния ден остава един астрономически час, освен ако някъде няма чакащи граждани да упражнят правото си на глас.На европейски избори от 2014 година към този час избирателната активност в страната е била 27.97%.По повод множеството развалени или блокирали избирателни машини говорителят на ЦИК Александър Андреев обяви, че гласовете с развалени машини ще бъдат преброени и отчетени от РИК. Те ще бъдат вписани с протокола на СИК и техническите промени няма да променят днешния вот.Изборите за Европейски парламент в България започнаха в 7 часа и продължават до 20 часа. Броят на избирателните секции в цялата страна е 11 897, а на тези в чужбина - 191 в 64 държави.Към 10 часа избирателната активност в страната беше 6.84%, а към 12:30 часа - 15.47%, гласували са 992 856 избиратели. За сравнение през 2014 г. към 13 часа активността е била 19.05%.Към 13 часа 71 са сигналите и жалбите, подадени и стигнали в ЦИК - 11 нарушения на изборния процес, 11, свързани с машинното гласуване, и 45 за организацията и избирателните права. Един е сигналът за съобщаване на лични данни на глас от страна член на СИК.", "date": "2019.05.26", "title": "26.22% е избирателната активност в страната към 17.00 часа"}
{"url": "https://news.bg/int-politics/salvini-useshta-promyana-vav-vazduha-v-italiya-i-evropa.html", "text": "Твърдолинейният противник на мигрантите Матео Салвини, който е вътрешен министър на Италия и председател на дяснопопулистката партия \"Лига\", коментира, че усеща \"промяна във въздуха\" и че победа на партията му ще \"промени всичко в Европа\", съобщава \"Асошиейтед прес\".\"Лига\" на Салвини се опитва са сформира съюз от националистически и популистки партии, за да упражнява повече власт в Европейския парламент по отношение на делата на Европейския съюз. Той проведе непреклонна предизборна кампания в цяла Италия и се превърна в лицето на крайната десница в Европа, говорейки срещу мигрантите и влиянието на мюсюлманите в Европа.\"Лига\", която до неотдавна беше само регионална сила в Северна Италия, набира сила в цялата страна. Тя е младши партньор в коалиционното правителство с антиелитисткото Движение \"Пет звезди\", но коалицията е доста нестабилна. Салвини може да се изкуши да сложи край на партньорството, за да потърси нови парламентарни избори в Италия, ако изборните му резултати на евроизборите са добри.Ала днес той гласува в европейските избори и отхвърли спекулациите, че се стреми към нови избори.Той каза пред журналисти, че \"аз съм заинтересован да спечеля в Италия, за да променя Европа\", цитира го италианската информационна агенция АНСА.", "date": "2019.05.26", "title": "Салвини усеща \"промяна във въздуха\" в Италия и Европа"}
{"url": "https://news.bg/politics/mareshki-glasuva-sreshtu-politicheski-brokeri-i-mobilizira-tsenite.html", "text": "\"Гласувах за мобилизацията на българския народ срещу политическите брокери и измамници, за правото на същия този народ повече да не бъде лъган и ограбван и за правото му да живее достойно тук и сега\". Това заяви лидерът на \"Воля\" Веселин Марешки, след като упражни правото си на глас, предаде кореспондентът на БГНЕС . Лидерът на \"Воля\" гласува в секция 175 в курорта \"Златни пясъци\" край Варна.От пресцентъра на \"Воля\" съобщиха и че тази нощ до изчерпване на количествата Веселин Марешки обявява ниски цени - 1.99 за дизела и най-масовия бензин А95. С включване на живо в социалните мрежи лидерът на партията обяснява, че цял месец не са спирали заплахите към него за саморазправа с бизнеса му. Заплахите били, че или качва цените на горивата, или ще затворят обектите му. \"Ударът срещу мен е удар срещу всички почтени българи, които не искат да ги грабят. По думите му е имало заплахи с недомлъвки, но и откровени закани, смс-си и какви ли не послания.\"От всички нас зависи дали ще се преборим за свободата ни, дали ще бъдем заедно срещу тези, които ни грабят, докато ги победим или ще ги оставим да ни отстрелват един по един, докато ни смажат всички\", заявява Марешки.", "date": "2019.05.26", "title": "Марешки гласува срещу политически брокери и мобилизира цените"}
{"url": "https://news.bg/world/veber-glasuva-za-stabilna-evropa.html", "text": "Дясноцентристкият германски кандидат за лидер на Европейската комисия се надява избирателите да подкрепят \"стабилна Европа\" и обединен и амбициозен континент, информира АП.Манфред Вебер, чиято Европейска народна партия се надява да запази статута си на най-голяма партия в Европейския парламент, направи коментара, след като упражни правото си на глас в родната си Бавария.\"Не искам да видя дясна популистка Европа, която иска да унищожи идеята за сплотеност и единство... и аз също съм против Европа, която е в ръцете на левите\", коментира той.Ска Келер, германски политик от Зелените, заяви в Берлин, че ЕС трябва да води борбата за защита на планетата от екологична катастрофа.Нуждаем се от социална кохезия, силна демокрация в Европа, надявам се, че това ще получи голяма подкрепа, отбеляза тя.", "date": "2019.05.26", "title": "Вебер гласува за „стабилна Европа”"}
{"url": "https://news.bg/politics/stanishev-glasuva-i-opredeli-denya-za-den-na-promyana-v-balgariya-i-es.html", "text": "\"Първо искам да призова българите да гласуват. Гласувайте, защото ние всички се интересуваме от политика, но днес е денят, в който можем да повлияем върху развитието на политиката в България и в ЕС. Защото ситуацията у нас е пряко свързана с това, което ще се случи на Стария континент\", коментира президентът на ПЕС и кандидат за евродепутат от \"БСП за България\".Той гласува в 43 секция в Национално музикално училище \"Любомир Пипков\".\"Гласувайте за това Европа да бъде единна, солидарна, без скорости, без страни първа и втора категория. За Европа, която най-вече е социална, защото това е най-големият дефицит в ЕС през последните 10, да не кажа и 20 години\", добави той.\"Много хора в България не харесват статуквото - и в страната ни, и в ЕС. То трябва да бъде променено, така че всеки човек, неговите доходи, качеството на живота му, бъдещето на децата му да бъде осигурено и да бъде в центъра на внимание на европейската политика\", отговори Станишев на въпроси на медии.Той допълни, че \"най-големият проблем днес е бягството, да не кажа евакуацията, на твърде много млади хора от страната, а това блокира всякакво развитие, инвестиции, пречи да бъдем просперираща и успешна страна\".", "date": "2019.05.26", "title": "Станишев гласува и определи деня за ден на промяна в България и ЕС"}
{"url": "https://news.bg/world/parvi-neofitsialni-rezultati-ot-vota-v-slovakiya-latviya-i-malta.html", "text": "Първи неофициални резултати от проведените в събота избори за Европейски парламент в Словакия, Латвия и Малта.Про-ЕС либерална коалиция побеждава управляващата в Словакия партия \"Смер - социална демокрация\" (\"Посока - социална демокрация\" - Smer-SD), показват неофициални резултати, публикувани от Denník N.\"Прогресивна Словакия\" на новоизбрания президент Зузана Чапутова и центристите от \"Заедно\" получават 20,1% (4 места), докато \"Смер\" е подкрепена от 15,7% (3 места). Крайнодясната Народна партия \"Наша Словакия\" (L\"SNS) е трета с 12,1% (2 места), а Християндемократическо движение (KDH) са четвърти с 9,7%.Крайнодясната Народна партия \"Наша Словакия\", която има 14 места в словашкия парламент, се очаква за първи път да влезе в Европейския парламент.През миналия месец Върховният съд на Словакия отхвърли призив на главния прокурор да забрани партията. Това е една от многото крайнодесни и антиимигрантски партии в Европа, които искат референдум за членството в ЕС.Избирателната активност в Словакия е била около 20%.Отиващият си от поста президент на Словакия Андрей Киска написа в \"Туитър\", че хората искат промяна, след като неофициалните резултати показват, че новосформираната про-ЕС коалиция се очаква да спечели изборите за Европейски парламент.\"Ново единство\" на заместник-председателя на Европейската комисия Валдис Домбровскис се очаква да спечели изборите за Европейски парламент в Латвия, информира местната агенция LETA.Партията получава 26%.Втора е Социалдемократическа партия \"Съгласие\" с 18% подкрепа. Крайнодясната \"Всичко за Латвия\" ще получи около 16%. Резултатите все още не са потвърдени.Предварителните резултати в Малта показват рекордна подкрепа за Лейбъристката партия. Тя е получила 56% от гласовете в сравнение с 53% през 2014 г.Но има спад на избирателната активност в страната: 72.6% в сравнение с 82.3% през 2004 г.", "date": "2019.05.26", "title": "Първи неофициални резултати от вота в Словакия, Латвия и Малта"}
{"url": "https://news.bg/world/partiyata-na-farazh-pecheli-evrovota-vav-velikobritaniya.html", "text": "Последните данни във Великобритания показват, че Партия \"Брекзит\" на Найджъл Фараж най-вероятно ще спечели най-много гласове на проведените в четвъртък избори за Европейски парламент.Анализ на \"Дейли телеграф\" отрежда първо място за евроскептичната партия с 33% или 29 места от общо 73 места в Европейския парламент. Далеч назад е Лейбъристката партия, която получава 18,5%. Трети са Либералните демократи с 16,8 на сто. Изключително слабо представяне на управляващата Консервативна партия, която е подкрепена от едва 11,8% от избирателите.Официалните резултати се очакват в неделя вечерта.", "date": "2019.05.26", "title": "Партията на Фараж печели евровота във Великобритания?"}
{"url": "https://news.bg/politics/patriarh-neofit-pozhela-mirni-i-spokoyni-izbori.html", "text": "Патриархът пожела спорен и успешен ден на трудещите се в секционната комисия и изрази надежда изборите да минат мирно и без проблеми.Негово Светейшество българският патриарх Неофит гласува за изборите за европейски парламент малко след края на днешната литургия на Неделя на Самарянката, съобщиха от Светия Синод.Той гласува в първа секциионна избирателна комисия в Шесто основно училище \"Св. Седмочисленици\" в София.", "date": "2019.05.26", "title": "Патриарх Неофит пожела мирни и спокойни избори"}
{"url": "https://news.bg/politics/problemi-s-mashinite-i-s-byuletinite-kam-14-chasa-otchitat-nablyudateli.html", "text": "В няколко области има проблем с машините за гласуване към 14 часа в деня на европейските избори, съобщиха от Института за социална интеграция. Техни представители са на терен и следят как протича изборният процес.Блокирали машини има в редица СИК-ове в областите . Спряно е машинното гласуване в една от секциите в Кърджали.Заради блокирала машина в Смолян са загубени данните от гласуването. Подаден е сигнал в РИК Смолян. Там в края на изборния ден да се броят задължително и разписките от машинното гласуване.В секция в 23 МИР е отказано съдействие от страна на техническо лице за поправка на машината. В Перник техник е отстранил проблема с избирателните машини..Продължават проблемите, свързани с намален състав на секционните избирателни комисии. На много места липсват условия за нормално гласуване на хора с увреждания (подобни въобще липсват в СИК, находяща се в 73-то СУ в гр. София).На гражданин с двойно гражданство му е отказано да упражни правото си на вот в 40-та СИК в гр. София. Отказано им е да бъдат вписани под чертата в избирателния списък. Служители на общината са насочили хората към районната администрация.В Стара Загора има недопускане на наблюдател в СИК. В една от СИК Стамболийски комисията работи с намален състав 7 от 9 души. Един не е дошъл от началото на изборния ден, друг (Зам.председател) си е тръгнал и е казал, че няма да се връща.В Пловдив застъпници и наблюдатели са карани да се подпишат в бланката, че искат копие от протокола и са го получили. Нарушението е, че в самия изборен ден могат да бъдат записани, но не и да се подписват, че вече са го получили, сигнализирана е РИК. В друга секция в Пловдив има предварително разкъсани и подпечатани бюлетини. Сигнализирана е РИК. Според Изборния кодекс, бюлетините се откъсват и подпечатват пред избирателя, като се сверява номерът в ъгъла на бюлетината с този на кочана, не се приготвят предварително.", "date": "2019.05.26", "title": "Проблеми с машините и с бюлетините към 14 часа отчитат наблюдатели"}
{"url": "https://news.bg/politics/v-deset-sektsii-otmeneno-mashinnoto-glasuvane.html", "text": "В 10 секции е преустановено или изобщо не е започнало машинното гласувано. Това е по-малко от 1% от всички секции, в които има инсталирани машини за гласуване. Това обяви Александър Андреев на втория редовен брифинг на Централната избирателна комисия.Секциите, в които това е станало са по една във Видин, Кърджали, Кюстендил, Перник, София област и Шумен. По две са тези секции в Сливен и РИК 24 в София.Според коментара на Андреев този проблем не може да се определи като провал именно защото това е под 1%, а машините са разположени на произволен принцип. Може да има и други проблеми някъде в страната, но на този етап ЦИК не разполага с подобна информация.Взето е решение ЦИК да се изиска информация от РИК къде има проблеми с машинното гласуване.Андреев посочи, че е имало запитвания към ЦИК защо избирател не може да упражни правото си на глас в съседна секция, където има такава машина за гласуване. Говорителят на ЦИК обясни, че машинно се гласува само според секция, в която избирателят е записан в списъците според постоянен адрес.", "date": "2019.05.26", "title": "В десет секции отменено машинното гласуване"}
{"url": "https://news.bg/world/izborite-v-bremen-nosyat-risk-ot-razpadane-na-koalitsiyata-na-merkel.html", "text": "Избирателите в северната провинция на Германия Бремен изглежда ще нанесат унизителен шамар на Социалдемократическата партия на Германия на провеждащите се днес регионални избори, които могат да сложат край на федералната коалиция с консерваторите на Ангела Меркел, съобщава \"Ройтерс\".Социологическите проучвания показват, че в най-малката провинция и в град Бремен социалдемократите рискуват да загубят бастиона си, който управляват от 73 г. Няма друга провинция в Германия, която да е била управлявана от една и съща партия толкова дълъг период.Изборите за Европейски парламент съвпадат с вота в Бремен, което допълнително ще окаже натиск върху \"голямата коалиция\" на Меркел. Предвижданията са консерваторите и социалдемократите да изгубят за сметка на популистите и крайнодесните на евровота.Първите резултати се очакват около 18-19 часа.Ако социалдемократите изгубят в Бремен и консервативните християндемократи спечелят, лидерът на Социалдемократическата партия Андреа Налес вероятно ще бъде притисната да подаде оставка или да извади партията от федералната коалиция.Германският всекидневник \"Билд ам Зонтаг\" пише, че бившият партиен лидер Мартин Шулц иска да замени Налес като шеф. Говорител на партията коментира, че двамата постоянно поддържат контакти.Бремен е провинцията с най-високата безработица. Повечето проучвания излизат с три сценария: \"голяма коалиция\" между социалдемократите и консерваторите, коалиция на християндемократите, Зелените и Свободната демократическа партия и коалиция на социалдемократите с крайнолявата Левица и Зелените.", "date": "2019.05.26", "title": "Изборите в Бремен носят риск от разпадане на коалицията на Меркел"}
{"url": "https://news.bg/regions/trima-postradali-pri-pozhar-vav-fabrika-v-starozagorsko.html", "text": "Трима мъже са пострадали при пожар във фабрика в село Горно Сахране, съобщи bTV.По обяд е пламнала сушилнята във фабриката за производство на дървени плоскости. Към момента се разследва за техническа неизправност. Огънят вече е потушен, съобщиха от полицията.Пострадалите са откарани в Спешния център в Казанлък, след което двама са преместени в клиниката по изгаряния в Пловдив. Те са с висока степен на изгаряния, но няма опасност за живота им, според медиците.Спрян е достъпът до мястото на инцидента.", "date": "2019.05.26", "title": "Трима пострадали при пожар във фабрика в Старозагорско"}
{"url": "https://news.bg/crime/mvr-izdalo-155-udostovereniya-do-14-chasa.html", "text": "155 удостоверения са издадени от 10 до 14 часа в МВР от дирекция  \"Български документи за самоличност\". От 21 май 2019 г. до момента общо издадените удостоверения са 631, съобщиха от МВР.По данни на вътрешното ведомство към 14.30 часа криминогенната обстановка на територията на страната е спокойна, информират от МВР.По-рано бе съобщено от прокуратурата за  и за убийство в Асеновград.Нормален е и трафикът през граничните пунктове на страната.До момента няма пожари, свързани с произвеждането на изборите за европарламент, увериха от вътрешното ведомство.", "date": "2019.05.26", "title": "МВР издало 155 удостоверения до 14 часа"}
{"url": "https://news.bg/crime/otkriha-trup-na-prostrelyan-mazh-v-haskovskoto-selo-lozen.html", "text": "Открит е труп на възрастен мъж в двора на къщата му, съобщиха от прокуратурата. Трупът е намерен около 8 часа тази сутрин в хасковското село Лозен.Според държавното обвинение причината за смъртта е прострелване с огнестрелно оръжие, вероятно преработена въздушна пушка.Разследващите разпитват членове на семейството на починалия, за установяване на извършителя и механизма на причиняване на смъртта. Хасковската окръжна прокуратура наблюдава досъдебното производство.Междувременно пловдивската окръжна прокуратура разследва убийство, извършено в градския парк на Асеновград около полунощ. Арестувани са двама, заподозрени като извършители.Жертвата е мъж, изяснява се самоличността му, както и мотивите за умъртвяването му.", "date": "2019.05.26", "title": "Откриха труп на прострелян мъж в хасковското село Лозен"}
{"url": "https://news.bg/politics/borisov-glasuva-i-obyasni-che-evropa-tryabva-da-e-takava-kakvato-ni-haresva.html", "text": "Министър-председателят Бойко Борисов гласува за изборите за Европейски парламент в 78 СУ \"Христо Смирненски\" в Банкя, строго охраняван от НСО.След като гласува, Борисов се ядоса на първоначално зададените му въпроси за каква Европа е гласувал и заяви: \"пак ли с клишетата започваме\". По думите му \"ние сме Европа и Европа трябва да бъде такава, каквато ние искаме и на нас ни харесва, а това значи сигурна, просперираща, с високи доходи, справедливост и свобода\".Премиерът отхвърли въпрос, свързан с президента Румен Радев с мотив \"моля ви, не ми разваляйте настроението днес\". Той изтъкна, че държавният глава е бил активен през цялата предизборна кампания и го оценява като политически лидер за кампанията. При всяко изказване Борисов е сигурен, че може да го глобят за агитация, \"така че не ми цитирайте човек, който през цялата кампания работи за БСП\".Той отхвърли зададените му въпроси дали е гласувал с преференция и се пошегува, че първо гласувал в църквата.На въпрос какво мисли за екзитполовете, Борисов посочи, че това е лицемерие и много пъти е казвал, че резултатите трябва да се публикуват такива, каквито са.Той поиска всяка една социологическа агенция, която не е познала резултатите от изборите или даваща лъжлива преднина или резултати, да се извини.\"Трябва да има справедливост, а не да се взимат пари оттук или оттам, за да внушават нещо по време на кампанията\", изтъкна Борисов и допълни, че честността е най-важното нещо. Той е забранил да му се казват всякакви резултати от изборите.Борисов е убеден, че с лъжа, измама, клевети, злоба и жлъч хората се плашат и надали някъде носи успех. Ако има отговорни политически лидери в ляво, дясно и центъра във вторник започва финалния кръг за консултациите за важните постове в Европейския съюз, така че има много работа, посочи министър-председателят.Той се чул и с вицепремиера Томислав Дончев и до настоящия момент нямало кибератаки. На въпрос нa news.bg как е гласувал - машинно или на хартия, Борисов заяви, че в училището, в което е гласувал няма машини, но ако е имало такива, щял да се пробва и той.По думите в цяла Европа няма машинно гласуване, а България била единствената с такъв вид гласуване.Запитан как би коментирал ниската избирателна активност, Борисов посочи, че много хора са навън и затова спрели движението на тировете по магистралите, за да може хората да се приберат и да гласуват, защото \"в България по 3-4 дни празници се правят и хората обичат да пътуват в чужбина\".По думите му там, където има режим и диктатура, високата избирателна активност се вдига, защото тогава всичко става до \"гражданска война\". Сега хората са спокойни, Европа също.Борисов се надява избраните евродепутати да работят активно и заедно, за да постигнат в преговорите в Европейската комисия добри позиции.", "date": "2019.05.26", "title": "Борисов гласува и обясни, че Европа трябва да е такава, каквато ни харесва"}
{"url": "https://news.bg/world/evroizborite-sa-na-pat-kam-nay-visoka-aktivnost-ot-2004-g.html", "text": "\"Политико\" представя обобщение на избирателната активност в няколко от 21-те държави, в които се провеждат избори за Европейски парламент.Избирателната активност през 2014 г. беше 42,6%. \"Политико\" очаква избирателна активност около 45% на изборите през 2019 г., което означава нивата от 2004 г.Активността е към 12-13 часа местно време:Румъния - 19,83% (12,54% през 2014 г.), в края на деня се очаква около 46%. Към 16,00 часа достигна 31,42% в сравнение с 18,41% през 2014 г.Франция - 19,26% (15,70% през 2014 г.), очаква се около 47%.Унгария - 17,16% (11,53% през 2014 г.), очаква се 32%.Естония - 29,1% (25,33% преди 5 г.), очаква се 40%.Италия - 16,7% (същата през 2014 г.), очаква се 57%.Дания - 24,7% (20,3% през 2014 г.), общо 61%Хърватия - 9,93% (7,64% през 2014 г.), общо 32%Швеция (ранно гласуване) - 18,1% (15% през 2014 г.).Малта (изборите се проведоха в събота) - 72,6% през 2019 г. в сравнение със 74,8% през 2014 г.Холандия (изборите се проведоха в четвъртък) - 41,2% в сравнение с 37,3% през 2014 г.В Белгия рекорден брой гласове в чужбина на тазгодишните избори - 180 000.По-късно стана ясно, че активността в Португалия е 8,69% в сравнение с 2,55% през 2014 г. и 9,13% през 2009 г. Към 14,00 часа в Испания избирателната активност достигна 34,02% в сравнение с 23,87% през 2014 г. и 24,11% през 2009 г. Активността на евровота в Полша към обяд е 14,39% в сравнение с 7.31% преди 5 г.", "date": "2019.05.26", "title": "Евроизборите са на път към най-висока активност от 2004 г. "}
{"url": "https://news.bg/politics/otstraniha-pocherpen-chlen-na-sik-v-selo-balanovo.html", "text": "В дупнишкото село Баланово е отстранен член на СИК заради явяване в нетрезво състояние, съобщи БНР. Дрегерът е отчел 0,5 промила алкохол.По информация на bTV дрегерът е отчел 1,5% алкохол. Колегите на члена на СИК са решили почерпената им колежка да бъде отстранена. Вероятно мястото ѝ ще остане свободно, но това няма да попречи на изборния процес, тъй като в комисията има кворум.Около 40% е била избирателната активност в най-малката община в България - Трекляно към 13 часа. Областният град, където е Трекляно - Кюстендил към същия час има около 14% избирателна активност. Традиционно в Трекляно имат най-висока активност на всички избори досега в Кюстендилско.По списък там избирателите са 489 в 19 села. \"Активността ще стигне до 50-55 процента. Тези хора, които не могат няма да ги мъчим\", обясни секретарят на общината Василка Кирилова.Площта на общината е 267,6 кв. km, а населението ѝ към 2009 г. възлиза на около 550 души. От тях около 320 живеят в общинския център.От РИК проверяват сигнал в една от секциите в областния град за силно омастилен печат в една от секциите.Иначе изборният ден в 10-и избирателен район минава спокойно, каза председателят на РИК Красимир Петров.", "date": "2019.05.26", "title": "Отстраниха почерпен член на СИК в село Баланово "}
{"url": "https://news.bg/world/po-visoka-aktivnost-na-evrovota-v-rumaniya-ot-parlamentarnite-izbori-prez-2016-g.html", "text": "В Румъния гласуват на избори за Европейски парламент и референдум. Регистрирана е по-висока избирателна активност от парламентарните избори през 2016 г.Към 16,00 часа местно време са гласували 31,42%. По същото време през 2016 г. избирателната активност е била 27,07%.На евровота през 2014 г. 18.41% са упражнили правото си на глас.На референдума са гласували 26,02% към 16,00 часа.Към обяд в Румъния гласуваха на изборите за Европейски парламент 19,83% (12,54% през 2014 г.), като прогнозите са изборният ден да завърши с около 46% активност.На референдума са гласували към обяд 16.02%.Въпросите са: Подкрепяте ли забрана на амнистията и помилването на осъдени за корупция; Подкрепяте ли забрана на правителството да приема извънредни постановления във връзка с престъпленията, наказанията и съдебната организация?Референдумът е валиден, ако избирателната активност е над 30%.", "date": "2019.05.26", "title": "По-висока активност на евровота в Румъния от парламентарните избори през 2016 г. "}
{"url": "https://news.bg/int-politics/nato-otnovo-prizova-rusiya-da-varne-moryatsite-i-voennite-korabi-na-ukrayna.html", "text": "НАТО продължава да призовава Русия да върне в Украйна задържаните моряци и военни кораби. Това съобщава пресслужбата на алианса в неделя, като коментира , съобщава ТАСС.\"НАТО многократно заявява, че не вижда причина Русия да използва военна сила срещу украински кораби и моряци. Ние отново призоваваме Руската федерация незабавно да освободи украинските моряци и да върне корабите\", се казва в пресслужбата.Международният трибунал на ООН по морско право в събота реши, че Руската федерация трябва да освободи украински моряци и кораби.Също така и двете страни в рамките на това решение трябва да представят доклади на трибунала за инцидента в Керченския проток.По-рано Москва уведоми трибунала, че няма да участва в заседанията, тъй като от гледна точка на руската страна, той няма юрисдикция да разглежда инцидента в Керч.", "date": "2019.05.26", "title": "НАТО отново призова Русия да върне моряците и военните кораби на Украйна"}
{"url": "https://news.bg/politics/dogan-glasuva-s-hartiena-byuletina-i-ohrana-ot-nso.html", "text": "Почетният председател на ДПС Ахмед Доган гласува в една от избирателните секции на столичното 36 СУ \"Максим Горки\".Той използва традиционна хартиена бюлетина, въпреки че в секцията има и машина.До избирателната секция той пристигна под засилена охрана от НСО и без да коментира пред журналисти, съобщи БТВ.Водач на листата на ДПС е настоящият председател на партията Мустафа Карадайъ, следван от депутата от партията Делян Пеевски. Третата и четвърта позиция в нея са за двамата досегашни еврдепутати Илхан Кючук и Искра Михайлова.", "date": "2019.05.26", "title": "Доган гласува с хартиена бюлетина и охрана от НСО"}
{"url": "https://news.bg/politics/za-poveche-narusheniya-pri-podgotovkata-za-izborite-signalizirat-nablyudateli.html", "text": "Ръст в нарушенията на Изборния кодекс при приемането на изборните книжа в деня преди изборите, констатира сдружение \"Институт за социална интеграция\", което наблюдава изборния процес в България. Институтът има граждански наблюдатели в цялата страна, които следят за нормалното протичане на изборния ден.Наранен предварително печат и подпечатан протокол, липса на кворум при приемане на изборните книжа, залепени образци на бюлетини, закъснения при доставката на машините за гласуване, недопускане на граждански наблюдател до процеса, разделени от кочана бюлетини и др. са само част от нарушенията, които са констатирали нашите наблюдатели в деня преди изборите.В СИК в Русе сдружението констатира предварително наранен печат и попълнен протокол за нараняването му в деня преди изборите, което е предпоставка за фалшифициране на бюлетини и протокол.Масова липса на кворум при приемането на изборните книжа в РИК Пловдив. Присъстват само 2-ма от членовете на СИК от 9 членен състав. На други места - 3-ма от 7 членен състав. От Института за социална интеграция напомнят, че по закон трябва да присъстват задължително 50+1 от състава на комисията. Отново в Пловдив са констатирани незапечатани изборни помещения, поради липса на лепенки, както и незапечатани прозорци и врати. Също така в ЦИК Пловдив не е допуснат на наблюдател в РИК-Пловдив. Той е спрян от МВР по нареждане на комисията. Пуснат сигнал до ЦИК.Във Варна сдружението установява, че е затруднен достъпът за хора с увреждания до СИК, която е предназначена за хора с увреждания. Входът от който могат да влезнат през рампа е запечатан. Също така са залепени образци на бюлетини пред изборните помещения пред няколко избирателни секции. Тези образци трябва да се залепят точно преди изборния ден, а не предварително.Наблюдателите в Стара Загора информират за липса на лепенки, с които се запечатват изборните помещения. В Кърджали и Златица се отчита закъснение при приемането на машините за машинно гласуване. По график СИК приемат документите в 15:00, а машините биват доставени в 18:00 часа. В СИК Пещера пък Институтът за социална интеграция установява проблем с копирните машини и се е наложила смяна на някои от тях.В СИК в София пък, в която ще се извърши и машинно гласуване, самата секция е разположена в недостатъчно голямо пространство. Няма законовото отстояние от масата на комисията до тъмната стаичка. Освен това в непосредствена близост е поставена и машината за гласуване, което може да наруши тайната на вота. район Нарушението е от район Оборище - РИК 24 София, където са установени и липса на лепенки за запечатване на прозорците и вратите в изборните помещения, не разпределени помещения от страна на изборната администрация. Всеки се настанява кой където свари. Липса на указателни табели, коя СИК къде се намира, както и разкъсани бюлетини, разделени от кочана. Отново в СИК София приемане на изборните книжа е станало при намален състав на СИК. Липсва нужният законов брой членове (50+1).За всички нарушения са подадени сигнали до съответната инстанция.", "date": "2019.05.26", "title": "За повече нарушения при подготовката за изборите сигнализират наблюдатели"}
{"url": "https://news.bg/crime/izborniyat-den-zapochna-v-spokoyna-obstanovka-spored-mvr.html", "text": "Изборният ден започна в 07.00 часа. Няма регистрирани сериозни нарушения на обществения ред преди началото на изборите, съобщава МВР.Гражданите могат да подават сигнали, свързани с нарушения, които възпрепятстват нормалното протичане на изборния процес на денонощната телефонна линия 02/982 22 32 и на e-mail izbor@mvr.bg.Създадена е организация и звената на Дирекция \"Български документи за самоличност\" ще работят в днешния ден от 8.30 до 19.30 часа.Те ще издават удостоверения (за изгубени/ откраднати/ повредени/ унищожени лични карти и документи с изтекъл срок) с оглед на упражняване на избирателните права на гражданите.МВР приомня, че в изборното помещение не се допускат въоръжени лица и такива, носещи предмети, опасни за живота и здравето на гражданите. Забранява се използването на мобилни телефони, фотоапарати или друга възпроизвеждаща техника с цел заснемане на начина на гласуване.Служителите на Министерството на вътрешните работи се намесват за възстановяване на реда, когато това е необходимо и има съответно решение на избирателната комисия.Предприети са всички необходими мерки за охраната на обществения ред, пожарна безопасност и осигуряване на спокойно протичане на изборния ден.", "date": "2019.05.26", "title": "Изборният ден започна в спокойна обстановка според МВР"}
{"url": "https://news.bg/politics/15-dosadebni-proizvodstva-vodi-prokuraturata-za-evroizborite.html", "text": "12 досъдебни производства са заведени от прокуратурата към момента във връзка с евроизборите. Нарушенията не са драстични, коментира главният прокурор Сотир Цацаров, който гласува в пловдивското основно училище \"Д-р Петър Берон\".По думите му до 18 ч. снощи са били заведени 147 преписки и 13 досъдебни производства, от които едното е прекратено и остават 12, съобщава .На предходните избори за ЕП, сигналите са били над 500. Според Цацаров, евровотът протича нормално и във всеки град има дежурни прокурори, които са готови да реагират при евентуални нарушения.\"Гласувах за по-различна Европа, а не за бюрократична Европа. Гласувах за Европа на европейските столици и за нейните граждани. За Европа, която е по-отговорна за собствената си вътрешна сигурност и антитероризъм\", коментира Цацаров.Във връзка със забраната, медии да публикуват екзит-полове на своите социални страници той обясни, че това е законова разпоредба, но според него, публикуването на междинни данни в изборния ден не би повлияло на хората, защото те подобно на него са определили за кого да дадат гласа си.В социалните мрежи и сега могат да се видят прогнози във вид на кулинарни рецепти, програми и тн., добави главният прокурор Сотир Цацаров.Прокуратурата съобщава, че към 11 часа са образувани 15 досъдебни производства за престъпления против политическите права, от които 1 е прекратено поради липса на доказателства за извършено престъпление. По разследваните понастоящем 14 производства, няма привлечени обвиняеми лица. Те са образувани в районните прокуратури в Бургас, Сливен /2/, Елена, Павликени, Провадия, Търговище /2/, Велинград, Казанлък, Козлодуй, Перник, Айтос и Плевен.Образувани са и 2 досъдебни производства с предмет чл. 216 НК /Стара Загора и Добрич/. Разследват се посегателства върху помещения, ползвани от политически партии, като в Добрич районната прокуратура е внесла обвинителен акт, след проведено бързо производство. Обвинението касае умишлено счупване на витринни стъкла на партиен клуб.Прокурорските преписки за проверка по сигнали за извършени престъпления против политическите права са 143. От тях по 100 е постановен отказ за образуване на наказателно производство, а по 43 продължава извършването на проверка по реда на чл. 145 ЗСВ.За сравнение, при предните избори за Европейски парламент /2014 г./, образуваните досъдебни производства са били 21, а преписките за проверки по сигнали - 535.В цялата страна продължава дежурството във всички прокуратури, както и в 11-те териториални отделения на районни прокуратури. В 12 часа днес се проведе и координационно съвещание на Националното междуведомствено звено, създадено от ПРБ, МВР и ДАНС, в което участваха главният прокурор, министърът на вътрешните работи и председателят на ДАНС.", "date": "2019.05.26", "title": "15 досъдебни производства води прокуратурата за евроизборите"}
{"url": "https://news.bg/politics/liderat-na-bsp-korneliya-ninova-prizova-horata-da-glasuvat.html", "text": "Лидерът на БСП Корнелия Нинова призова хората да гласуват.Гласувах за промяна и за справедливост, заяви тя, след като подаде глава си в 48-ма секция в столицата. Нейният вот е за обединена и по-социална Европа.Българите да имаме своето достойно място там, да бъдем равни с другите европейски народи, да не ядем второ качество храна, да получаваме европейски доходи, да имаме европейски стандарт на живот, пожелава соцводачът.Гласувах и за промяна и в България, и за справедливост тук, допълни Нинова.Тя коментира, че засега избирателната активност е ниска, но вярва, че следобед ще се вдигне. Много е важно всеки да даде гласа си, подчерта лидерът на левите.", "date": "2019.05.26", "title": "Лидерът на БСП Корнелия Нинова призова хората да гласуват"}
{"url": "https://news.bg/politics/elena-joncheva-ubedena-v-noviya-pat-na-stranata-i-evropa.html", "text": "Убедена съм че България ще тръгне по нов път. Това заяви кандидатът на БСП Елена Йончева.Йончева призова всички българи да упражнят своето право на глас на тези избори. \"Всеки един може да бъде част от тази промяна\", посочи още тя, след като гласува в столичното 36-то СУ \"Максим Горки\".По думите й и България, и Европа ще тръгнат по нов път и са изправени в днешния ден пред промяна.Елена Йончева гарантира, че всичко, което е обещавано по време на кампанията, ще бъде изпълнено. Според нея борбата за достойни европейски доходи и справедливост тепърва предстои, но тя ще бъде с успешен край.", "date": "2019.05.26", "title": "Елена Йончева убедена в новия път на страната и Европа"}
{"url": "https://news.bg/politics/angel-dzhambazki-glasuva-mashinno.html", "text": "Ангел Джамбазки гласува машинно и иска силна България в Европа на отечествата.\"Моят избор винаги ще бъде родолюбие, патриотизъм и национална отговорност. Силна България в Европа на отечествата\", това коментира водачът на листата на ВМРО за изборите за Европейски парламент Ангел Джамбазки, който подаде своя глас в една от избирателните секции столичното 66 СУ \"Филип Станиславов\" в \"Овча купел\".Джамбазки упражни правото си на глас машинно, но вместо в традиционната първа секция, той гласува в 62-ра. По думите му, не е добре да има ниска избирателна активност и призова всички български граждани, които се интересуват от бъдещето на отечеството, да упражняват правото си на глас.\"Днес те (хората - б.р.) са работодатели и началници и трябва да дават задачи на хората, които избират\", заяви Джамбазки и още веднъж призова всеки един да излезе и да гласува.Той негодува, че когато гласуват малко хора, това го правят хората в гетата и махалите, контролираните гласове и те определят бъдещето.За неразбории в избирателните секции се оплака гражданка на столичния район \"Овча Купел\". Жителката на квартала се оплака пред медиите, че вместо в традиционната си седма секция, тя е гласувала в 55 избирателна секция, тъй като нейното име го нямало в първата секция.На въпрос на news.bg как си обяснява неразбориите в избирателната секция, жената отбеляза, че всичко е платено за нея. По думите й всеки знае кой ще спечели изборите и \"всички пърдят в едно гърне, за съжаление\". Тя заяви, че е живяла в чужбина и такова нещо като в България, го нямало никъде.", "date": "2019.05.26", "title": "Ангел Джамбазки гласува машинно"}
{"url": "https://news.bg/politics/siderov-ochakva-kupen-i-klientelistki-vot.html", "text": "Лидерът на Атака Волен Сидеров очаква купен и клиентелистки вот. Той подаде гласа си в първа частна математическа гимназия в столицата.Националистът е гласувал за повече пари за страната ни, за равни минимални пенсии с европейските и за отпадане на санкциите срещу Русия.Това са нашите три каузи, за които изпращаме един силен, подготвен боец в ЕП, отсече лидерът на Атака. Тези каузи били компенсация за щетите, които ни нанесъл ЕС със затварянето на малките блокове на АЕЦ Козлодуй. Ние искаме своето от ЕС, категоричен е Сидеров.Той не очаква висока избирателна активност, защото нямало интерес от евровота. Политиците трябвало да върнат доверието и интерес на избирателите.Никога изборната процес не се е провеждал честно, призна Волен Сидеров. От 90-та година насам, по думите му, винаги е имало купен и клиентелистки вот. И сега ще го има, прогнозира той.Със сигурност ще има и клиентелистки, и купен вот на тези избори, смята лидерът на Атака. Той обаче бе в добро настроение и почерпи медиите със сладко.", "date": "2019.05.26", "title": "Сидеров очаква купен и клиентелистки вот"}
{"url": "https://news.bg/regions/spasiha-ot-udavyane-7-godishno-dete-v-dunav.html", "text": "Спасиха от удавяне 7-годишно момченце в река Дунав.Издирват се майката и сестричката му, която е на 8 месеца, съобщава .Мъж, разхождащ куче в периферията на Дунавския парк край Силистра, забелязва бедстващото дете.Той влиза в реката, хваща момчето и с помощта на друг мъж, го изтеглят на брега.Оказана е медицинска помощ на детето и няма опасност за живота му.", "date": "2019.05.26", "title": "Спасиха от удавяне 7-годишно дете в Дунав"}
{"url": "https://news.bg/regions/kola-gorya-v-izprevarvashtata-lenta-na-am-trakiya.html", "text": "Движението при км 81 на АМ \"Тракия\", в посока София се осъществява временно в аварийната лента поради горящ автомобил в изпреварващата лента.Необходимо е шофьорите да се движат с повишено внимание в участъка, като спазват указанията на \"Пътна полиция\".Към 13 часа движението е въстановено.Всички граждани и транспортни фирми могат да получават информация за актуалната пътна обстановка от интернет страницата на АПИ - , както и по всяко време от денонощието на тел. 0700 130 20 в АПИ.", "date": "2019.05.26", "title": "Кола горя в изпреварващата лента на АМ \"Тракия\""}
{"url": "https://news.bg/politics/karakachanov-se-nadyava-da-izpratim-boytsi-v-ep-koito-ne-svezhdat-glava.html", "text": "В Европейския парламент трябва да отидат бойци и добри българи, които не се притесняват от бюрокрацията в Брюксел. Те трябва да могат да скачат и да се борят за българските интереси.За това настоя вицепремиерът и лидер на ВМРО Красимир Каракачанов, след като даде своя вот за изборите за Европейски парламент в столичното 134 СОУ \"Димчо Дебелянов\".Каракачанов гласува с хартиена бюлетина.След гласуването си той посочи, че в Европарламента в Брюксел трябва да има истински евродепутати, които да бранят България и да защитават нейните интереси. По думите му избирателната активност не е много висока, но се надява обяд избирателната активност трябва да се покачи на нивото на предишните евроизбори.\"Когато отидеш в Брюксел, твоята работа е да защитаваш българския интерес, а не да показваш колко добре говориш английски и колко добре се разбираш с европейските чиновници\", коментира Каракачанов, за когото истината е много проста - всяка държава гони своя интерес.Според него, ако българските евродепутати продължат да се кланят на по-големите партии в Брюксел, България няма да има полза от тях. Той е сигурен, че големите държави в Европа не лягат и стават с интересите на България. \"Крайно време е да излезем от приспивната песен, че всички ме равни. Всички сме равни на книга, но когато стане въпрос за парите, големите гледат да прецакат малките\", коментира Каракачанов.Той изтъкна, че евродепутати трябва да защитават българския интерес, а не да се произнасят с телешки възторг, че нашето \"европейско семейство...\". Каракачанов иска да знае къде е било нашето европейско семейство, когато е трябвало да се гласува за пакета \"Мобилност\". По думите му има само едно семейство и то е България, а всичко останало са празни приказки.Според вицепремиера забраната за огласяване на екзитполове в изборния ден трябва да отпаднат. По думите му след 12-14 ч. като мине половината преизборния ден, трябва да има информация, която стимулира симпатизантите на една или друга партия.", "date": "2019.05.26", "title": "Каракачанов се надява да изпратим бойци в ЕП, които не свеждат глава"}
{"url": "https://news.bg/int-politics/evropa-glasuva.html", "text": "У нас, както и в други 21 от Европейския съюз, се провеждат избори за членове на Европейския парламент. Това са деветите преки избори за евродепутати от създаването на Европейския парламент.Европейският парламент е сред трите институции, заедно с Европейската комисия и Съвета на ЕС, които вземат съвместни решения по редица ключови въпроси за Общността. Един от тях е изборът на председател на Европейската комисия.Последните социологически проучвания показват, че двете основни партии в Европейския парламент - ЕНП и социалдемократите - могат да изгубят мнозинството си за първи път от 1979 г. ", "date": "2019.05.26", "title": "Европа гласува"}
{"url": "https://news.bg/politics/radev-nastoyashtite-izbori-za-ep-sa-ne-po-malko-vazhni-ot-natsionalnite.html", "text": "Президентът Румен Радев упражни правото си на глас в избирателна секция в Професионално училище по транспорт \"Макгахан\". Радев пристигна, охраняван от НСО.Пред журналисти той призова българските граждани да гласуват и заяви, че се надява на повишена избирателна активност. В секцията, в която той гласува до момента правото си на вот са упражнили около 40 граждани.Трябва да осъзнаем, че настоящите избори за ЕП са не по-малко важни от националните, каза той. По думите му се нуждаем от единна, силна и солидарна Европа, която да вземе навременни решения в интерес на своите граждани.\"Нуждаем се от демократична България, силна с върховенството на закона и свободата на словото\", подчерта президентът. Нашата свобода и благоденствие ще зависят и от хората, които днес подкрепяме с гласа си убеден е той.Затова Радев призова всички българи да гласуват и да не оставят друг да решава тяхното бъдеще. Той акцентира върху чувството за дълг и отговорност на възрастните, които въпреки затрудненията стигат до избирателните секции.НС вече ясно се е произнесло по въпроса за отпадане на забраната за съобщаване на резултатите от Екзитпол в изборния ден според Радев. Той изрази мнение, че с такова решение се отваря нова възможност за манипулация и фалшиви новини.", "date": "2019.05.26", "title": "Радев: Настоящите избори за ЕП са не по-малко важни от националните"}
{"url": "https://news.bg/world/zemetresenie-8-po-rihter-razlyulya-peru.html", "text": "Земетресение с магнитуд 8 по Рихтер разлюля Перу, съобщават от Геофизичния институт на САЩ, цитиран от АП и други медии.Епицентърът е на 80 километра югоизточно от Лагунас на дълбочина 115 километра.Към момента няма информация за жертви и материални щети.Перуанските власти регистрираха земетресение с магнитуд 7,2 по Рихтер.", "date": "2019.05.26", "title": "Земетресение 8 по Рихтер разлюля Перу"}
{"url": "https://news.bg/politics/mariya-gabriel-glasuva-za-obedinena-evropa.html", "text": "\"Гласувах за силна България в обединена Европа.\" Това каза водачът на листата на ГЕРБ/ СДС Мария Габриел, която пусна своя глас в благоевградското село Хаджидимово.Тя избра да гласува с хартиена бюлетина.\"Гласувах за България, задаваща приоритети в европейския дневен ред. Гласувах за Европа, която се грижи за най-отдалеченото училище, за най-малкото населено място. Гласувах и за Европа, която носи полза в ежедневието\", заяви Мария Габриел пред журналисти.Тя призова всеки да упражни своето право на глас.", "date": "2019.05.26", "title": "Мария Габриел гласува за обединена Европа"}
{"url": "https://news.bg/press/balgariya-e-sred-svetovnite-shampioni-po-smartnost-tsik-e-gotova-za-evrovota.html", "text": "Представете си, че живеете на Малдивите. Освен на райски плажове, слънце и приказно море, хората, които обитават тези острови, могат да се похвалят, че имат един от най-ниските коефициенти на смъртност в света - едва 3,2 смъртни случая на всеки хиляда души през миналата година.Ако обаче се върнете в реалността и осъзнаете, че живеете в България - тук положението е 5 пъти по-зле, отколкото на Малдивите.Министерството на здравеопазването на Северна Македония съобщава, че момче, което вчера е било поразено от токов удар, е изпратено за лечение в най-големия център за лечение на изгаряния на Балканите - болница \"Пирогов\" в София, която разполага със специално отделение за детски изгаряния, предава \"Макфакс\".Момчето е пострадало от волтова дъга на жп гара Трубарево в района на Скопие.Единични са проблемите с доставка и монтаж на машини за гласуване, обяви ЦИК след среща с ръководството на полицията и фирмата-доставчик на машини за гласуване, съобщава БНР. По-рано имаше сигнали в ЦИК за проблем с графиците на доставка до секционни комисии с твърдението, че вината за това е МВР.Главен комисар Христо Терзийски, директорът на Главна дирекция \"Полиция\", коментира, че полицията изпълнява ангажимента да охранява доставката на машините до помещенията и се съобразява с графиците на районните комисии. \"На много от местата вашите техници не знаеха, че сутринта като отидат в 6 часа и си получат машините, те смятаха, че едва ли не ще отидат в СИК-овете и изборните места, ще ги монтират и ще си заминат. Няма как да стане, при условие че не са отворени самите секции\".Абитуриенти излизат на протест пред Министерството на образованието и науката в понеделник с искане да бъде променена матурата по английски език от четвъртък, тъй като е имало \"неточности, двусмислици и граматични грешки\" в текста.Срещу матурата по английски стартира онлайн петиция часове след провеждането ѝ. До момента тя е получила над 7000 гласа подкрепа. В социалните мрежи активно се коментират отделни въпроси от матурата, които според зрелостниците са двусмислени или некоректни.\"Сиела Норма\" - фирмата доставчик на машините за гласуване, е информирала ЦИК за проблеми, свързани с пренасянето на устройствата до секционните избирателни комисии, съобщи \"Епицентър\". Причината била, че МВР променя предварително съгласувани графици за пренасяне на машини. Проблеми са установени в Софийска област, Враца и 23-ти район в София град.ЦИК ще изпрати писмо за съдействие до ръководството на МВР и до фирмата доставчик, каза председателят на комисията Стефка Стоева.Обществената БНТ за пореден път е в процедура за избор на нов генерален директор, който да управлява медията в следващите три години. Съветът за електронни медии (СЕМ) преди броени дни обяви сроковете за участие в състезанието. До 3 юни кандидатите подават документи, на 5 юли медийният регулатор решава кой е най-подходящ да оглави телевизията.До конкурса се стигна, след като СЕМ прекрати предсрочно мандата на Константин Каменаров заради окончателно потвърдената му присъда за шофиране след употреба на алкохол. В момента изпълняващ длъжността генерален директор е програмният директор на БНТ1 Емил Кошлуков. По закон той може да остане на позицията не повече от три месеца.В Карлово беше учредена национална асоциация на розопроизводителите. Основната ѝ цел е да обедини всички производители на розов цвят в страната и отрасълът да излезе от сивия сектор, съобщава БНТ.Председателят на асоциацията Христо Николов посочи, че в нея могат да членуват както големите, така и по-малките розопроизводители.По думите му идеята е да се обединят и да са представители на истинските розопроизводители в България. Това е най-важното, от там на нататък да работим с институциите, за да договорим коректно и справедливо субсидиране на бранша и трябва да бъдем медиатор в отношенията с преработвателите, добави Николов.", "date": "2019.05.26", "title": "България е сред световните шампиони по смъртност, ЦИК е готова за евровота"}
{"url": "https://news.bg/world/turtsiya-vaorazhava-buntovnitsi-v-siriya-sreshtu-rusiya.html", "text": "Турция е въоръжила редица подкрепяни от нея сирийски бунтовници. Целта е те да отблъснат голяма офанзива на правителствените сили, които се подкрепят от руската авиация, съобщи \"Ройтерс\".За целта е Анкара е започнала на доставя на опозицията нови оръжия. Сирийският президент Башар Асад миналия месец вече обяви офанзивата. Той дори обвини бунтовниците, че са нарушили съществуващото примирие.Неговата цел е да си възвърне контрола над последната част от Сирия, която е в ръцете на опозицията. Става дума за район в Северозападна Сирия, където се намира стратегическата провинция Хама.В отговор на правителствената офанзива Анкара е изпратила конвой с военна помощ. Той е съдържал десетки бронирани машини, системи за залпов огън \"Град\", управляеми противотанкови ракети и противотанкови ракетни комплекси.", "date": "2019.05.26", "title": "Турция въоръжава бунтовници в Сирия срещу Русия"}
{"url": "https://news.bg/disasters/5-zhertvi-v-meksiko-helikopter-se-razbi.html", "text": "Най-малко пет души са загинали при катастрофата на хеликоптер Ми-17, принадлежащ на министерството на военноморските сили на Мексико. Това съобщи в събота военно ведомство в профила си в Twitter.Вертолетът, използван за гасене на горски пожари в района на Халпан дьо Сиера на границата на щата Керетаро и Сан Луис Потоси, се разби в петък.\"Един служител и 20 военнослужещи днес стигнаха до мястото на трагедията и откриха останки от хеликоптери\", се казва в текста. Всички те са били военни.Информация за възможните причини за катастрофата не беше оповестена публично.", "date": "2019.05.26", "title": "5 жертви в Мексико. Хеликоптер се разби"}
{"url": "https://news.bg/int-politics/litva-izbira-prezident-i-evrodeputati.html", "text": "В Литва освен за евродепутати гласуват и на втори тур на президентски избори, предаде ТАСС.За поста на държавен глава се състезават 44-годишният бивш финансов министър Ингрид Шимоните и 54-годишният икономист Гитанас Науседа.Експертите посочват, че и сега шансовете им са равни. Разликата между двамата на първия тур беше по-малко от процент.Право на глас имат около два милиона и половина литовци.", "date": "2019.05.26", "title": "Литва избира президент и евродепутати"}
{"url": "https://news.bg/disasters/malak-samolet-katsna-v-darveta.html", "text": "Малък двуместен самолет в Германия при кацане беше уловен в силен порив на вятъра и се заби в дърветата на височина около 4 метра. Това съобщи ДПА в събота, цитирайки местната полиция.Инцидентът се е случил в провинция Северен Рейн - Вестфалия, никой не е бил ранен.Противопожарната служба е свалила 56-годишния пилот и неговия 51-годишен спътник от самолета. Те са били принудени да прекарат около два часа в короните на дърветата.", "date": "2019.05.26", "title": "Малък самолет \"кацна\" в дървета"}
{"url": "https://news.bg/int-politics/tramp-ne-se-strahuvam-ot-raketnite-opiti-na-phenyan.html", "text": "Американският президент Доналд Тръмп заяви, че не се , които КНДР провежда, и призна, че се усмихва, когато научава за критични забележки от политическия си опонент и бившия вицепрезидент на САЩ Джо Байдън за Пхенян.\"Северна Корея стреля с малки оръжия, които разтревожиха някои от моите хора, както и някои други, но не и аз. Сигурен съм, че председателят на [Държавния съвет на КНДР] Ким [Чен ун] ще спази обещанията, които ми е дал. Усмихнах се, когато той нарече \"блатото на Джо Байдън\" човек с ниска интелигентност и дори по-лошо. Може би това е сигнал за мен? - пише американският лидер в Twitter.По-рано южнокорейските военни определихакато ескалация на напрежението на Корейския полуостров, отбелязвайки че подобни действия противоречат на духа на споразумението, подписано от лидерите на КНДР и Южна Корея в Пхенян през септември 2018 година. Според комитета на началниците на щабовете на въоръжените сили на Република Корея, на 4 май КНДР изстреля няколко тактически ракети в посока на Японско море на разстояние от 70 до 200 км. На 9 май, според южнокорейските военни, Пхенян изстреля още две ракети, чийто обхват на полета е 270 и 420 км.В сряда Корейската централна телеграфна агенция, в коментар, озаглавен \"Сноб, лишен от елементарни човешки качества\", нарече бившия вицепрезидент на САЩ Джо Байдън безотговорен човек с нисък интелект.", "date": "2019.05.26", "title": "Тръмп: Не се страхувам от ракетните опити на Пхенян"}
{"url": "https://news.bg/int-politics/google-s-doodle-za-evropeyskite-izbori.html", "text": "Google пусна Doodle за европейските избори.Днес Старият континент провежда ключови избори за парламент.С общо население от 513 милиона души през 2018 година, ЕС е третият по население район в света след Китай и Индия, във всеки от които живеят около един милиард души.ЕС изпреварва населението на САЩ, което е 327 милиона.", "date": "2019.05.26", "title": "Google с Doodle за европейските избори"}
{"url": "https://news.bg/int-politics/sedem-se-boryat-da-nasledyat-tereza-mey.html", "text": "Седем политици от Консервативната партия се борят да наследят Тереза Мей, съобщи АП.Мей обяви, че ще се оттегли от поста си на 7 юни, но ще продължи да бъде премиер докато тече надпреварата на мястото й. Очаква се наследникът й да стане ясен в края на юли.В момента с най-големи шансове е бившият външен министър Борис Джонсън. Това може да се промени с включването на Андреа Ледсъм, която е бивш председател на Камарата на общините на британския парламент.Малко преди това в надпреварата се включи и бившият министър за Брекзит Доминик Рааб.Настоящият външен министър Джереми Хънт, министърът на здравеопзването Мат Хенкок, този на международното развитие Рори Стюърт и бившия министър на труда Естер МакВей допълват списъка на кандидатите.", "date": "2019.05.26", "title": "Седем се борят да наследят Тереза Мей"}
{"url": "https://news.bg/world/abe-i-tramp-igraha-golf.html", "text": "Японският премиер Шинзо Абе и американският президент Доналд Тръмп играха голф в префектура Чиба на изток от Токио, съобщи АП. Според японското външно министерство, 76-годишният голфър Исао Аоки, е бил почетен гост.Абе и Тръмп са голф фенове. Това е петият път, когато играят заедно. По време на срещата си на 18 ноември 2016 г. в Ню Йорк, където японският премиер беше първият чуждестранен лидер, който се срещна с тогавашния президент на Съединените щати, Абе и Тръмп си размениха голф принадлежности.Исао Аоки е успешен японски голфър. През 1985 г. той достига до второ място в US Open Golf Championship, а през 2004 г. влиза в световната зала за слава на голфа. През 2017 г. по време на предишното посещение на Тръмп в Япония, Абе покани Аоки на вечеря.Тази вечер Доналд Тръмп и неговата съпруга Мелания Тръмп ще посетят турнир по сумо.", "date": "2019.05.26", "title": "Абе и Тръмп играха голф"}
{"url": "https://news.bg/weather/slantse-v-nedelya-4.html", "text": "Днес ще е предимно слънчево. Ще има незначителна висока, след обяд - купеста облачност. Ще се задържи почти без валежи. Сутринта ще духа слаб запад-северозападен вятър, около обяд ще се ориентира от юг. По-топло с максимални температури между 24° и 29°.Над планините ще преобладава слънчево време с разкъсана висока облачност. Около обяд ще започне да се развива и купеста облачност, като до края на деня на отделни места краткотрайно ще превали. Ще духа умерен югозападен, по най-високите върхове - западен вятър. Максимална температура на височина 1200 метра - около 19°, на 2000 метра - около 12°.Над Черноморието ще е предимно слънчево. След обяд ще има временни увеличения на облачността, по-съществени над крайните северни райони и на места там е възможно слабо да превали. Максималните температури ще са между 22° и 26°. Температурата на морската вода е 16-17°. Вълнението на морето ще е 1-2 бала.", "date": "2019.05.26", "title": "Слънце в неделя"}
{"url": "https://news.bg/politics/13-partii-8-koalitsii-i-6-nezavisimi-kandidati-se-boryat-za-evroparlamenta-v-balgariya-1.html", "text": "Централната избирателна комисия - ЦИК информира, че в изборите за членове на Европейския парламент от Република България на 26 май, участие ще вземат 13 партии и 8 коалиции, регистрирали кандидатски листи, както и 6 независими кандидати.Общият брой на избирателните секции в страната по предварителен списък е 11 661, а общият брой избиратели по избирателни списъци е 6 355 633.Избирателните секции в лечебни заведения, домове за стари хора или други специализирани институции за предоставяне на социални услуги, плавателните съдове под българско знаме, в местата за изтърпяване наказание лишаване от свобода и за задържане, се образуват при наличието на не по-малко от 10 избиратели в срок не по-късно от 48 часа преди изборния ден.ЦИК напомня на избирателите, че в изборния ден в Република България гласуването започва в 7 часа и приключва в 20 часа.Извън страната изборният ден започва в 7 часа местно време и приключва в 20 часа местно време.Когато в 20 часа пред изборното помещение има негласували избиратели, председателят и секретарят на комисията установяват техния брой и самоличност, като тези избиратели предават документите си за самоличност на комисията.Само тези избиратели се допускат до гласуване след 20 часа, но не по-късно от 21 часа (извън страната, където това е съответното местно време).", "date": "2019.05.26", "title": "13 партии, 8 коалиции и 6 независими кандидати се борят за европарламента в България"}
{"url": "https://news.bg/politics/26-otidoha-do-izbornite-sektsii-kam-17-chasa.html", "text": "В 21.00 часа ЦИК обяви край на изборния ден. За разлика от други страни в ЕС обаче България не може да се похвали с висока избирателна активност.Според последните данни от 17.30 часа тя е била едва 26,22%. Този резултат е по-нисък в сравнение с предходните евроизбори.Най-много гласоподаватели са се възползвали от правото си на вот в Кърджали, а най-малко - в София.Изборите бяха белязани и от  в редица градове днес.В общо 10 избирателни секции гласуването с беше прекратено, тъй като повредите не са могли да бъдат отстранени. От ЦИК обаче уверяват, че всички гласове ще бъдат отчетени, а вотът няма да се компрометира.Официалните резултати от днешните европейски избори ще станат ясни на 29 май. Тогава ЦИК ще обяви разпределението на мандатите. На 31 май пък ще бъдат оповестени имената на новите евродепутати.В 07 часа започнаха изборите за Европейски парламент в България. Броят на избирателните секции в цялата страна е 11 897, а на тези в чужбина - 191 в 64 държави.Към 17 часа , съобщиха от Централната избирателна комисия. За сравнение - на европейски избори от 2014 година към този час избирателната активност в страната е била 27.97%.15,47% е избирателната активност към 13 часа, гласували са 992 856 избиратели, съобщи на брифинг говорителят на ЦИК Александър Андреев. Най-много са гласували в Перник - 22,21%, а най-малко в 24-а РИК в София и Пловдив - около 11%.Според данните от миналите избори за европарламент през 2014 г., активността е била съответно: 10 часа - 7.62%; 13 часа - 19.05%; 17 часа - 27.97%; 19 часа - 35.84%.6.84% избирателна активност към 10 часа тази сутрин отчита Централната избирателна комисия.Най-ниска е активността във Варна - 5.51%. Най-висока е в Кърджали - 19.91%.27 сигнали и жалби са постъпили в ЦИК към 10 часа, съобщи говорителят на ЦИК Александър Андреев. Към 13 часа 71 са сигналите и жалбите, подадени и стигнали в ЦИК - 11 нарушения на изборния процес, 11, свързани с машинното гласуване, и 45 за организацията и избирателните права. Един е сигналът за съобщаване на лични данни на глас от страна член на СИК.Във отделни секции във Видин, Перник, Кърджали, Добрич, Дупница, Кюстендил е отменено машинно гласуване заради проблеми с машините. Гражданите, които са упражнили своя глас в тези секции вече, могат да бъдат спокойни, че гласът им ще бъде зачетен.Няма съществени нарушения в нито една от избирателните секции, отчита обаче ЦИК.На места са липсвали членове на СИК. По отношение на организацията има подадени сигнали също, това е заради отварянето на някои секции по-късно, уточни Андреев.В чужбина изборният процес до момента протича нормално.Участие вземат  кандидати.В изборния ден в Република България гласуването започва в 7 часа и приключва в 20 часа.Според окончателните избирателни списъци, които има Централната избирателна комисия, могат да гласуват 6 355 633 наши сънародници.В 38 лечебни заведения, санаториуми и домове за възрастни хора в столицата са разкрити избирателни секции, за да могат болните и дежурните медицински екипи да упражнят правото си на глас.МВнР организира общо 191 избирателни секции зад граница. Гласуването се провежда в избирателни секции в дипломатическите и консулските представителства на Република България, както и в избирателни секции извън тях, когато законодателството на приемащата държава го позволява.Актуалният списък с адресите на местата за гласуване извън страната, който може да бъде намерен на сайта на МВнР на .Ако сте от България, но живеете постоянно в страна извън ЕС, не можете да гласувате. Изборният ден извън страната започва в 7,00 ч. местно време и приключва в 20,00 ч. местно време.Асоциация  към гласоподавателите за изборите за Европейски парламент, които ще се проведат днес.Отново през 2014 година рДо края на изборния ден в 20 часа .Българските граждани в чужбина ще могат да гласуват в 191 секции в 64 държави. Изборният ден извън страната започва в 7 ч. местно време и завършва в 20 ч. местно време.Над 2500 наблюдатели от 14 неправителствени организации са регистрирани за изборите днес, по данни на Централната избирателна комисия. В над 20 локации в страната и в чужбина ще работят по време на изборния ден от сдружение \"Институт за развитие на публичната среда\".", "date": "2019.05.26", "title": "26% отидоха до изборните секции към 17 часа"}
{"url": "https://news.bg/politics/191-sektsii-za-glasuvane-v-chuzhbina.html", "text": "Това е актуалният списък с адресите на местата за гласуване извън страната, който може да бъде намерен и на сайта на МВнР на , съобщиха от пресслужбата на външно министерство.МВнР организира общо 191 избирателни секции зад граница.Припомняме ви кои граждани може да гласуват в тези избори зад граница:Правото да упражнят своят глас в изборите за членове на Европейския парламент от Република България на 26 май 2019 г. имат българските граждани, които са навършили 18 години към изборния ден включително, живели са най-малко през последните три месеца в Република България или в друга държава - членка на Европейския съюз и имат там адресна регистрация по постоянен и настоящ адрес, не са поставени под запрещение и не изтърпяват наказание лишаване от свобода.Гласуването се провежда в избирателни секции в дипломатическите и консулските представителства на Република България, както и в избирателни секции извън тях, когато законодателството на приемащата държава го позволява.Избиратели без настояща регистрация в Република България или друга страна в ЕС се премахват от избирателните списъци. Избирателят може да поиска да бъде включен от властите в избирателен списък преди изборите. Ако той не е включен в избирателен списък на секция извън България, може да бъде добавен в деня на изборите на място. В такъв случай трябва да се представи документ за самоличност и да се попълни стандартна декларация, че съответното лице отговаря на критериите (например, че през последните три месеца лицето е живяло в България или в друга страна в ЕС), че не е гласувало на същите избори и няма да гласува в друга секция.Българските граждани, командировани за попълване на съставите на СИК на задграничните ни представителства, имат право да упражняват правото си на глас в съответната избирателна секция. Това се отнася и за останалите командировани зад граница български служители.Ако сте от България, но живеете постоянно в страна извън ЕС, не можете да гласувате.Изборният ден извън страната започва в 7,00 ч. местно време и приключва в 20,00 ч. местно време.В изборния ден избирателят представя документ за самоличност (паспорт, лична карта или военна карта (само за военнослужещите).Припомняме ви и следните особености при медийното отразяване в изборния ден в чужбина:Журналистите ще могат да снимат в изборните помещения зад граница само с разрешение от СИК и ЦИК.Режимът на снимане и фотографиране от медиите в изборните помещения зад граница по време на изборите за членове на Европейския парламент от Република България ще се определя от СИК и ЦИК. Ръководителите на дипломатическите и консулските ни представителства ще решават дали да допуснат до територията на мисиите ни представители на медиите за заснемане на избиратели извън изборните помещения.Служителите на Министерството на външните работи няма да коментират изборния процес.При необходимост от коментари медиите следва да се обръщат към представители на СИК и ЦИК, от чиято компетентност е изборният процес.", "date": "2019.05.26", "title": "191 секции за гласуване в чужбина"}
{"url": "https://news.bg/politics/za-kakvo-da-vnimavame-v-izborniya-den.html", "text": "Асоциация \"Прозрачност без граници\" публикува своите препоръки към гласоподавателите за изборите за Европейски парламент, които ще се проведат днес.На 26 май 2019 година имаме възможност да направим своя избор за бъдещия Европейски парламент. Всеки от Вас може да даде своя принос за провеждането на свободни, честни и демократични избори. От Вас зависи да се противопоставяте на нередностите и да сигнализирате за нарушенията в изборния процес.* Когато отидете да гласувате в избирателната секция, внимавайте дали членовете на секционната избирателна комисия:* Проверяват внимателно дали присъствате в съответния избирателен списък и едва след това подават бюлетината.* Осигуряват възможност да гласувате необезпокоявано, при запазване тайната на вота (например, никой не присъства на по-малко от 3 метра от тъмната стаичка, няма пряка видимост към тъмната стаичка, екранът на електронната машина за гласуване се вижда само от избирателя, няма външни лица в секцията).* Боравят правилно с бюлетините: откъсват пред вас бюлетината от кочана, поставят първи печат върху нея, след гласуването сверяват дали контролният номер в долния ъгъл съвпада с номер от кочана, поставят втори печат и откъсват пред Вас поредния контролен номер (без да разкриват тайната на вота и да проверяват как сте гласували).* Вписват в съответния избирателен списък данните Ви по лична карта и Ви канят да поставите подпис, след като сте гласували.* Боравят правилно с електронните машини за гласуване (в секциите, в които има такива):1) когато избирателят влезе в изборното помещение, запитват дали желае да гласува с електронна машина;2) подават му една от трите електронни карти за гласуване с надпис \"Избирател\";след като избирателят е гласувал и е получил отпечатана разписка4) вземат обратно електронната карта;5) посочват непрозрачната кутия на масата пред комисията, в която избирателят поставя сгънатата разписка от машинното гласуване;6) отбелязват в списъка, че избирателят е гласувал електронно, като поставят знак \"МГ\" (т.е. машинно гласуване).В изборното помещение машината за гласуване се разполага, така че да се гарантира тайната на вота!* Не е допустимо в изборните помещения да присъстват кандидатите, представители на местни власти и хора без обозначен статут. В изборните помещения могат да присъстват само: членовете на секционните комисии; избирателите; застъпниците; наблюдателите; журналисти (докато правят репортаж за протичането на изборния процес). Членовете на СИК, застъпниците и наблюдателите задължително носят обозначителни знаци.* За всяко нарушение на секционната избирателна комисия или на представители на партиите можете да се оплачете пред Районната избирателна комисия. РИК е длъжна да вземе решение незабавно и да го публикува на сайта си, заедно с постъпилия сигнал. На вратата на изборното помещение са посочени телефони за връзка с РИК.* При съмнение за престъпления, като купуване на гласове, осъществяване на контрол и натиск върху избирателите, когато забележите:1. Присъствие на лица без обозначителни знаци, застъпници или представители на партии, които проследяват как гласуват избирателите.2. Организирано безплатно извозване с автобуси, леки автомобили, съпровождане на избиратели и групово гласуване.3. Оказване на натиск върху избирателите да гласуват по определен начин.4. Възпрепятстване на избирателите да гласуват.5. Пренасочване на избиратели, които желаят да гласуват с електронни машини, към хартиените бюлетини (отнася се само за секции, в които има такива машини за гласуване).6. Събиране на лични карти и изготвяне на списъци с лични данни на избиратели.7. Даване на указания на избирателите за кого да гласуват.8. Разпитване на избирателите за начина, по който възнамеряват да гласуват.9. Разкриване тайната на вота.10. Отправяне на заплахи за физическа саморазправа и оказване на тормоз върху избирателите.11. Раздаване на пари.12. Опрощаване на дългове.13. Раздаване на хранителни продукти, дърва за огрев и други материални облаги;Обръщайте се своевременно към служителите на МВР. Те са длъжни да реагират незабавно, да проверят сигнала и да прекратят незаконни действия. На вратата на изборното помещение са посочени телефони за подаване на сигнали до РУ на МВР и до дежурния прокурор.МВР поддържа и централизирана линия за сигнали за изборни нарушения: 02/ 982 2232, както и e-mail: izbor@mvr.bg.* За всички случаи на забелязани нарушения и нередности в изборния ден, сигнализирайте компетентните органи - МВР, районна прокуратура или РИК/ЦИК.* Можете да подадете сигнал и до Асоциация \"Прозрачност без граници\" на безплатен телефон - 0800 11 224. Нашият екип може да Ви даде съвет как да защитите своите права.Асоциация \"Прозрачност без граници\" Ви призовава да упражните своето основно политическо право - правото на избор, и да съдействате за ограничаване на изборните нарушения. От всеки от нас зависи да допринесем за честността и демократичността на изборния процес.", "date": "2019.05.26", "title": "За какво да внимаваме в изборния ден"}
{"url": "https://news.bg/int-politics/evropa-glasuva-za-svoya-parlament.html", "text": "У нас, както и в други двайсет държави от Европейския съюз, се провеждат избори за членове на Европейския парламент.Това са деветите преки избори за евродепутати от създаването на Европейския парламент.Първите прогнози за резултатите от изборите за Европейски парламент днес, които се провеждат в 21 от 28-те страни-членки, ще бъдат съобщени около 19.00 ч. наше време , а първото прогнозно разпределение на местата в следващия Европейски парламент ще бъде представено около 21.15 ч. българско време. Сайтът на Европейския парламент, след 19 ч., ще публикува в реално време прогнозите и временните резултати от изборите. Това е единственият официален източник на обобщение в Общността.Европейският парламент е сред трите институции, заедно с Европейската комисия и Съвета на ЕС, които вземат съвместни решения по редица ключови въпроси за Общността. Един от тях е изборът на председател на Европейската комисия.В Белгия, успоредно с европейския вот, се провеждат парламентарни и местни избори.В Литва е ден на балотаж на президентските избори.В Испания днес има местни и регионални избори.Румънците ще гласуват на консултативен референдум във връзка с правосъдието, свикан от президента Клаус Йоханис.В Гърция днес е ден, освен на евроизбори, и на вот за местна власт.", "date": "2019.05.26", "title": "Европа гласува за своя парламент"}
{"url": "https://news.bg/int-economics/fiat-chrysler-i-renault-pregovaryat-za-slivane.html", "text": "Пазарът на автомобилните производители е изправен пред нови предизвикателства.Италианско-американският концерн Fiat - Chrysler (FCA) и френската компания Renault договарят всеобхватно глобално сливане, което може да елиминира някои от слабостите на двата автомобилни производителя. Това съобщиха за \"Ройтерс\" двама източници, запознати с преговорите. Според тях преговорите са в напреднал стадий.\"Файненшъл таймс\" съобщи, че FCA и Renault обсъждат споразумение за създаване на \"разширени връзки\" за решаване на структурните проблеми, пред които е изправена световната автомобилна индустрия.Общата пазарна капитализация на FCA и Renault е близо €33 млрд. ($37 млрд.), а общите продажби в света са за близо 8,7 млн. автомобила. Сливането може да помогне за отстраняване на слабостите, които и двете страни имат.Fiat - Chrysler притежава силно печеливш бизнес в Северна Америка и марката Jeep, но губи пари в Европа. От друга страна, Renault е пионер в областта на електрическите превозни средства с относително икономични двигателни технологии и силно присъствие на развиващите се пазари, но без дял от американския пазар, отбелязва \"Ройтерс\".Представители на Fiat - Chrysler и Renault отказаха да коментира новината за сливането.", "date": "2019.05.26", "title": "Fiat - Chrysler и Renault преговарят за сливане"}
{"url": "https://news.bg/politics/razkriti-sa-izbiratelni-sektsii-za-patsientite-i-meditsite-v-38-lechebni-zavedeniya-v-stolitsata.html", "text": "В 38 лечебни заведения, санаториуми и домове за възрастни хора в столицата са разкрити избирателни секции, за да могат болните и дежурните медицински екипи да упражнят правото си на глас, съобщи БНР.В 24 лечебни заведения и домове за стари хора ще може да се гласува в 23-ти избирателен район, като най-голям брой секции в лечебни заведения - 11, има в район \"Триадица\".В 24-ти избирателен район за столицата пациенти и медици ще могат да гласуват в Първа, Втора и Пета градска болница, както и в болница \"Царица Йоанна\".В 25-ти избирателен район секции ще са разкрити в АГ болница \"Света София\" - бившата \"Тина Киркова\", в болница \"Надежда\", в Трета градска болница и в Специализираната болница по ортопедия \"Проф.Бойчо Бойчев\" в \"Овча купел\", както и в 6 санаториума в Банкя също има разкрити секционни избирателни комисии.В Александровска болница са разкрити 4 секции и по една във Военномедицинска академия, \"Пирогов\" и болница \"Света Анна\".В 6 болници в градовете от Софийска област също са разкрити по една избирателна секция.", "date": "2019.05.26", "title": "Разкрити са избирателни секции за пациентите и медиците в 38 лечебни заведения в столицата"}
{"url": "https://news.bg/politics/galap-ochakva-niska-izbiratelna-aktivnost.html", "text": "Социологът Първан Симеонов, директор на \"Галъп интернешънъл\", прогнозира в предаването \"Рано в неделя\" по БНР ниска избирателна активност, каквато обикновено има на европейски избори.\"Доста убедено можем да твърдим, че избирателната активност ще е осезаемо по-ниска от изборите за български парламент\", заяви Първан Симеонов.Той посочи, че отново социологическата агенция ще прави екзит пол.По традиция сутрин гласуват възрастните избиратели, а след обяд тези от градовете.", "date": "2019.05.26", "title": "\"Галъп\" очаква ниска избирателна активност"}
{"url": "https://news.bg/regions/ot-12-do-20-chasa-spira-dvizhenieto-na-kamioni-nad-12-t-po-avtomagistralite.html", "text": "Днес - 26 май, от 12 ч. до 20 ч. се спира движението на камионите над 12 тона по автомагистралите и най-натоваренитe пътища. За улеснение на трафика и повишаване безопасността на движение в участъците с ремонт на автомагистралите \"Тракия\" и \"Хемус\" има две ленти за София и една за Бургас и Варна.Агенция \"Пътна инфраструктура\" апелира шофьорите да карат разумно и със съобразена скорост, да спазват правилата за движение и да не използват аварийните ленти. Eмоционалното шофиране не гарантира по-кратко пътуване, но застрашава живота и здравето на всички останали, които спазват правилата.В участъците с ремонт на АМ \"Хемус\", в района на виадуктите при 19-ти км /виадукт \"Потоп\"/, при 36-ти и 37-ми км /виадукт \"Коренишки дол\"/ и при 51-ви километър, до 10 ч. в понеделник - 27 май, ще има две ленти за София и една за Варна.В пиковите часове при интензивен трафик е възможно по-бавно предвижване в участъците с ремонт на АМ \"Хемус\" и поради това шофьорите е необходимо да предвидят повече време за пътуване и да не предприемат рискови изпреварвания.Обновяването на виадуктите и тръбата за София на тунел \"Витиня\", изграждани преди повече от 30 години, е наложително и трябва да бъде направено, за да се пътува след това по-удобно и безопасно.На АМ \"Тракия\" се ремонтира платното за Бургас на виадуктите - при 13-ти, 15-ти и 20-ти километър. За улеснение на трафика до 10 ч. в понеделник - 27 май, в района на участъците с ремонт, ще има две ленти за София и една за Бургас. На обектите се работи изключително интензивно, за да може ремонтните дейности на АМ \"Тракия\" да приключат преди началото на активния туристически сезон.Алтернативен маршрут на АМ \"Тракия\" в посока Бургас е Подбалканският път I-6, а на АМ \"Хемус\" в посока Монтана и Видин - проходът \"Петрохан\" и Искърското дефиле.За улеснение на трафика през Владая и повишаване на пътната безопасност на 26 май ще има две ленти за влизащите в София по път I-1 (Е-79). По този начин пристигащите в столицата шофьори ще могат да пътуват по-удобно и безопасно. Алтернативен маршрут на първокласния път през Владая е АМ \"Струма\".Движението на моторните превозни средства над 12 т се ограничава по най-натоварените пътни направления въз основа на съвместна заповед на АПИ, ГД \"Национална полиция\" и ИА \"Автомобилна администрация\". За повишаване безопасността на движение се предвижда спиране на движението на 26 май от 12 ч. до 20 ч. по следните участъци:Забраната не важи за МПС, превозващи бързоразвалящи се хранителни продукти и товари на температурен режим, живи животни и опасни товари (ADR).Карта с временната организация на движението на МПС над 12 т по участъците от републиканската пътна мрежа в почивние дни около 24 май 2019 г. в приложения линк - .Всички граждани и транспортни фирми могат да получават информация за актуалната пътна обстановка от интернет страницата на АПИ - www.api.bg, и по всяко време от денонощието на тел. 0700 130 20 в АПИ. В агенцията целогодишно при 24-часов режим работи Ситуационен център, който събира и обобщава данните за състоянието на републиканските пътища.", "date": "2019.05.26", "title": "От 12 до 20 часа спира движението на камиони над 12 т по автомагистралите"}
{"url": "https://news.bg/world/rohani-predlozhi-referendum-v-iran-za-yadrenata-sdelka.html", "text": "Президентът на Иран Хасан Рохани намекна, че Ислямската република може да проведе референдум за ядрената сделка с международната общност, информира АП.Според местната медия IRNA Рохани е направил коментара по време на среща с редактори на големи ирански медии в събота вечерта.Рохани отбеляза, че през 2004 г. е предложил на върховния лидер аятолах Али Хаманеи да се проведе референдум. Тогава той беше главен ядрен преговарящ на Ислямската република. Хаманеи одобри идеята, макар че не се проведе гласуване.", "date": "2019.05.26", "title": "Рохани предложи референдум в Иран за ядрената сделка"}
{"url": "https://news.bg/regions/malak-samolet-se-razbi-kray-ihtiman.html", "text": "Инцидент с малък експериментален самолет. Загинали са пилотът и спътничката му, съобщава министерство на транспорта.В 11:32 е получен сигнал за възникнал инцидент с малък експериментален самолет, пилотиран от мъж. Самолетът, в който е пътувала и жена, е излетял от летателна площадка Чернево (до Ихтиман) за Драганово.По първоначални данни след набрана височина, самолетът изпада в свредел, пада и се самозапалва. Двамата на борда са загинали.На място са пожарни и полицейски екипи, на там пътува и звеното за разследване на авиационни събития към Министерството на транспорта, което ще извърши и първоначален оглед.", "date": "2019.05.26", "title": "Малък самолет се разби край Ихтиман"}
{"url": "https://news.bg/regions/partii-podavat-zhalbi-za-narusheniya-v-izborniya-den.html", "text": "Сигнал до Районна избирателна комисия - Ловеч и Районна прокуратура -Троян подаде общинският ръководител на ПП ГЕРБ - Троян Иван Миховски. На 25.05.2019 г. в предизборния щаб на ПП ГЕРБ за провеждане на избори за Европейски парламент в град Троян се получи сигнал, че лицето Лалка Маринова Колева, която живее в кв. Велчевски, обикаля свои близки и познати и раздава пари, за да гласуват за БСП. Имайки предвид гореказаното, молим да извършите проверка на сигнала и вземете необходимото по закон отношение. Ако имате нужда от допълнителна информация, можете да се обърнете към мен или хората от щаба на ПП ГЕРБ, пише в жалбата до институциите.В област Ловеч изборният ден стартира нормално, всички секции са отворени.За нарушения в първите часове на изборния ден сигнализират представители на \"БСП за България\" в цялата страна. Още в 09.00 ч., секретарят и зам.-председателят на СИК №83 в Русе са поискали членовете на секцията да подпишат черновата на протокола предварително, като единствено председателят на секцията, който е от квотата на левицата, е отказал, тъй като това е нарушение на ИК.Сигнал от различни партии, че кметският наместник на с. Церовец, общ. Иваново, обл. Русе, насочва жителите на селото да гласуват за ПП ГЕРБ е получен от членове на СИК №18 в селото.За рекламни материали на ДПС и ГЕРБ, поставени на по-малко от 50 м. от избирателните секции, в училище \"Пенчо Славейков\", в гр. Пловдив, сигнализират жители на р-н Източен.За агитационни материали на ДПС, поставени на по-малко от 50 м. от изборното помещение, сигнализират от с. Радинград, обл. Разград.Членове на СИК №80 в р-н Централен, в Пловдив, сигнализират, че член на комисията от квотата на ДПС дава указания на лица от ромски произход как да гласуват.БСП подаде жалба до ЦИК за нарушения в изборния ден от страна на онлайн новинарското издание на 24 часа - на заглавна страница е поместен материал с оповестяване на социологически проучвания с посочване на изборен резултат в проценти на участващи партии и коалиции в изборите за Европейски парламент 2019 г., в нарушение на чл. 204, ал. 3 от ИК.БСП подаде жалба и за нарушения от страна на онлайн новинарското издание на ПИК - на заглавна страница и в статия е поместен материал с оповестяване на социологически проучвания с посочване на изборен резултат в проценти на ПП ГЕРБ и Коалиция \" БСП ЗА БЪЛГАРИЯ\" в изборите за Европейски парламент 2019 г., в нарушение на чл. 204, ал. 3 и чл. 205, ал. 5 от ИК.\"В тази връзка, моля, да установите описаното нарушение, да разпоредите незабавното премахване на описаните резултати от сайтовете на онлайн новинарските издания, както и да наложите предвидената в ИК имуществена санкция съгласно чл. 475 от ИК.\", се казва още в жалбите.ГЕРБ подаде жалба в РИК 23 - София за нарушение на изборния процес. Допуснато е нарушение на изборния процес в секция № 11 на територията на район \"Лозенец\", находяща се в 35 СУ \"Д. Войников\".На таблото в кабината за гласуване, където се поставя списък с имената и номерата на кандидатите по кандидатски листи в поредност на партиите и коалициите, съобразно номера им в бюлетината - е допуснато умишлено разместване в номерацията. Разместването засяга именно номера на ПП ГЕРБ. Под номер 12 в списъка вместо ГЕРБ - фигурира партията на \"Зелените\" и техните кандидати. Въпросното нарушение крие голяма опасност да вкара гражданите в заблуждение и техният вот да бъде подменен.ГЕРБ-Благоевград сезира РИК Благоевград за грубо нарушение на изборното законодателство от страна на БСП. В сигнала се посочва, че зам.-кметът на община Хаджидимово Димитър Баханов от БСП агитира и раздава агитационни материали пред изборни секции в с. Копривлен, общ. Хаджидимово. В сигнала се посочва още, че зам.-кметът на община Хаджидимово отмята гласувалите избиратели в списък и всява ненужно.ПП ГЕРБ в Смолян сезира ЦИК за изборно нарушение от доставчик на медийни услуги. Жалбата е във връзка с публикуван агитационен предизборен материал, отразен в електронния онлайн вестник \"Отзвук\" -Смолян, със заглавие: \"Радан Кънев в Смолян: Да счупим тази азиатска форма на управление!\" по повод проведена среща на кандидатите на \"Демократична България\" за евродепутати Радан Кънев, Албена Симеонова и Стоян Михалев в Смолян на 24.05.2019 г.\"От извършената справка в сайта на доставчика на медийни услуги се установи, че не е публикувана информация за сключен договор между онлайн вестника \"Отзвук\" и Обединение \" Демократична България\", съгласно чл. 180, ал.1 от Изборния кодекс \"Доставчиците на медийни услуги са длъжни да обявяват на интернет страниците си информация за договорите, в т.ч. безвъзмездните договори, сключени с партиите, коалициите и инициативните комитети, регистрирали кандидати, и/или с друг възложител във връзка с предизборната кампания, включително ако договорът е сключен с посредник.\" и във връзка с изискването на чл.180, ал.3 и ал.4 от ИК, пише в жалбата.В нея се допълва, че е допуснато и друго нарушение, изразяващо се в липса задължителния текст \"Купуването и продаването на гласове е престъпление\" като този текст следва да заема не по-малко от 10 на сто от лицевата площ на агитационния материал и е разположен в обособено поле.На базата на изложените факти ГЕРБ-Смолян твърди, че онлайн вестник \"Отзвук\" не е спазил изискването да представи публично и по указания ред и начин информация за сключени договори във връзка с предизборната кампания, както и че обединение \"Демократична България\" с въпросния материал са нарушили спомената разпоредба от ИК по повод проведено предизборно мероприятие в гр. Смолян, отразено онлайн в сайта на електронната медия.Упълномощеният представител на община Стамболийски Стоян Богданов от ГЕРБ - Пловдив област подаде жалба до председателя на РИК 17 - Пловдивски във връзка с неправомерно извозване на жители на село Йоаким Груево. Става дума за многократен превоз на граждани с автомобил марка \"Ауди\", сив на цвят, с регистрационен номер РВ 7198 ТХ, които са извозвани до няколко секции в селото, за да гласуват.ГЕРБ-София: БСП поставя агитационни материали пред избирателни секции:ГЕРБ внесе жалба до 25 РИК - София за незаконосъобразно поставени агитационни материали на КП \"БСП за България\" пред входа на 123 СУ \"Стефан Стамболов\" в ж.к. Красна поляна, където са разположени секционни избирателни комисии. Съгласно чл.184 от ИК е забранено поставянето на подобни материали на разстояние по-малко от 50 метра от входа на сградата, в която са разположени изборни помещения. ПП ГЕРБ настоява да бъде извършена проверка във връзка с изложените обстоятелства и съответно да бъдат предприети необходимите действия за преустановяване на горепосоченото нарушение на Изборния кодекс и санкциониране на нарушителя.Сигнали за агитация в изборния ден и проблеми при гласуването продължават да идват в централата на БСП:Сигнали за агитация в изборния ден продължават да пристигат в централата на БСП. За агитация в полза на ДПС, пред СИК № 6, в гр. Пещера, сигнал подават членове на секцията. От секцията в с. Побит камък, общ. Разград, съобщават, че кметът на селото, регистрирана като представител на ПП ГЕРБ, провежда агитация пред изборното помещение и дава насоки за гласуването. По сигнал на жители на с. Ламбриново, Община Силистра, пред СИК в населеното място се провежда агитация, щабът на \"БСП за България\" в Силистра е подал жалба в РИК. Жалба в РИК - Силистра. има и за това, че кметът на с. Секулово, обл. Силистра, стои постоянно в изборното помещение.ГЕРБ-Бургас сигнализира за нарушение в изборния ден в с.Равнец:ГЕРБ-Бургас подаде сигнал до Районна избирателна комисия за съмнения за неправомерна агитация. Жалбата е свързана с изборния процес в село Равнец, община Бургас.\"Сезирахме РИК-Бургас, че лице, известно като представител на друга политическа партия, пресреща жители на селото с автомобил и ги извозва до откритите секции в ОУ \"Св.Св. Кирил и Методий\". Това поражда сериозни опасения за нарушения в изборния ден\", алармираха от областното ръководство на партията.От ГЕРБ-Бургас очакват своевременно извършване на проверка от РИК и при потвърдено нарушение, да бъде наложена санкция, предвидена по ИК за извършителя или на политическата сила в полза, на чийто кандидат се извършва нерегламентирана агитация.БСП със сигнал за купуване на гласове в Пернишко:Сигнал до РИК - Перник за купуване на гласове в гр. Брезник изпратиха от областния предизборен щаб на \"БСП за България\". Според данни, изпратени до социалистите, в СИК 1,2 и 3 в Брезник, група младежи обикалят около трите секции и предлагат банкноти от по 20 лв. на хора от ромски произход, за да продадат гласа си. В сигнала си социалистите искат РИК да направи незабавна проверка, за да предотврати нарушаване на изборните правила.БСП със сигнали за порочни практики в изборния ден в Добрич, Перник, Пловдив и Кюстендил:БСП - Добрич сигнализира за купуване на вот в изборния ден от регистрираните в секция 83 и 84 представители на ГЕРБ в училище \"Йордан Йовков\".БСП - Перник сигнализира за агитация и раздаване на предизборни материали на партия ГЕРБ в СИК №37 в ОУ \"Св. Св. Кирил и Методий\", град Перник.В град Пловдив са получени сигнали за предизбори билбордове на \"Воля\" в непосредствена близост до СИК-ове 90, 91, 93, 94, 95 и 96.БСП-Кюстендил съобщава за сигнали от представители, застъпници, членове на СИК и гласоподаватели за установени технически проблеми с печатите, поставяни на гърба на бюлетините.", "date": "2019.05.26", "title": "Партии подават жалби за нарушения в изборния ден"}
{"url": "https://news.bg/politics/radan-kanev-glasuva-mashinno-i-prizova-vseki-da-glasuva.html", "text": "Радан Кънев гласува машинно и призова всеки да гласува. Той упражни правото си на глас в 1 СУ \"Пенчо Славейков\", съобщава БГНЕС. Гласувах за силна Европа и по-демократична България. Тези избори са много важни, дано повече хора са го разбрали, коментира кандидатът за евродепутат на \"Демократична България\" Радан Кънев.Гласувах да има алтернатива за българските граждани, което отдавна липсва и да, гласувах на машина и се почувствах поне малко в 21 век, така че призовавам всички, които имат в секциите машини да ги използват, обясни той.Кънев обясни, че всеки глас има тежест и за това всеки трябва да гласува, защото така се губят и печелят избори.", "date": "2019.05.26", "title": "Радан Кънев гласува машинно и призова всеки да гласува"}
{"url": "https://news.bg/world/orban-se-obyavi-za-pobeda-na-antiimigrantskite-sili-v-evropa.html", "text": "Премиерът на Унгария изрази надежда изборите за Европейски парламент да подсилят антиимигрантските политически сили в Европа, информира \"Ройтерс\".Орбан направи коментара, след като гласува на изборите.Надявам се, че ще има промяна в Европа в полза за тези политически сили, които биха искали да спрат миграцията, обяви Орбан, облечен с тъмен костюм и оранжева вратовръзка, цветът на партията му ФИДЕС.Ние отхвърляме миграцията и бихме искали да видим лидери на позиции в ЕС, които не приемат миграцията, които биха искали да бъде спряна, а не управлявана, продължи той.Той отказа да съобщи дали ще се присъедини към новия партиен алианс на вицепремиера на Италия Матео Салвини след изборите.Според него въпросът за миграцията и каква ще е реакцията на хората ще оформят политическия спектър в ЕС. Той смята, че традиционните партийни групи няма да играят същата роля в бъдеще.На английски език Орбан отбеляза, че сформирането на групите е \"най-големият въпрос на бъдещето\".Унгарският лидер поясни, че ФИДЕС принадлежи към Европейската народна партия, но постави под въпрос бъдещата й посока, и ФИДЕС иска да влияе върху дебата.Не искаме да принадлежим някъде, където нямаме влияние върху основните стратегически въпроси, категоричен е той.", "date": "2019.05.26", "title": "Орбан се обяви за победа на антиимигрантските сили в Европа"}
{"url": "https://news.bg/crime/padnaliyat-lek-samolet-kray-ihtiman-vpisan-v-italianski-registar.html", "text": "Изгорелият по-рано днес малък самолет, в който загинаха мъж и жена, е бил вписан в италианския регистър, съобщи БНТ. По непотвърдена информация самолетът е марка \"Чесна\", първоначално бе съобщено за \"Мистрал\".Машината е излетяла от летището на ихтиманското село Черньово и се устремила към Драганово. Но след като набраба височина, започнала да се върти, паднала и се запалила.Линейките от Ихтиман и Костенец са били на 13-та минута след инцидента, но вече е било късно. Самолетът е напълно изгорял.Мястото на инцидента е отцепено.По информация на експертите до подобни инциденти най-често се стига заради грешки, които допускат пилотите. За да могат да управляват подобни самолети, те трябва да преминат теоретичен и практически курс, който включва около 30 часа летене. А подобни самолети набират скорост от 120-150 км в час. В България има около 300 подобни самолета.", "date": "2019.05.26", "title": "Падналият лек самолет край Ихтиман вписан в италиански регистър"}
{"url": "https://news.bg/world/istoricheska-pobeda-za-leybaristkata-partiya-v-malta.html", "text": "Историческа победа за Лейбъристката партия в Малта. Партията получава най-голямото мнозинство в националната история. Това е партията с най-голямата подкрепа в Европа.Първоначалните резултати показват, че 56,6% са подкрепили партията (2004: 48.4%; 2009: 54.8% и 2014: 53.3%).Втора е Националистическата партия с 37%, а останалите партии събират общо 8%.Лейбъристите ще получат 4 (+1) от шестте места за Малта в Европейския парламент, а Националистическата партия ще вземе две места (-1).Това бяха първите избори на национално ниво, на които право на глас имаха от възрастовата група 16-18 г.", "date": "2019.05.26", "title": "Историческа победа за Лейбъристката партия в Малта"}
{"url": "https://news.bg/world/v-germaniya-nay-visokata-izbiratelna-aktivnost-na-evrovota-ot-predi-1999-g.html", "text": "В Германия регистрират най-високата избирателна активност на изборите за Европейски парламент най-малко от 1999 г.Към 14,00 часа местно време 29,04% са упражнили правото си на глас. Но не са включени гласовете, пуснати по пощата, което означава, че процентът ще се увеличи.За сравнение през 2014 г. към този час са гласували 25.6%; 2009 г. - 20.2%; 2004 г. - 20.4% и 1999 г. - 21.2%В страната се провеждат и важни регионални избори в провинция Бремен.По-рано \"Политико\" съобщи, че ", "date": "2019.05.26", "title": "В Германия най-високата избирателна активност на евровота от преди 1999 г. "}
{"url": "https://news.bg/regions/do-izvozvaneto-na-byuletinite-ogranichavat-chast-ot-dvizhenieto-v-sofiya.html", "text": "Променено е движението в част от София заради превоза на бюлетините от евровота, съобщи БНТ. Бюлетините след края на изборния ден ще бъдат броени в Зала \"Арена Армеец\".От 8:00 часа до приключване на извозването на изборните материали се забранява престоя и паркирането по бул. \"Шипченски проход\" между ул. \"Акад. Людмил Стоянов\" и ул. \"Александър Жендов\", и по бул. \"Асен Йорданов\" между Площад на авиацията и бул. \"Шипченски проход\".Изключение ще има само за колите на масовия градски транспорт. по бул. \"Шипченски проход\" между ул. \"Акад. Людмил Стоянов\" и ул. \"Александър Жендов\", и по бул. \"Асен Йорданов\" между Площад на авиацията и бул. \"Шипченски проход\".", "date": "2019.05.26", "title": "До извозването на бюлетините ограничават част от движението в София"}
{"url": "https://news.bg/int-politics/sblasatsi-mezhdu-zhalti-zhiletki-i-politsiya-v-bryuksel.html", "text": "До сблъсъци се стигна на днешния протест на жълтите жилетки в Брюксел, съобщава \"Асошиейтед прес\".Демонстрантите започнаха да рушат сгради, а полицията беше принудена да използва лютив спрей, за да овладее размириците.Освен няколкостотин протестиращи, облечени с жълти жилетки, които демонстрираха против социалната несправедливост, на шествието присъстваха и облечени в черно хора с качулки.Конна полиция патрулираше из центъра на града. На няколко места се стигна до сблъсъци. Служителите на реда задържаха някои от протестиращите.Освен парламентарни избори днес в Белгия, както и в цяла Европа, се провеждат и европейски избори. Европейският парламент се намира в непосредствена близост до мястото, където протече демонстрацията и се разразиха размириците.", "date": "2019.05.26", "title": "Сблъсъци между жълти жилетки и полиция в Брюксел"}
{"url": "https://news.bg/politics/25-28-izbiratelna-aktivnost-kam-17-chasa-spored-galap-i-trend.html", "text": "Към 17 часа избирателната активност в страната в страната е била 24.9% според социологическата агенция \"Тренд\".Пред Нова телевизия Димитър Ганев от \"Тренд\" заяви, че избирателната активност е по-ниска в сравнение с тази на евровота преди 5 години.\"Не е шокиращо по-ниска, но е по-ниска, поне към този час. На предните избори финиширахме с около 2.2 милиона действителни гласа. Твърде е възможно да осъмнем утре с резултати на ЦИК, които да са под 2 милиона действителни гласа, което много ни доближава до това изборите през 2019 г. за европейски парламент да бъдат най-ниската избирателна активност в модерната история на България\", тълкува Ганев.Според социолога за ниската активност могат да се потърсят няколко фактора.Първият - в страната имало нови политически субекти.\"Основните партии, върху които е концентрирано нашето внимание, са партии, които са се явявали и през 2017 година на последните парламентарни избори. Когато нов субект се появи на сцената, той традиционно изкарва негласуващи и ги мотивира да отидат да упражнят правото си на глас\", посочи анализаторът.Другият фактор бил дългият уикенд - събралите се 3 почивни дни извели хората от населените им места.Като трети фактор Ганев изведе това, че традиционно евроизборите привличат най-малък интерес от всички избори.\"Скандалите през последните 2 години несъмнено дистанцираха хората от политическия елит\", посочи още социологът.Според агенцията \"Галъп интернешънъл\" към 17 часа 27.9% от гласоподавателите са гласували.Към този час през 2014 година са гласували 27.9%, пише БНР.Данните на социологическата агенция за 15 часа бяха 20,4% активност, а за 13 часа сочеха, че до урните са отишли 16.1% от всички избиратели.\"Нашите данни са доста подобни на тези от ЦИК, което е прекрасен атестат за общата работа на \"Галъп интернешънъл\" и БНР в днешния ден. Активността към 13 часа е 16,1%, което наистина е малко по ниско, както ЦИК отбеляза, в сравнение с измерената по същото време на предходните избори за Европейски парламент, което също е в рамките на очакваното от \"Галъп интернешънъл\". Това заяви изпълнителният директор на \"Галъп\" Първан Симеонов малко след 15 часа.Според bTV към 19 часа активността е била 26.5%.Към 17 часа , съобщиха от Централната избирателна комисия. За сравнение - на европейски избори от 2014 година към този час избирателната активност в страната е била 27.97%, допълват от комисията.", "date": "2019.05.26", "title": "25-28% избирателна активност към 17 часа според \"Галъп\" и \"Тренд\""}
{"url": "https://news.bg/politics/tsik-sanktsionira-4-sotsiologicheski-agentsii.html", "text": "Централната избирателна комисия (ЦИК) санкционира 4 социологически агенции заради предварително разгласяване на данни за вота. Това съобщи за БНР говорителят на комисията Таня Цанева.Тя поясни, че до момента от началото на изборния ден са постъпили общо 86 жалби и сигнали.Цанева акцентира върху огласяването на изборните резултати от социологическите агенции.\"Много сигнали, които не влияят на изборния процес, като изключим тези, които са по член 205. По 205 са огласяване на изборните резултати от социологически агенции по повод на изборите. ЦИК санкционира четири агенции като даде указания незабавно да бъде премахната тази информация\", обясни говорителят на ЦИК.На сайта на ЦИК е съобщено, че по чл. 205 са констатирани нарушения за огласяване на прогнозни резултати от социологически агенции на интернет страниците на в. \"Дневник\", \"24 часа\" и Pik.bg, като бе указано да бъдат премахнати тези данни.", "date": "2019.05.26", "title": "ЦИК санкционира 4 социологически агенции"}
{"url": "https://news.bg/world/kraynodesnite-nov-flamandski-alians-na-krachka-ot-pobedata-v-belgiya.html", "text": "Националистическата Нов фламандски алианс се очаква да победи на провеждащите се днес избори в Белгия, съобщиха световните информационни агенции. Добре се представят основно в селските райони. Според социологическите проучвания се очакваше тази партия да запази преднината си.Тя е известна с антиислямските си възгледи. Това показват все още неокончателни резултати. Припомняме, че управляващата коалиция в Белгияпоради разногласия по Пакта на ООН за миграцията. Партията \"Нов фламандски алианс\" напусна правителството.Във френскоезичната Валония се очаква най-голямата партия да остане социалистическата. Второ място вероятно ще спечели партията на премиера Шарл Мишел. Загуби търпят партиите на Ги Ферхофстад и бившия председател на Европейския съвет Херман ван Ромпой. Освен парламентарни избори днес в Белгия, както и в цяла Европа, се провеждат и европейски избори. Европейският парламент се намира в непосредствена близост до мястото, където протече демонстрацията и се разразиха размириците.Отбелязва се, че във Валония са гласували само с хартиени бюлетини, а във Фландрия - и с машини. Секциите без машинно гласуване затвориха още в 15 часа българско време. Останалите приключиха работа в 17 часа. Припомняме, че  днес. До сблъсъци и вандалски акции се стигна на днешния протест на жълтите жилетки в Брюксел.Освен няколкостотин протестиращи, облечени с жълти жилетки, които демонстрираха против социалната несправедливост, на шествието присъстваха и облечени в черно хора с качулки.Служителите на реда задържаха някои от протестиращите.", "date": "2019.05.26", "title": "Крайнодесните Нов фламандски алианс на крачка от победата в Белгия "}
{"url": "https://news.bg/world/partiyata-na-merkel-pecheli-izborite-za-ep-zelena-valna-v-germaniya.html", "text": "Консерваторите на канцлера Ангела Меркел (Християндемократически съюз/Християнсоциален съюз -CDU/CSU) печелят изборите в Германия, показват първи резултати.Данните на Infratest dimap дават 28% на християндемократите на Меркел.Втори са Съюз 90/Зелените (Grune), които получават 22%, което е изключително силно представяне на фона на протестите за защита на околната среда.  Зелените са най-големите победители от изборите. Те почти удвояват резултата си в сравнение с 2014 г.Социалдемократическата партия е трета с 15%.Преди пет години християндемократите и социалдемократите спечелиха съответно 35.4% и 27.3%.Крайнодесните \"Алтернатива за Германия\" (AfD) са подкрепени от 10%, по-добре от 2014 г., но по-слаб резултат в сравнение с представянето на парламентарните избори през 2017 г.Останалите партии: Левицата (Die Linke) - 6%; Свободна демократическа партия (FDP) - 5%; Партията (Die PARTEI) - 3% и други - 1%.Партията (Die PARTEI), \"Свободни избиратели\" (FW), Пиратска партия на Германия (Pirate Party), Партията за защита на животните (Tierschutzpartei) и още няколко малки партии се очаква да влязат в парламента.Избирателната активност се очаква да бъде рекордна от 1994 г. - 59% (за сравнение 1979: 65.7%: 1984: 56.8%; 1989: 62.3%; 1994: 60%; 1999: 45.2%; 2004: 43%; 2009: 43.3%; 2014: 48.1%).Данни на FGW показват, че във възрастовата граница 19-29 г. са гласували най-много за Зелените (33%), следвани от християндемократите (13%), социалдемократите (10%). За \"Алтернатива за Германия\" са гласували 7%. Във възрастовата граница 30-44 г. 25% са гласували за Зелените, а за християндемократите 23%.", "date": "2019.05.26", "title": "Партията на Меркел печели изборите за ЕП, „Зелена” вълна в Германия"}
{"url": "https://news.bg/regions/razsledvat-podmyana-na-spisaka-na-kandidatite-za-evroparlamenta-v-sektsiya-v-sofiya.html", "text": "Установена е подмяна на списъка на кандидатите за европарламента в една от секциите в столицата, съобщава Нова телевизия.Нарушението на изборния процес е било установено в секция № 11 в 35-то училище \"Добри Войников\". Около 8.30 часа тази сутрин при проверка в тъмната стаичка членове на избирателната комисия забелязали подменен списък с имената и номерата на кандидатите. До тогава обаче в кабината вече били гласували 12 души. Списъкът незабавно бил свален, а за нарушението бил подаден сигнал в районната избирателна комисия.На този списък наистина номерата не отговаряха за партиите, даже имаше и нещо като ирония с имена на партии, които не съществуват, обясни председателят на секцията Росица Футекова.Тя изрази предположение, че става въпрос за дело на злонамерен избирател, който преди това е влязъл и гласувал, след което е подменил списъка с невалидния.", "date": "2019.05.26", "title": "Разследват подмяна на списъка на кандидатите за европарламента в секция в София"}
{"url": "https://news.bg/disasters/nepal-ubeden-zadrastvaneto-ne-e-edinstvenata-prichina-za-mnogoto-zhertvi-na-everest.html", "text": "Департаментът по туризма на Непал отхвърли обвиненията, че увеличението на смъртните случаи под най-високия връх в света Еверест се дължи единствено на задръстването от хора, тръгнали да покоряват върха.Генералният директор на департамента Данду Радж Гимир настоя, че други фактори, включително неблагоприятни метеорологични условия, също са допринесли за смъртните случаи.Десетима алпинисти беше съобщено, че са загинали или изчезнали през този катерачески сезон.Снимки на дълги опаши в близост до върха бяха масово споделяни, след като рекорден брой хора се изкачиха на върха през май.Гимир каза, че 381 души са се изкачили на Еверест тази пролет, но тъй като периодите от хубаво време са били кратки, броят на хората по маршрутите е бил \"по-висок от очакваното\".В изявлението си Гимир обяви, че жертвите са осем, въпреки че беше съобщено за 10 загинали или изчезнали досега.44-годишният британец Робин Хейнс Фишър е починал в събота минути след като е достигнал Еверест. 56-годишният Кевин Хайнс от Ирландия почина в палатката си в петък, а Сиймус Лоулес, също ирландец, се смята за загинал след падане близо до върха.Един непалец, четирима индийци, австриец и американец също са мъртви или изчезнали.Местен организатор на турове е заявил пред \"Франс прес\", че един от индийските катерачи е загинал от изтощение, след като е бил \"блокиран в трафика в продължение на повече от 12 часа\".Гимир предложи \"съболезнованията си за онези, които починаха и молитви за онези, които все още липсват\".\"Алпинизмът в Хималаите сам по себе си е приключенски, сложен и чувствителен въпрос, който изисква пълно осъзнаване, но трагичните инциденти са неизбежни\", изтъкна той.", "date": "2019.05.26", "title": "Непал убеден: Задръстването не е единствената причина за многото жертви на Еверест"}
{"url": "https://news.bg/world/malta-spasi-200-migranti-v-sredizemno-more.html", "text": "Властите в Малта спасиха 200 мигранти в Средиземно море. Сред тях има жени и деца, предаде Ал Джазира. Съобщава се и за поне една бременна жена. Хората са били спасявани при две отделни операции късно вечерта в петък. Както обичайно в подобни случаи, мигрантите са пътували на примитивни лодки и са изпратили сигнали за помощ. Със затоплянето на времето, броят на пристигащите бежанци от Африка в Европа по море се увеличават, отчитат властите. Повече от 1300 мигранти са загинали, в опит да достигнат до Италия или Малта от началото на годината, според Международната организация за миграция.Припомяме, че със стотици мигранти на борда \"Акуариус\" бе разкарван от държава до държава в опит да се намерят желаещи да ги вземат.", "date": "2019.05.26", "title": "Малта спаси 200 мигранти в Средиземно море "}
{"url": "https://news.bg/int-politics/byuletinite-za-balgarite-v-gartsiya-se-okazaha-dostatachno.html", "text": "С достатъчен брой бюлетини приключиха работата си избирателните секции, разкрити за българи, в Неа Мудания и Никити в гръцкия курортен район на Халкидики, съобщават от Министерството на външните работи.В Неа Мудания останаха 100 бюлетини, а в Никити - 60.Припомняме, по-рано с решение на ЦИК бяха към избирателната секция в Неа Мудания. До решението се стигна заради силния интерес на сънародниците ни да упражнят правото си на глас в тази \"ваканционна секция\", разкрита за първи път в Халкидики. Голям беше интересът на гласуващите в Никити.В общо 13 избирателни секции в Гърция гласуваха българите на тези избори.", "date": "2019.05.26", "title": "Бюлетините за българите в Гърция се оказаха достатъчно"}
{"url": "https://news.bg/world/upravlyavashtite-v-harvatiya-pechelyat-izborite-za-ep.html", "text": "Управляващата партия в Хърватия Хърватски демократичен съюз води на изборите за Европейски парламент, показва екзитпол на Ipsos.Партията е подкрепена от 23,43%. Тя ще получи четири места в Европейския парламент.Втора е Социалдемократическата партия на Хърватия с 18,38 на сто. Ще изпрати трима евродепутати.Още пет партии ще изпратят по един депутат.", "date": "2019.05.26", "title": "Управляващите в Хърватия печелят изборите за ЕП"}
{"url": "https://news.bg/politics/karakachanov-ne-znae-kakvo-da-ochakva-ot-malkata-koalitsiya-veche.html", "text": "Каракачанов - щастлив от резултатите и погнусен от нападките на \"Атака\".Лидерът на ВМРО, вицепремиер и министър на отбраната Красимир Каракачанов е щастлив от резултатите на изборите, но и погнусен от предизборните нападки от коалиционния си партньор \"Атака\".Пред БНТ той заяви, че не знае какво може да очаква оттук насетне в малката коалиция на \"Обединени патриоти\".\"Атака\" плюха, плюха, плюха по нас, по грозен и непочтен начин. Не знам утре как ще се гледаме в очите. Какво да искам от тях - извинение ли\", посочи Каракачанов.Той не прогнозира сигурен развод, но прецени, че занапред ще се работи трудно с атакистите.\"Симеонов запази коректен и джентълменски тон. Ние не си позволихме да атакуваме никой, но това, което \"Атака\" направиха, не знам как ще се гледаме в очите\", каза вицепремиерътКаракачанов за бъдещите отношения с \"Атака\": \"Развод - не знам. Трудно съжителство означава това.\"Каракачанов благодари на всички гласоподаватели, които са подкрепили ВМРО, а не били гласували за \"рамата в ляво, в дясно, за Америка, за Русия...\"\"Имахме много достойни хора в листата. Благодаря на хората, които прецениха, че е по-добре да гласуват за човек като Джамбазки, който не говори, а върши дела. Той вече го доказа\", каза вицепремиерът.Според някои социологически агенции е възможно ВМРО да вкарат и втори евродепутат. Според Каракачанов това означава много работа.\"Гласоподавателите гласуваха за да се сложи край на експериментите. Казаха не на джендърите, не на Турция в ЕС, не на нелегалната емиграция\", заяви още лидерът на ВМРО, завърши Каракачнов.", "date": "2019.05.26", "title": "Каракачанов не знае какво да очаква от малката коалиция вече"}
{"url": "https://news.bg/world/partiyata-na-farazh-smaza-konservatorite-i-leybaristite-na-evrovota.html", "text": "Партия \"Брекзит\" на евроскептика Найджъл Фараж печели изборите за Европейски парламент във Великобритания, показват данни на BritainElects.Според публикуваната информация партията получава 31.6% или 24 места.Лейбъристката партия е на второ място с 19.1% (-5.3). Тя ще получи 14 места (-6).Силно представяне на Либералните демократи, които заемат трета позиция с 18,9% (+12.3). Партията ще изпрати 15 евродепутати.Консервативната партия очаквано е на четвърта позиция с 12,4% (-10.7), но с малко по-добър резултат в сравнение със социологическите проучвания. Тя ще получи 10 (-9) места.Зелените са пети с 9.8% (+2.9) или 4 (+1) места. Шотландската национална партия взема две места.", "date": "2019.05.26", "title": "Партията на Фараж смаза консерваторите и лейбъристите на евровота"}
{"url": "https://news.bg/politics/furgon-v-sredata-na-nishtoto-e-izbiratelna-sektsiya-s-rekordna-aktivnost-v-burgas.html", "text": "Рекордно висока избирателна активност е засечена в изборна секция в средата на нищото в бургаския квартал в Царево, показа разследване на Нова телевизия.В този фургон, който е на полето, зад което са строителни отпадъци, по обяд избирателната активност е била над 50%. Към края на избирателния ден избирателна активност там е над 62% на фона на Бургас, където към 17:30 избирателната активност е 25.96%.Там гласуват хората от гетото, изселени от незаконните си постройки в разрушения кв. \"Мандрата\" в Царево. Те ползват ток и вода през чужди партиди, стана ясно от разследването на Нова.Някои от гласоподавателите пристигнаха с автомобили, за да гласуват в поставения за целта фургон.Запитани кой е настанил хората там, те обясниха, че кметът Лапчев им дал тези постройки.Запитан как така е образувана секция в средата на нищото, представител на властта обясни, че секция може да има там, където реши ЦИК, съответно РИК. Според Изборния кодекс кметът на общината образува избирателните секции.На въпрос към представител на ОИК: \"По каква причина хора са преместени да гласуват в село Граничар\", тя заяви, че там никога не е имало секция.На следващия въпрос: \"Защо хората от Мандрата са преместени да гласуват в там\", прекъсна телефонната връзка.Като организатор на новоизградената секция е сочен Петко - тарторът на квартала, който предоставя ток и вода на хората от гетото и който пред изборния фургон стоеше с табелка на наблюдател.", "date": "2019.05.26", "title": "Фургон в средата на нищото е избирателна секция с рекордна активност в Бургас"}
{"url": "https://news.bg/world/sotsialistite-pechelyat-v-ispaniya-porazhenie-za-narodnata-partiya.html", "text": "Социалистическата партия на премиера Педро Санчес печели изборите за Европейски парламент. Това показват неофициални резултати на Celeste-Tel. Според тях, партията взима 28,4 % и ще има 18 евродепутати. Резултатът им е по-добър от вота през 2014 година, когато имаха с 4 по-малко. След тях е Народната партия с 17, 3 процента или 11 евродепутати. Тя отбелязва по-слабо прдставяне от последния евровот, когато е имала с петима повече.  най-вероятно също ще заеме място в следващия Европейски парламент. Припомняме, че Централната избирателна комисия се опита да спре \"сепаратиста\" да участва в евровота, но в крайна сметка съдът реши, че няма причина той да не се яви. Висока активност в най-големите държави на изборите за Европейски парламент на Стария континент, .Избирателната активност в Испания, Франция и Германия е по-висока от преди пет години.В Испания са гласували през 2014 г. В Испания също се провеждат общински и регионални избори, включително за кмет на Мадрид и Барселона.", "date": "2019.05.26", "title": "Социалистите печелят в Испания, поражение за Народната партия "}
{"url": "https://news.bg/world/enp-i-pes-gubyat-mnozinstvoto-si-v-ep-za-parvi-pat-ot-1979-g.html", "text": "Европейската народна партия (ЕНП) и Прогресивен алианс на социалистите и демократите (ПЕС) са на път да изгубят повече от 80 места, показват първите данни, публикувани от Европейския парламент.ЕНП за пореден път печели изборите за Европейски парламент. Партията получава 23,57% или 177 места (216 през 2014 г.) в 751-местния парламент, където са необходими 376 евродепутати за мнозинство.ПЕС е втората най-голяма група със 19,57% или 147 евродепутати (185 през 2014 г.).Това означава, че двете основни групи за първи път няма да имат мнозинство от началото на изборите за Европейски парламент през 1979 г. Алиансът на либералите и демократите за Европа + Renaissance + USR PLUS получава 13,45% или 101 места (69 места през 2014 г.).Изненадващо на четвърто място са Зелените - Европейски свободен алианс, което затвърждава \"зелената вълна\" в Западна Европа. Групата получава 9,32% или 72 места (52 места през 2014 г.).Петото място се заема от Европейски консерватори и реформисти със 7,99% или 60 места (77 места през 2014 г.). Останалите групи: \"Европа на нациите и свободите\" - 7,59% или 57 места (36 места през 2014 г.); \"Европа на свободата и пряката демокрация\" - 7,46% или 56 места (42 места 2014 г.); Конфедеративна група на Европейската обединена левица - Северна зелена левица - 5,59% и 42 места (52 места); Независими членове - 1,07% или 8 евродепутати (20 през 2014 г.) и 4,39% или 37 новоизбрани евродепутати, които не са свързани с нито една група.Очаква се най-високата избирателна активност от 1994 г. - около 51%.Центристите в Европа се очаква да изгубят 92 места. Първите резултати показват възход на крайнодесните партии и Зелените.Най-много места спрямо 2014 г. получават либералите.Въпреки че традиционните партии губят места, проевропейските партии общо ще имат 493 евродепутати.", "date": "2019.05.26", "title": "ЕНП и ПЕС губят мнозинството си в ЕП за първи път от 1979 г. "}
{"url": "https://news.bg/int-politics/tezhka-zaguba-na-evroizborite-za-upravlyavashtite-sotsialdemokrati-v-rumaniya.html", "text": "Завързани резултати от изборите за Европейски парламент в Румъния.Опозиционната Национална либерална партия и управляващата Социалдемократическа партия според екзитполовете са с напълно изравнени сили, като печелят 25,8 процента от гласовете.Националната либерална партия, която е членка на Европейската народна партия (ЕНП), е загубила 4% в сравнение с предходните евроизбори през 2014 г.Управляващата Социалдемократическа партия е загубила цели 12 на сто подкрепа в сравнение с 2014 г.Коалицията между Съюз за спасение на Румъния и \"Заедно Румъния\" печели 23,9 процента от гласовете, като те членуват в Алианса на либералите и демократите в Европа (АЛДЕ). Това е първо явяване на тази коалиция на евроизбори.Алиансът на либералите и демократите (АЛДЕ) печели 8 на сто от гласовете, като те също членуват в АЛДЕ.ПроРумъния, които са членове на ПЕС, събират 5,7 процента от гласовете.Партия \"Народно движение\", която членува в ЕНП, печели 5,2 процента от вота.Избирателната активност на евроизборите в северната ни съседка е била 48,96 процента. Румънците днес гласуваха и на референдум, организиран от президента Клаус Йоханис. ", "date": "2019.05.26", "title": "Тежка загуба на евроизборите за управляващите социалдемократи в Румъния "}
{"url": "https://news.bg/politics/polovinata-balgari-glasuvali-s-preferentsiya.html", "text": "На изборите за Европейски парламент почти 50% от българите са гласували с преференция.Това сочат данни на социологическата агенция \"Алфа рисърч\" относно преференциалния вот в страната, представени по БНТ.Агенцията е преброила 49.2% гласоподаватели, които са дали своя вот с преференция, и 50.8% на тези, които не са се възползвали от тази опция.Според анализаторите в студиото на националната телевизия данни показват, че преференцията, като форма на демократичен вот, все повече се разбира сред гражданите на страната. Спрямо данните с най-голям преференциален вот са ВМРО и \"Демократична България\" - по 56% от избирателите на двете партии гласували за своите избранници с преференция. \"Алфа рисърч\":ГЕРБ - 41% с преференции, 59% без преференцииБСП - 48% с преференции, 52% без преференцииВМРО - 56% с преференции, 44% без преференции\"Демократична България\" - 56% с преференции, 44% без преференции", "date": "2019.05.26", "title": "Половината българи гласували с преференция"}
{"url": "https://news.bg/politics/barzo-varvi-broeneto-na-byuletini-v-arena-armeets.html", "text": "Започна броенето на бюлетините в \"Арена Армеец\", предаде БНТ.До момента по думи на председателите на първите секционни комисии, които вече са пристигнали, то върви бързо и организирано - изчакването и обработката на данните отнема около половин час.Това е значително по-малко в сравнение с чакането часове наред на предишните избори. Въпреки че засега организацията върви гладко обаче, през \"Арена Армеец\" предстои да преминат 1000 секционни избирателни комисии. Други 500 пък ще бъдат насочени към зала \"Универсиада\". По тази причина е възможно да се образува натрупване и бавене.Микробуси, натоварени с протоколи и бюлетини, продължават да пристигат и в момента.", "date": "2019.05.26", "title": "Бързо върви броенето на бюлетини в \"Арена Армеец\""}
{"url": "https://news.bg/world/30-zaginali-i-200-izcheznali-sled-korabokrushenie-v-dr-kongo.html", "text": "Най-30 души са загинали, а 200 други са изчезнали след корабокрушение в ДР Конго, предаде \"Спутник\". 80 други са били спасени. Не е ясно колко точно хора са се намирали на борда. Повечето, пътували на кораба, са били учители. Според кмета на Инонго, провинция Маи-Ндомбе, те са пътували, за да получат заплатите си. Избрали са този начин за придвижване, тъй като пътищата в страната са в лошо състояние. Времето обаче не е било подходящо за пътуване с кораб. Вероятно претоварването на кораба е довело до трагедията. Това е често явление в Конго. ", "date": "2019.05.26", "title": "30 загинали и 200 изчезнали след корабокрушение в ДР Конго "}
{"url": "https://news.bg/politics/prevozvachite-ochakvat-sreshta-s-novite-ni-evrodeputati-na-1-yuli.html", "text": "Превозвачите искат среща с новоизбраните български евродепутати на 1 юли, съобщава Нова телевизия.По думи на председателя на Съюза на международните превозвачи Ангел Траков очакванията на бранша са те да защитят досегашната позиция на българското правителство. За целта обаче трябвало да се запознаят в подробности с всички дискриминационни текстове в пакет \"Мобилност\" I.Ние като бранш сме готови да дадем мотивирани отговори на всички техни въпроси и това за нас е нашата цел - да инициираме среща с новите евродепутати, на която да изградим стратегия и да видим как оттук нататък ще се преборим с този несправедлив пакет, обясни Траков.От своя страна изпълнителният директор на Съюза на международните превозвачи Йордан Арабаджиев заяви, че се надява сред новите евродепутати да няма такива, които да Той увери, че от бранша ще настояват за среща с тях още преди 1 юли. Ще очакваме поне двама българи да има в транспортната комисия на ЕП, които да отстояват позицията на българския транспортен бизнес, а защо не и следващият еврокомисар по транспорта да не бъде българин, заяви Арабаджиев.Припомяне, европарламентътна които се противопоставят българските евродепутати и превозвачи.Транспортният министър Евродепутатът Ангел Джамбазки посочи, че Пакетът \"Мобилност\" влезе в дневния ред на пленарната сесия на ЕП на 27 март по предложение на председателя на Алианса на либерали и демократи за Европа (АЛДЕ) Ги Верхофстат.На гласуването на 25 март за дневния ред за редовната сесия. Оказа се, че точно толкова трябваха, за да падне предложението, което в крайна сметка беше прието с 156 гласа \"за\" срещу 154 - \"против\".На 27 март обаче.Въпреки това - в Страсбург и София.На заседанието на транспортната комисия , от които 1 126 продължават за гласуване в пленарна зала. Между тях бяха и внесените от българските евродепутати предложения.На 3 април стана ясно, че  предложението на българските си колеги пакетът \"Мобилност\" да бъде свален от дневния ред.", "date": "2019.05.26", "title": "Превозвачите очакват среща с новите ни евродепутати на 1 юли"}
