{"url": "https://news.bg/crime/strelba-v-stolichniya-kvartal-belite-brezi.html", "text": "Стрелба в столичния квартал \"Белите брези\", съобщи Нова телевизия. Инцидентът е станал на улица \"Хайдушка гора\" през заведение и в близост до фитнес център.Простреляни са двама души.Единият е ранен в рамото, а другият - в гърдите.По непотвърдена информация е стрелбата е била открита от кола. Извършителите са избягали. Единият от ранените е настанен в \"Пирогов\", а другият е във ВМА.Единият е 38-годишен, Ивайло Богданов с прякор Жирафа. Прострелян е в рамото и е транспортиран до \"Пирогов\". Многократно е осъждан за притежание на наркотици, лежал е в затвора.Директорът на УМБАЛСМ \"Пирогов\" проф. Асен Балтов заяви за bTV, че раненият е опериран успешно. Няма опасност за живота му.Другият мъж е на 26 години, Божидар Лоански, и има 2 огнестрелни рани - в гърдите и в рамото. Той е откаран във ВМА. Осъждан е за кражби в жилища и офиси.От пресцентъра на ВМА информират, че мъжът е настанен в реанимацията на здравното заведение. Няма опасност за живота му.38-годишният Богданов също е контактен.И двамата са с адресна регистрация в района на инцидента, казаха директорът на националната полиция главен комисар Христо Терзийски и шефът на СДВР старши комисар Ивайло Иванов.По неофициална информация стрелците са били двама и са избягали.Нападението е станало до голям фитнес и пицария.Пострадалите са били регистрирани за разпространение на наркотици.Полицията е отцепила региона. На мястото на инцидента се извършва оглед. Полицията издирва извършителите, съобщиха от МВР.По данни на \"24 часа\" стрелецът е бил облечен с тъмен суитчър и качулка на главата. Сигналът за стрелбата е получен в полицията малко след 22 часа.По ранените е стреляно най-малко 8 пъти с пистолет, пише БНР.\"Трима свидетели-очевидци се разпитват. Един извършител или двама извършители - нека колегите да си свършат работата и когато имаме повече информация, то ще ви дадем, защото към този момент действително няма да е точна\", заяви пред общественото радио шефът на СДВР. Предстои да бъдат прегледани и записи от охранителни камери в района на стрелбата.", "date": "2018.10.02", "title": "Стрелба в столичния квартал \"Белите брези\""}
{"url": "https://news.bg/world/sasht-se-zakaniha-da-unishtozhat-zabraneni-raketi-na-rusiya-ako-e-neobhodimo.html", "text": "Русия трябва да прекрати секретното разработване на забранени крилати ракети или САЩ ще ги унищожат преди да влязат на въоръжение.Това предупреди посланикът на САЩ в НАТО Кай Бейли Хътчисън, цитирана от \"Ройтерс\".САЩ вярват, че Русия разработва ракети в нарушение на Договора за ликвидиране на ракетите със среден обсег на действие от 1987 г. Москва отхвърля обвиненията.Хътчисън подчерта на пресконференция, че Вашингтон ще продължи да търси дипломатическо решение, но е подготвен да обмисли военен удар, ако Русия продължи да разработва ракети със среден обсег на действие.", "date": "2018.10.02", "title": "САЩ се заканиха да унищожат забранени ракети на Русия, ако е необходимо"}
{"url": "https://news.bg/finance/noi-okolo-6-5-ot-bvp-prez-2017-g-sa-otishli-za-obezshteteniya.html", "text": "Разходите на държавното обществено осигуряване (ДОО) за обезщетения са 6,5% от БВП през 2017 г., съобщават от Националния осигурителен институт.От НОИ обединяват парите за пенсии с тези за майчинство в следния текст: \"Разходите (на ДОО) за пенсии, обезщетения при временна неработоспособност и трудоустрояване, за майчинство и за безработица, изплатени на лица над 64-годишна възраст, през 2017 г. възлизат на над 6,3 млрд. лв\".Според тях парите са около 6,5% от брутния вътрешен продукт (БВП) на страната за миналата година, съобщават от НОИ.Според анализа на НОИ за най-възрастната част от населението са отивали около 60% от общите разходи за пенсии и краткосрочни обезщетения, като 70% от тези пари са били за пенсии и добавките към тях.Около 1,5 млн. души на възраст над 64 години са получавали пенсия и парично обезщетение от ДОО през 2017 г. средно месечно. Над 99% от тях са пенсионери. Според НОИ, всеки шести получател на пенсия или обезщетение е бил от тази възрастова група.Тя заема най-голям дял в групата на пенсионерите (69,6%), докато сред имащите право на краткосрочни плащания процентът е доста по-нисък - между 0,2% при обезщетенията за майчинство и 3,6% при обезщетенията за временна неработоспособност и трудоустрояване.Според НОИ възрастните жени преобладават в общия брой на пенсионерите и получателите на обезщетения за майчинство.Според осигурителния институт, повечето хора, получили обезщетения при временна неработоспособност, трудоустрояване и безработица са мъже над 64-годишна възраст. Това може да бъде обяснено с по-дългия им престой на пазара на труда в сравнение с жените.", "date": "2018.10.02", "title": "НОИ: Около 6,5% от БВП през 2017 г са отишли за обезщетения"}
{"url": "https://news.bg/int-politics/frantsiya-zasilva-granichniya-kontrol-gotvi-se-za-brekzit-bez-sdelka.html", "text": "Франция наема още 700 митничари и изгражда допълнителни контролни съоръжения по границите в подготовка за потенциална липса на споразумение в преговорите между Европейския съюз и Великобритания за излизането на Лондон от Общността (Брекзит). Това съобщи министърът, който отговаря за митниците, цитиран от \"Ройтерс\".Министърът на бюджета Жералд Дарманин заяви, че половината от новите митнически служители ще бъдат наети до края на тази година, преди очакваното излизане на Великобритания от ЕС на 29 март 2019 г.\"Ние трябва да се подготвим за най-лошото, т. е. през март да нямаме правни отношения с Великобритания\", посочи министърът.След като остават по-малко от 6 месеца, докато Великобритания напусне ЕС, все още няма споразумение за условията на развода и яснота по отношение на новите търговски отношения.Дарманин отбеляза, че въпреки че северното пристанище Дюнкерк редовно обработва стоки извън ЕС, правителството се опитва да създаде ново митническо съоръжение в близкия град Кале, което се занимава главно с търговията с Великобритания.Просперитетът на Кале и на околния регион е тясно свързан с бъдещите търговски отношения с Великобритания.Дарманин заяви също, че са разработени планове за нов скенер, който може да сканира товарни влакове, преминаващи през тунела под Ламанша, свързващ Англия и Франция.\"Излизането на нашите британски приятели от общия пазар ще има отрицателни последици\", коментира министърът.\"Трябва да възстановим границата, защото в противен случай хората в единния пазар няма да разберат защо компании, които са извън правилата на ЕС, имат достъп до единния пазар\", подчерта Жералд Дарманин.Отделно, по думите на министъра, стоките, идващи от Великобритания, могат да срещнат до четири отделни митнически процедури след Брекзит, докато в момента са подлагани само на една процедура.Това би могло да доведе до допълнителни две минути за камион, преминаващ през граничен контрол, което потенциално би могло да доведе до дълги опашки и задръствания по пристанищата.", "date": "2018.10.02", "title": "Франция засилва граничния контрол, готви се за Брекзит без сделка"}
{"url": "https://news.bg/world/boris-dzhonsan-razkosti-plana-na-mey-za-brekzit.html", "text": "Бившият външен министър на Великобритания Борис Джонсън разкости плана на премиера Тереза Мей от \"Чекърс\", описвайки ги като \"опасен и нестабилен\". Борис Джонсън подчерта, че това \"не е демокрация и не е това, за което гласувахме\", съобщават \"Ройтерс\" и \"Гардиън\".Той поясни, че алтернативата на \"Чекърс\" за свободна търговия след Брекзит е изградена на базата на изложената от Мей позиция по време на речта й в Ланкастър през миналия януари. Джонсън добави, че евроскептиците трябва да \"подкрепят Тереза Мей по възможно най-добрия начин\" като я насърчат да подкрепи споразумение за свободна търговия.\"Това е моментът, има време да отхвърлим \"Чекърс\", призова той на ежегодната конференция на Консервативната партия, бурно аплодиран от делегатите.Бившият кмет на Лондон изключи втори референдум, обосновавайки се, че това би било \"катастрофа\" за доверието в британската политика.Той предупреди, че предложенията на премиера \"нарушават конституцията\".\"\", продължи Борис Джонсън.\"Това не е демокрация. Не гласувахме за това. Това е нарушаване на конституцията. Това не е връщане на контрола: лишаване от контрол\", добави той и призова партията да си върне увереността.Според него с този план на Мей Великобритания ще остане зависима от европейските закони и няма да може да сключва споразумения за свободна търговия, а също така ще спечелят крайната левица и крайната десница.Според \"Ройтерс\" атаката на Борис Джонсън е опит да замени Тереза Мей като лидер на Консервативната партия.\"Не им вярвайте, когато казват, че нямат друг план и друга алтернатива\", заяви Джонсън пред стотици консерватори в зала с 1500 места.\"Това е моментът да зарежем \"Чекърс\". Ако измамим електората, и \"Чекърс\" е измама, ние ще увеличим това чувство на недоверие\", предупреди той.Борис Джонсън не пропусна да атакува и Лейбъристката партия.Той призова консерваторите да се върнат към традиционните си ценности и да намалят данъците. ", "date": "2018.10.02", "title": "Борис Джонсън разкости плана на Мей за Брекзит"}
{"url": "https://news.bg/regions/vremenno-e-spryano-dvizhenieto-prez-gkpp-kapitan-petko-voyvoda-ormenion.html", "text": "Аварирал камион временно спря пропускането на автомобили през ГКПП Капитан Петко войвода - Орменион, съобщиха от Гранична полиция.Товарният автомобил се е завъртял на пътя непосредствено преди ГКПП Капитан Петко войвода. Инцидентът е станал на гръцка територия. Камионът е затворил двете платна и движението временно е преустановено.Към 17 часа опашката от автомобили на изход от България е около 1 км.", "date": "2018.10.02", "title": "Временно е спряно движението през ГКПП Капитан Петко войвода-Орменион"}
{"url": "https://news.bg/int-politics/kosovo-iska-da-izpolzva-dosta-malkiya-shans-za-sporazumenie-sas-sarbiya.html", "text": "Президентът на Косово Хашим Тачи вижда доста малък шанс за сключване на гранично споразумение със Сърбия в скоро време, но това е възможност, която трябва да бъде преследвана, в противен случай още едно десетилетие може да измине неусетно. Това коментира той след разговори за Западните Балкани в Женева, съобщава \"Ройтерс\".Споразумение за траен мир между двете страни, включително демаркацията на 400 км граница, ще отвори пътя към просперитет и по-близки отношения с Европейския съюз, както и към пълно международно признаване на Косово, допълни Тачи.\"Въпреки че шансовете са много малки, все още има добра инерция, добра възможност за постигане на историческо споразумение между нашите две страни\", отбеляза той пред журналисти.\"Разбирам, че има критики, но моят отговор е, че ако загубим тази инерция сега, рискуваме да влезем в още едно десетилетие на неясна перспектива, на замразени конфликти и статукво\", изтъкна още той.Съдбата на етнически сръбски села в северната част на Косово е един от основните проблеми между двете страни. Косово е бивша провинция на Сърбия, която обяви независимост, след като сръбските сили бяха прогонени от бомбардировките на НАТО по време на войната през 1999 г.Други лидери от региона също подкрепиха усилията за сключване на споразумение, посочи Тачи, като добави, че \"няма причина да се страхуваме, че това ще създаде ефект на доминото или ще представлява \"Кутията на Пандора\".Той говори на Световния икономически форум в Женева след среща, в която участваха министър-председателите на Сърбия, Хърватия и Албания, както и външният министър на Турция и министърът на отбраната на Германия.Премиерът на Сърбия Ана Бърнабич заяви, че регионалните лидери, които се договориха да проведат среща на върха през 2019 г., са се събрали да разговарят предимно за това как да насърчат бъдещия икономически растеж.По думите на Бърнабич, не е в интерес на Сърбия да разклаща лодката.\"Колкото и да сме стабилни и силни политически, икономически и социално, всяка регионална нестабилност или дори усещането за нестабилност всъщност ще ни повлияят негативно\", допълни премиерът на западната ни съседка.\"Сърбия премина през много тежки 4-годишни мерки за фискална консолидация. Сега излизаме от този тунел, виждаме светлината\", коментира още Ана Бърнабич.Тя е отказала да обсъди диалога с Косово.Запитана дали Сърбия ще признае Косово, Бърнабич отговорила: \"Лесен въпрос, лесен отговор: Да, смятам, че това е годината, в която ще признаем Косово за това, което е - автономна провинция на Сърбия. Това не е открит въпрос, абсолютно не.\"", "date": "2018.10.02", "title": "Косово иска да използва доста малкия шанс за споразумение със Сърбия"}
{"url": "https://news.bg/world/moskva-nyakoy-umishleno-e-napravil-dupka-na-mezhdunarodnata-kosmicheska-stantsiya.html", "text": "Руски следователи, които се опитват да установят причината за дупка, която е довела до изтичане на кислород от Международната космическа станция (МКС), обявиха, че това е умишлен акт, съобщи Дмитрий Рогозин, ръководител на Роскосмос, цитиран от АФП.Рогозин разкри, че първата комисия е изнесла доклада си.\"Заключено е, че се изключва производствен дефект, което е важно, за да се установи истината\", продължи той пред руски медии.По думите му основната линия на разследване на комисията е, че дупката е направена умишлено. Рогозин отбеляза, че втора комисия работи по разплитане на случая.През август беше открита малка дупка на стената на руска космическа капсула \"Съюз\", скачена с МКС. Дупката бързо беше запушена.Официални представители отбелязаха, че има редица причини за появата на дупката.Топ представител на правителството отхвърли руска медийна информация, че разследващите се опитват да установят дали американски астронавти са направили дупката, за да върнат свой колега на Земята.Настоящият командир на станцията американският астронавт Ендрю Фойстъл отхвърли предположението.Рогозин, който преди ръководеше космическата индустрия като вицепремиер, пое новия пост през миналия май. Според анализатори това решение може да доведе до проблеми в сектора.Дмитрий Рогозин, който е санкциониран от САЩ заради кризата в Украйна, признава, че е трудно да се работи с НАСА.\"Определено има проблеми с НАСА, но те не са по вина на НАСА\", каза той и обвини американски представители, без да посочва имената им, които нареждат на американската космическа агенция какво да прави.Той също твърди, че SpaceX на Илън Мъск се опитва да избута Русия от индустрията и се оплака от американския военен дрон X-37.Американците имат това нещо, X-37. Не разбираме целта му. Това нещо може да бъде използвано като преносител на оръжие, подчерта Рогозин.", "date": "2018.10.02", "title": "Москва: Някой умишлено е направил дупка на Международната космическа станция"}
{"url": "https://news.bg/regions/i-remontiranata-ul-graf-ignatiev-li-shte-se-doremontira.html", "text": "Ремонтът на столичната ул. \"Граф Игнатиев\" продължава вече 5 месеца, а готовите й участъци вече предизвикаха възмущение у гражданите.Във Facebook се появиха снимки на тротоарите и плочките на вече готова част от булеварда.\"С прост поглед се вижда колко некачествен е ремонтът на Графа. Няма такъв безумен ремонт!!! Никъде по света не съм виждал така да изглеждат релси и тротоари след ремонт, възмущава се Владимир Христовски. Само няколко часа по-късно той установява, че ремонтът е \"ограден\" - светкавична е реакцията на фирмата изпълнител или пък на контролните органи - явно, за да не гледат гражданите.Наша камера зепачата хаоса, който цари, тъй като гражданите - живеещи и работещи в района, са принудени да преминават през строителната площадка. Понякога и с помощта на самите работници, които са услужливи и пренасят детски колички.На страницата във фейсбук на Транспорт София публикуваха само преди час обяснение на критиките, което поставя акцент върху това, че ремонтът не е завършил.Ето и текста на изявлението.Припомняме, че ремонтът на столичната Граф Игнатиев се , която направи неуспешния ремонт пред НДК, където след няколко месеца част от плочките се надигнаха.Стойността на проекта за ремонт на \"Графа\" е над 24 млн. лв. и трябва да приключи до края на годината. От фирмата вече обявиха, че са се появили \"непланирани\" трудности.Столичният кмет Йорданка Фандъкова гарантира, че с пари на гражданите няма да се плаща за \"калпаво свършена работа\" и се закани за глоби от по 240 хиляди лева на ден за забавяне.От \"Спаси София\" вече сигнализираха, че ремонтът се бави с повече от месец: дупки вместо фуги, хлътвания и пропадания въпреки бетонната основа, бетонни буци около трамвайните стълбове.Лидерът на БСП - София и председател на групата на социалистите в СОС , по който се извършва ремонтът на столичната улица \"Граф Игнаитев\". Според него този ремонт \"блести с недомислици\".Припомняме също, че след основния ремонт на булевард \"Дондуков\" в столицата се . ", "date": "2018.10.02", "title": "И ремонтираната ул.\"Граф Игнатиев\" ли ще се доремонтира?"}
{"url": "https://news.bg/politics/btpp-protiv-kvotite-za-naemane-na-litsa-s-uvrezhdaniya.html", "text": "От Българската търговско-промишлена палата (БТПП) подкрепят необходимостта от нов Закон за хората с увреждания, но предлагат пет свои идеи за законопроекта. Това става ясно от позиция на Палатата, публикувана на тяхната страница.Предложенията на работодателската организация са следните:Припомняме, въпросният чл. 41 задължава работодателите да назначават работници с увреждания по квотен принцип. Задължението за работодатели с 26 до 50 работници и служители - 1 лице с трайно увреждане. Във фирма с 51 до 99 служители - 2 души с трайни увреждания. За по-големите предприятия квотата е 2% от средносписъчния състав на компанията. Тези квоти са извън ангажиментите на работодателите по чл. 315 от Кодекса на труда да заделят за трудоустроени хора от 4 до 10 % от работните си места.От БТПП са резервирани към следните текстове, описващи задълженията на работодателите да пригодят определените работни места за хората с увреждания. Едното предложение е да уведомят Агенцията по заетостта за определените от тях работни места, подходящи работни места за хора с трайни увреждания. Другото им задължение, към което изпитват резерви, е заплащане на ежемесечна компенсационна такса в размер на 30 % от минималната работна заплата за страната. Таксата започва да се начислява от четвъртия месец след уведомлението на Агенцията по заетостта за всяко незаето работно място за човек с трайно увреждане.Според работодателите предложението в 41 чл. е непоследователно в сравнение с действащата нормативна уредба.Според чл. 315 от Кодекса на труда задълженията на работодателите сега са по-леки. Те са предимно за по-големите предприятия и касае 4-10% от работните места за трудоустроени работници.Сегашният законопроект предлага по-тежки задължения за бизнеса без да се съобразяват с икономическата дейност и броя на заетите места, репликират от БТПП и дават конкретни примери - противоречи на пазарните принципи задължението на заплащането на компенсационна такса след третия месец, в който няма назначен човек с увреждане.Ако работодателят сам не е открил подходящи лица с трайни увреждания, или ако такива не са били насочени към него от Агенцията по заетостта, то местата в списъка за лица с трайни увреждания биха могли да са заети от здрави лица, а не да се държат незаети, аргументират се от Търговско-промишлената палата.Според тях е предложена неефективна публична структура, включваща множество органи с някои дублиращи се функции, при което ефикасността неминуемо се понижава, а отговорността - се размива.Въпреки обявените цели на промените на Закона да гарантира ефикасност, ефикасността се размива в частта относно очакваните разходи за създаваните нови органи и структури, предупреждават от БТПП.", "date": "2018.10.02", "title": "БТПП против квотите за наемане на лица с увреждания "}
{"url": "https://news.bg/society/mayki-na-detsa-s-uvrezhdaniya-i-predi-i-sled-18-g-sme-vazhni-kolkoto-magistralite.html", "text": "С черни балони и черни знамена стотина майки на деца с увреждания започнаха протеста си пред сградата на народното събрание в София. След това тръгнаха към Орлов мост. Основната причина за тяхното недоволство е липсата на отделен закон за личната помощ.На осмия национален протест те са довели и децата си. Майките носят тениски с надпис: \"Системата ни убива\". Протестиращите имат и плакати с надписи: \"Системата ни убива\", \"Да ни се махне този проблем от главите\" - под снимка на премиера Бойко Борисов.Другите плакати са: \"Бойко, и преди, и след 18 сме важни колкото магистралите\", \"Не увреждането убива децата ни, а държавата\", \"Системата ни убива, стоп на геноцида\", \"Стига лъжи, искаме реформи\".На протеста присъстват и представители на БСП. Сред тях са общинският съветник Николай Николов, депутатът Антон Кутев, Мина Кутева, която е член на МБСП, Георги Гьоков и Надя Клисурска-Жекова.Майката на дете с увреждане - Юлия Старческа, коментира за news.bg, че държавата не им е помогнала до този момент, а на децата им трябва да се помага, не да се вреди. Тя се закани, че ако не бъдат чути, ще вземат радикални действия като блокират движението на \"Орлов мост\" и като обявят гражданско неподчинение.Старческа изрази съжаление, че премиерът Борисов многократно е обещал помощ, а още няма резултати. Протестиращите бутат и инвалидна количка с пластмасов скелет и снимка на премиера Бойко Борисов, облечен в тениска \"Системата ни убива\". Майките на деца с увреждания настояват за оставка на цялото правителство \"Борисов 3\".Малко по-рано депутатът от БСП Антон Кутев обясни за News.bg, че управляващите трябва да осигурят между 100 и 200 млн. годишно, за да подпомогнат майките на деца с увреждания. Трябва да се помогне по някакъв начин на майките - било с телкове, пари, личен асистент или социални помощи, призова социалистът управляващите. кМалко преди протеста в София, започна и протестът на майките на деца с увреждания във Варна. По-рано през деня майки на деца със специфични нужди се събраха и в Бургас. В Пазарджик блокираха пътя за Панагюрище.В Русе протестиращи майки на деца с увреждания затрудниха движението по \"Дунав мост\". Те протестираха и през лятото, но не бяха изслушани от нито един русенски депутат.", "date": "2018.10.02", "title": "Майки на деца с увреждания: \"И преди, и след 18 г. сме важни колкото магистралите\""}
{"url": "https://news.bg/world/dyasnotsentristkiyat-alians-poluchi-mandat-za-sastavyane-na-pravitelstvo-v-shvetsiya.html", "text": "Председателят на парламента на Швеция връчи мандат на дясноцентристкия Алианс да състави правителство през следващите две седмици, съобщава \"Ройтерс\".В Алианса участват Умерената партия, Центристката партия, християндемократите и либералите. Те управляваха от 2006 до 2014 г. Опозиционната 4-партийна коалиция спечели 143 места в 349-местния парламент на изборите на 9 септември.Ръководеният от социалдемократите лявоцентристки блок държи 144 места.И двата блока изключват да се коалират с антиимигрантската партия \"Шведски демократи\", която има 62 места.\"Партиите трябва да преосмислят позициите си, за да формират правителство. Аз съм председателят, а не магьосник\", каза Андреас Норлен.Норлен добави, че лидерът на Алианса Улф Кристерсон e в по-силна позиция да управлява в сравнение с действащия премиер и лидер на социалдемократите Стефан Льовен.Кристерсон има две седмици да съобщи дали е постигнал успех, отбеляза Норлен пред журналисти, след като проведе среща с всички партийни лидери днес.\"Шведски демократи\" заявиха, че ще гласуват срещу всяко правителство, което не им позволява да оказват влияние в прокарването на политиките, докато Льовен отхвърли вероятността да подкрепят правителство на Алианса.", "date": "2018.10.02", "title": "Дясноцентристкият Алианс получи мандат за съставяне на правителство в Швеция"}
{"url": "https://news.bg/int-politics/ekspremierat-na-finlandiya-aleksandar-stub-vliza-v-bitkata-za-naslednik-na-yunker.html", "text": "Бившият премиер на Финландия Александър Стуб обяви влизането си в битката за наследник на Жан-Клод Юнкер като председател на Европейската комисия, превръщайки се във втория кандидат на дясноцентристката Европейска народна партия (ЕНП) на изборите за Европейски парламент през май догодина, съобщава \"Ройтерс\".Стуб пише в писмо до колегите си от ЕНП, че бил \"изявен проевропеец\", който е решил да се кандидатира за поста, за да защити европейските ценности и да накара Европа да запълни властовия вакуум, оставен от \"доброволната маргинализация\" на САЩ и Великобритания от световната политика.\"Време e да се обединим около нашата кауза за силна Европа. Това означава смекчаване на ненужните разделения между Изтока и Запада, Севера и Юга. Трябва да бъдем по-добри в изтъкването на това, което ни обединява, вместо на това, което ни разделя\", пише Стуб.50-годишният Стуб беше премиер, финансов и външен министър на Финландия, а понастоящем е вицепрезидент на Европейската инвестиционна банка.ЕНП, която е най-голямата транснационална група в Европейския парламент, ще избере кандидатурата си за председател на Европейската комисия по време на среща в Хелзинки на 7-8 ноември. Стуб ще се конкурира с германеца Манфред Вебер, който е лидер на групата на ЕНП в Европарламента, и вероятно други консерватори.Единственият друг обявен кандидат е словашкият социалист Марош Шефчович, който в момента е заместник-председател на Юнкер в сегашния състав на ЕК, като отговаря за енергийната политика.Европейският парламент настоя, че председателят на Европейската комисия трябва да бъде един от водещите кандидати на партиите, какъвто беше случаят и с Юнкер през 2014 г. Социологическите проучвания показват, че ЕНП вероятно ще остане най-голямата група в Европарламента.Френският президент Еманюел Макрон и други лидери на страни членки обаче, които всъщност ще номинират наследника на Юнкер, се противопоставят на автоматичното обвързване между изборите за Европейски парламент и работата на Европейската комисия.В този случай лидерите на страните членки биха могли да изберат някой, който да ръководи комисията, който не е един от номинациите на партиите, въпреки че това лице все пак ще трябва да бъде одобрено от Европарламента.", "date": "2018.10.02", "title": "Експремиерът на Финландия Александър Стуб влиза в битката за наследник на Юнкер"}
{"url": "https://news.bg/world/poluchihme-vsichko-koeto-poiskahme-ot-rusiya-dovolen-vuchich-sled-sreshta-s-putin.html", "text": "Президентът на Сърбия Александър Вучич е доволен от проведените преговори с държавния глава на Русия Владимир Путин, съобщава ТАСС.\"\", каза сръбският президент след преговорите. Така той отговори на въпрос какви съвместни стъпки са съгласували на международната арена за поддържане териториалната цялост на Сърбия.Вучич добави, че публично не може да разкрие подробности.По време на преговорите в Кремъл той е благодарил на руския лидер за поддръжката на Русия за териториалната цялост и суверенитета на Сърбия.Той високо оцени сътрудничеството между Москва и Белград на международната сцена, а в икономическата сфера двете държави могат да укрепят взаимодействието си.Вучич отправи покана към Владимир Путин да посети сръбската столица до края на годината. Той потвърди, че Путин е приел поканата.Двамата лидери са обсъдили ситуацията на Балканите. Вучич подчерта, че Сърбия се стреми към постигане на компромис и поддържане на мир и стабилност, но все още са далеч от споразумение по въпроса за Косово и Метохия.Сръбският лидер потвърди, че Сърбия ще продължи да поддържа военен неутралитет. Според него това е единствената независима и свободна страна с такъв статут на Западните Балкани.", "date": "2018.10.02", "title": "Получихме всичко, което поискахме от Русия, доволен Вучич след среща с Путин"}
{"url": "https://news.bg/int-politics/v-italiya-arestuvaha-gradski-kmet-s-dobro-otnoshenie-kam-migrantite.html", "text": "Кмет на град в южната част на Италия, известен с иновативния си подход в приемането на търсещи убежище, е бил поставен под домашен арест заради това, че е подкрепял нелегалната имиграция, което е разгневило неговите привърженици, но е довело до видимо удовлетворение вътрешният министър на страната Матео Салвини, съобщава \"Ройтерс\".60-годишният Доменико Лучано, който е кмет на Риаче, средновековен град, намиращ се на хълм в бедния италиански регион Калабрия, е бил поставен под домашен арест от финансовата полиция по-рано днес, съобщиха от местната прокуратура.Уточнява се, че Лучано и неговия партньор Тесфахун Лемлем са организирали уредени бракове с \"особена безскрупулност\" между местни граждани и жени мигранти и са създали \"прости, но ефикасни системи\", целящи да заобиколят правилата, за да получат мигрантите достъп до Италия.На Лемлем му е било забранено да живее в района на града.От изявлението на прокуратурата също така става ясно, че кметът е обвинен също за незаконно отдаване на концесия на управлението на отпадъците на две кооперации, вместо да проведе необходимите търгове, като по-широко разследване ще се занимае с евентуална злоупотреба с публични средства, предназначени за проекти, свързани с мигрантите.С Лучано като кмет, Риаче влезе в обсега на италианските медии заради отварянето на вратите му за хиляди бежанци, интегрирането им в обществото и съживяването на топящото се местно население.Повече от 3000 граждани от 2000 жители на Риаче в момента са имигранти, уточни заместник-кметът Джузепе Джерваси. По думите му, през годините градът е приел още стотици мигранти, но много от тях след това са се преместили в други европейски страни, включително Великобритания, Норвегия и Швеция.Моделът на Риаче е в конфликт със затегнатия режим срещу нелегалната имиграция от страна на националното правителство, което през миналата седмица одобри указ за намаляване на броя на предоставените убежища и удвояване на срока на задържане на нелегалните мигранти.\"Боже, чудя се какво ще кажат ... всички лицемери, които биха искали да напълнят Италия с мигранти\", написа в профила си в \"Туитър\" вътрешният министър Матео Салвини като реакция на новината за домашния арест на Лучано.След встъпването си в длъжност през юни Салвини поведе кампания за спирането на влизането на хуманитарните спасителни кораби в италианските пристанища. Партията, която ръководи - крайнодясната \"Лига\", обеща да депортира стотици хиляди нелегални мигранти.", "date": "2018.10.02", "title": "В Италия арестуваха градски кмет с добро отношение към мигрантите"}
{"url": "https://news.bg/politics/zaharieva-za-makedoniya-ne-moga-da-kazha-che-referendumat-e-provalen.html", "text": "Право е на всеки народ да се самоопредели и да реши къде иска да бъде. Това заяви вицепремиерът и външен министър Екатерина Захариева пред bTV по повод референдума за името на Македония.Захариева заяви, че независимо, че избирателната активност е по-ниска от очакваното, 92% от гласувалите в допитването са отговорили утвърдително. Според нея, това е нещо, което никой не е очаквал. Не бих казала, че това е провален референдум, обобщи тя.Според дипломат №1 анализите от резултатите от референдума са противоречиви. Захариева изтъкна, че избирателната активност е ниска, но припомни, че от 25 г. там не е правено преброяване и е под въпрос дали това са реалните избирателни списъци.Външният министър отбеляза, че почти 610 000 са били \"за\". Според нея това не е малка подкрепа от страна на гражданите на Македония за подкрепата по пътя към ЕС.Припомняме, въпросът на референдума беше: \"Подкрепяте ли членство в ЕС и НАТО с приемане на Договора между Република Македония и Република Гърция\".В интерес на България е да има стабилност в съседната ни държава.\"Този дългогодишен спор трябва да се реши. Много напрежение имаме на Балканите. Историята не трябва да ни тежи, а да ни е учител. За нас е важно Македония да е стабилна. Нашата ръка за тяхното членство в ЕС остава протегната, подчерта външният министър.Относно предложенията за нови посланици Екатерина Захариева каза, че все ще имат някои противоречия за изчистване с президента Румен Радев.\"Има предложения, които президентът не одобрява, това е двустранен процес\", каза Захариева. По думите й разговорът не е труден, въпреки, че имат различни гледни точки, които тя се надява да ги преодолеят в най-скоро време\", каза Захариева.", "date": "2018.10.02", "title": "Захариева за Македония: Не мога да кажа, че референдумът е провален"}
{"url": "https://news.bg/int-politics/rusiya-skastri-sasht-zaradi-zakanite-im-za-zabranenite-raketi.html", "text": "Русия разкритикува остро посланика на САЩ в НАТО Кей Бейли Хътчисън, след като тя обяви по-рано днес, че Русия разработва ракетна система със среден обсег на действие, която попада под възбрана съгласно клаузите на Договора за ликвидиране на ядрените сили със среден обсег (INF), съобщава \"Интерфакс\".Според източник от руското външно министерство коментарите на Хътчисън и заплахите САЩ, че ще атакуват Русия, ако тя продължава да разработва ракетната система, са \"безотговорни\".По-рано посланикът на САЩ в НАТО предупреди Москва, че Вашингтон ще бъде готов да \"унищожи ракетите, които са в процес на разработване от Русия в нарушение на договора\" и които биха могли да ударят всяка от страните членки на западния военен алианс.САЩ и Русия подписаха INF през 1987 г., с което забраниха разработването на ядрени и конвенционални ракети с обсег между 500 и 5000 километра.", "date": "2018.10.02", "title": "Русия скастри САЩ заради заканите им за забранените ракети"}
{"url": "https://news.bg/crime/trafikanti-natapkali-36-migranti-v-dve-koli.html", "text": "Заловиха двама мъже на 33 и 23 години да превозват 36 иракски граждани с \"Мерцедес\" и \"Форд Галакси\".Спецоперацията се е провела в село Мезек, където са били засечени да преминават незаконно границата.След предприето преследване на колите полицаите спрели мерцедеса в землището на село Сива река и задържали 33-годишен старозагорец. В автомобила му били открити 17 иракски граждани - мъже, жени и деца.Заедно с него е задържан и втори автомобил с шофьор 23-годишен мъж от Гълъбово. Във форда му били открити още 19 чужденци, които също се представили за иракчани.Операцията е осъществена при интензивен обмен на данни между трите структурни звена на МВР и под наблюдението на Районна прокуратура - Свиленград.Работата по случая продължава под наблюдението на прокуратурата.Припомняме, че по-рано днес бяха задържани още  Сред тях има и 4 деца. Предстои установяване на самоличността на мигрантите. ", "date": "2018.10.02", "title": "Трафиканти натъпкали 36 мигранти в две коли"}
{"url": "https://news.bg/politics/lipsvashti-dokumenti-otlozhiha-reshenieto-na-sem-za-televiziyata-na-bsp.html", "text": "На днешното си заседание Съветът за електронни медии (СЕМ) отложи решението си за старт на телевизията на БСП заради липсващ документи от Националната агенция по приходите (НАП), пише БНР.Оказва се, че проверката на СЕМ е показала, че юридическото лице \"Българска свободна телевизия\" има публични задължения в неясен засега размер.Следва социалистите да представят удостоверението на НАП за размера на дължимата сума в 1-седмичен срок.Припомняме, на 27 септември лидерът на червените Корнелия  за регистрацията на партийната медия.Очаква се телевизията на БСП да започне 24-излъчване по сателит и кабел от 31 декември тази година.", "date": "2018.10.02", "title": "Липсващи документи отложиха решението на СЕМ за телевизията на БСП"}
{"url": "https://news.bg/world/parvonachalno-sergey-skripal-ne-vyarval-che-rusiya-shte-se-opita-da-go-ubie.html", "text": "Отровеният с новичок бивш руски шпионин Сергей Скрипал първоначално не е вярвал, че руското правителство ще се опита да го убие, въпреки че е продавал тайни на МИ-6.Това става ясно от нова книга на журналиста от Би Би Си Марк Ърбън, пише \"Гардиън\".Сергей Скрипал и дъщеря му Юлия бяха на косъм от смъртта след отравяне с новичок през март в английския град Солсбъри. Великобритания обвинява Русия, че се е опитал да ги ликвидира.В книгата Ърбън пише, че след пет седмици в кома Скрипал имал \"затруднения психологически да се приспособи\". Авторът отбелязва, че в началото Скрипал не е можел да приеме, че е бил мишена на \"заговор за убийство\" от страна на Кремъл.Книгата The Skripal Files е издадена тази седмица. В нея авторът си спомня серия от срещи със Скрипал през лятото на 2017 г., когато руският шпионин е живеел спокойно и безопасно в къща в Солсбъри, която е била закупена от МИ-6.Според Ърбън Скрипал му е казал, че не е склонен да бъде цитиран директно, като е обяснил: \"Виждате, страхуваме се от Путин\". Сергей Скрипал не е вярвал, че лично той е под заплаха, но е поискал да се избягват публични коментари, за да може Юлия Скрипал и дъщеря му Саша да го навестят от Москва.Авторът на книгата е установил, че през по-голямата част от ежедневието си Скрипал е гледал руския Първи канал - прокремълска държавна телевизия. Той приемал \"кремълската позиция по много въпроси\", пише журналистът, \"дори и когато е живеел в закупената от МИ-6 къща\", особено за отношенията между Москва и Украйна.Бившият парашутист подкрепял анексирането на Крим и наричал пренебрежително украинците  \"просто овце, които се нуждаят от добър пастир\". Той също така отказвал да повярва, че руски войници са навлезли в Украйна, отбелязвайки, че ако е истина, те бързо ще достигнат столицата Киев.В книгата обаче не се отговаря на ключовия въпрос защо разузнаването на Русия се е опитало да го убие малко преди президентските избори.Ърбън пише още, че Скрипал е предоставил информация на западните разузнавателни агенции след преместването си на Острова през 2010 г. и след размяна на агенти. Той пътувал до САЩ през 2011 г., до Чехия през 2012 г. и до Естония. През лятото на 2017 г. прекарал една седмица в Швейцария, където предоставил информация на разузнаването, отбелязва авторът на книгата.От тези посещения не става ясно защо Москва би се опитала да го убие с новичок.Има нови подробности за кариерата на Скрипал като британски актив. През 1996 г. британски разузнавач успял да вербува руския агент. Тогава Скрипал е бил в дипломатическата мисия на Русия в Мадрид. Преди това е служил в Малта и е бил агент на Главното разузнавателно управление (ГРУ) на Русия в Испания.За 3000 долара Скрипал предал подробности за организацията и командната структура на ГРУ. Това е продължило до привикването му в Москва. Там не се е срещал с британски шпиони, но Скрипал разкривал чувствителна информация в книга с невидимо мастило. Съпругата му Людмила посетила Испания и предоставила книгата на британския агент от МИ-6. Скрипал бил разкрит от къртица в испанското разузнаване. Арестуван е през 2004 г.Междувременно руското външно министерство коментира, че Великобритания използва случая със Скрипал като инструмент за оказване на натиск върху Русия.", "date": "2018.10.02", "title": "Първоначално Сергей Скрипал не вярвал, че Русия ще се опита да го убие"}
{"url": "https://news.bg/comments/otvarzvaneto-na-kolektivnoto-dogovaryane-kato-shahmatna-zadacha-v-chetiri-hoda.html", "text": "На 09 август 2018 г., министърът на труда и социалната политика - г-н Бисер Петков, поиска становището на социалните партньори и най-паче становището на работодателските организации, относно предложението за ратифициране на Конвенция 151 \"За защита на правото на организиране и за процедурите за определяне на условията на заетостта на държавна служба\" () и на Конвенция 154 \"За съдействие на колективното договаряне\" ().Имената на двете конвенции говорят сами за съдържанието им, но всеки, който желае може да се запознае, те са достъпни в интернет поне на пет езика. Иначе, трябва да се започне с това, че евентуалната ратификация на двете конвенции няма да изисква никакви нормативни промени и никаква законодателна интервенция. Това е формално - правната страна на въпроса.По важен е обаче въпросът какво бихме искали и евентуално - какво бихме могли да постигнем с ратификацията на конвенции 151 и 154.Искането за ратифициране на Конвенция 154 към днешна дата би трябвало да се тълкува единствено като търсене на гаранция срещу възпрепятстването на колективното договаряне. Тъй като в частния сектор поне през последните десет-петнадесет години не са регистрирани никакви сериозни, нито дори епизодични случаи на противопоставяне срещу правото на колективно договаряне или на възпрепятстването му, остава впечатлението, че такива проблеми съществуват в обществения сектор, в публичната сфера, най-вероятно най-много сред държавните служители.Вследствие на наличието на такива проблеми профсъюзите търсят инструмент за защита на правото на колективно договаряне в конвенция с 37 годишна давност, която без да е ратифицирана, е приложена изцяло в българското законодателство.Между другото, Конвенция 154 по наше мнение не решава един от най-болезнените за синдикатите въпроси - въпросът за правото на сдружаване и на колективно договаряне в Министерството на вътрешните работи, поради крайно удобния за изпълнителната власт текст на Член 1, т. 2: \"От националното законодателство или чрез правила или практики, може да се установява в каква степен гаранциите, предвиждани от настоящата Конвенция, се разпростират над въоръжените сили и полицията\".Когато говорим за правото на сдружаване в МВР, не можем да не изтъкнем забележителния факт, че съгласно Закона за МВР, нашите полицейски профсъюзи могат да членуват в международни организации, но НЕ могат да членуват в българските национално представителни синдикати или в други междуотраслови синдикални обединения. Дори само това обстоятелство говори, че проблеми с правото на сдружаване в МВР има ...Вероятно, точно по тази причина те търсят защитата и на Конвенция 151 на Международната организация по труда (ILO) - \"За защитата на правото на организиране и процедурите на определяне на условията на заетостта на държавна служба\".Тук точка 1 от член 1 на раздел І - Сфера на приложение и определения изрично постулира, че: \"Настоящата конвенция се прилага към всички лица, наети от органите на държавната власт, ако към тях не се прилагат по-благоприятни условия на други международни трудови конвенции.\" В този текст няма и сянка на съмнение, че текстовете на Конвенция 151 се отнасят до \"всички лица, наети от органите на държавната власт\".Лошата новина е, че точка 3 от член 1 на раздел І влиза в пряко противоречие с точка 1. Подобно на случая с Конвенция 154 в тази точка е записано, че: \"Националното законодателство или правила определят, в каква степен гаранциите, предвидени от настоящата Конвенция, се прилагат към въоръжените сили и полицията\". Противоречието между двете точки за нас е очевидно и то вероятно ще бъде обект на сериозни дебати между синдикатите и изпълнителната власт, в частност - политическото ръководство на Министерството на вътрешните работи и на Министерството на отбраната.Разбира се, становището \"за\" или \"против\" ратификацията на тези две конвенции не може да бъде функция единствено на предполагаемите мотиви, с които синдикатите предлагат ратифицирането им. Можем обаче с огромна доза сигурност да смятаме, че освен всичко друго, предложението за ратифициране на Конвенции 151 и 154 на МОТ е отражение на необходимостта от \"отвързване\" на колективното договаряне в Р. България и от необходимостта от неговото усилване, укрепване и ревитализиране чрез стандартни и иновационни средства.В този смисъл, почти очевидно е, че предложената от синдикатите ратификация на конвенции 151 и 154 трябва да се разглежда като част от пакет от промени в колективното договаряне в България, която да доведе до засилване на обхвата, на качеството и на ефективността на бипартитния социален диалог. Този подход би могъл да бъде наречен дори с определено основание \"реформа на колективното договаряне\".Въпросът за \"отвързването\" на колективното договаряне е нещо като решаване на шахматна задача в четири хода Ако следваме здравия разум, тези четири хода са четирите основни насоки за работа в разискваното до тук \"пакетно решение\":Окончателен отказ от административното определяне на минималната месечна работна заплата (МРЗ) и сключване на националното споразумение за въвеждане на механизъм за договарянето й. Някой може да възрази, че в случая не става дума за колективно договаряне. Всъщност, става дума точно за един колективен трудов договор на национално равнище, който ще бъде надстроен с по-строги правила за страните (за много от които вече е постигнато принципно съгласие) и с ролята на държавата в случай, че страните не постигнат споразумение.Отказът от административното определяне на минималната месечна работна заплата (МРЗ) и сключването на национално споразумение за въвеждане на механизъм за договарянето й е не само ключов момент в бъдещето на индустриалните отношения в България, но и източник на потенциален мощен тласък в областта на колективното договаряне.Иначе казано, макар че споразумението ще бъде трипартитно (тристранно), ядрото на самата процедура ще има бипартитен (двустранен) характер, като то ще има много силно отражение върху бъдещето на колективното договаряне у нас.Отказ от определяне на минимални осигурителни доходи (МОД) и замяната им в перспектива (надяваме се - достатъчно близка) с договаряне на минимални работни заплати по икономически дейности. Тук си позволяваме да мечтаем, че един ден договарянето на минималната месечна работна заплата (МРЗ) за страната ще бъде предшествано от договарянето на минимални работни заплати по икономически дейности. Така минималната работна заплата за страната ще придобие изцяло резултативен характер от договарянето на ниво иконоическа дейност.Широки работодателски среди са декларирали вече, че са готови да започнат договарянето на минималните заплати по икономически дейности, незабавно след премахването на минималните осигурителни доходи (или \"прагове\"). За това по принцип не са необходими никакви законодателни интервенции. Цялата процедура може да бъде вършена в рамките на досегашната законодателна уредба на колективното договаряне на ниво отрасъл или бранш.Нещо повече, по всичко личи, че синдикатите и работодателите са на крачка от споразумение за броя на икономическите дейности и категориите, за които ще се сключват тези колективни споразумения. В момента (или по-точно - до преди три години, когато процедурата на договаряне на минимални осигурителни доходи спря), минималните осигурителни доходи се договарят за девет категории персонал и за 88 категории икономически дейности.На масата вече е предложението на КНСБ за \"компресирането им\" в 38 икономически дейности и 4 категории персонал. Почти е сигурно, че в крайна сметка синдикатите и работодателите ще се споразумеят, договарянето да покрива 35 \"уедрени\" икономически дейности и 3 \"съвсем обобщаващи\" категории персонал - високо, средно и ниско квалифицирани.Ако страните се разберат, за което не би трябвало да има някакви сериозни пречки, вече ще имаме договаряне, което ще гарантира интересите на работниците, а не на осигурителната система. Още с въвеждането на минималните осигурителни доходи или прагове, беше ясно, че те гарантират нива, до които държавата да си събира вноските във фонд \"Пенсии\". Също така беше ясно, че държавата почти не се вълнува от факта, че минималните осигурителни прагове изобщо нямаха статута на минимални заплати по икономически дейности.Премахването на осигурителните прагове и замяната им с минимални заплати по икономически дейности, дава преимущества на всички участници в социалния диалог. На работниците дава договорени с колективен трудов договор минимални заплати по икономически дейности.На работодателите дава опростена процедура, при която минималните заплати по икономически дейности се договарят на база на първокласен закон - Кодекса на труда, а не на някакви \"виолетови\" регламентации, каквато беше регламентацията на осигурителните прагове. Освен това, договарянето вече е така \"рамкирано\", че практически за всяка икономическа дейност ще има адекватни работодателски и синдикални браншови организации, които да се договарят. Последното ще направи процедурата много по-представителна и по-адекватна на икономическите реалности.Самото обществено осигуряване няма да бъде ощетено, защото неплащането и укриването на осигурителни вноски в България е отдавна криминализирано и всеки ще трябва да бъде осигуряван върху своята реална работан заплата, а не върху някакви минимални осигурителни прагове.Пълно прехвърляне на определянето на допълнителните възнаграждения за прослужено време и професионален опит (така наречените \"класове\") в сферата на колективното договаряне. Многократно са излагани изчерпателно аргументите в полза на необходимостта това да стане. Представяни са сравнителни анализи на нашата и чуждестранната практика. Налагало се е и да бъдат опровергавани недобросъвестни спекулации и изкривяване на фактите за световната практика. Тук само трябва да се добави, че при положение, че се търсят нови средства за мотивиране на персонала и за повишаване на производителността на труда, които ще бъдат изцяло обект на колективното договаряне, естествено е допълнителните възнаграждения за прослужено време и професионален опит да бъдат също обект на колективно договаряне, като бъдат поставени в същия контекст.Въвеждане на практиките на договаряне на производителността на труда в колективното договаряне в Р. България. Тук трябва да се подчертае, че става дума не за простото отчитане на динамиката на производителността на труда в дадено предприятие, икономическа дейност, бранш и отрасъл, за които се водят колективни преговори. Става дума за договаряне на мерки за повишаване на производителността на труда в конкретните предприятия, където протича колективно договаряне, постигането на които да бъде възнаградено с повишаване на заплатите на работниците или с други придобивки, договорени с работодателите.По въпроса за колективното договаряне на производителността на труда има натрупана значителна по обем практика с напълно реални резултати и за повишаването на производителността на труда и за повишаването на възнагражденията. В Обединеното кралство в периода 1965 - 1970, от лейбъристкото правителство на Харолд Уилсън дори е създадена специална институция, National Board for Prices and Incomes, една от задачите на която е методически и логистично да подкрепя колективното договаряне на производителността на труда.Изобщо, една от целите на положителните промени в областта на колективното договаряне или на реформата на колективното договаряне като цяло, трябва да бъде създаването на предимства за форми на заплащане, които да са в по-голяма степен мотивиращи високопроизводителния труд.В случай, че у социални партньори - синдикатите, работодателите и държавата в лицето на изпълнителната власт има желание да се работи в посока на такова комплексно усъвършенстване на колективното договаряне, може да се смята, че ще се постигнат наистина реални и полезни резултати.Поставеният от синдикатите въпрос за ратифициране на конвенции 151 и 154 има своите сериозни основания, но той има смисъл да бъде разглеждан само в общия контекст на описания по-горе \"пакет\" от проблеми в областта на колективното договаряне.Ратифицирането на конвенции 151 и 154 би създало предпоставки за решаване на част от проблемите около колективното договаряне в България. То би подсетило някои, министри, членове на политически кабинети и държавни служители от най-високите етажи на администрацията, които не искат да се учат, нито пък да водят някакъв диалог с личния състав на целокупната държавна администрация, че за социалния диалог в поверените им институции има и международно правни основания.От написаното по-горе обаче, би трябвало да е станало ясно, че има какво да се направи и в областта на колективното договаряне в частния сектор, при това във взаимна изгода и на работници, и на работодатели. Нещо повече - евентуалните нови моменти в колективното договаряне в частния сектор със сигуронст ще донесат по-големи позитиви за икономиката, а от там и за данъчните сборове.Остава да се надяваме, че \"размразяването\" на индустриалните отношения в Република България ще продължи.", "date": "2018.10.02", "title": "\"Отвързването\" на колективното договаряне като шахматна задача в четири хода"}
{"url": "https://news.bg/crime/mitnitsite-vlyazoha-na-proverka-vav-vinproma-v-pomorie.html", "text": "Служители на Агенция \"Митници\" извършват рутинна проверка в Винпром \"Черноморско злато\" в Поморие, информира БНР.От агенцията обясняват, че става въпрос за редовна проверка.Такива проверки ще се извършват и в останалите предприятия за производство на алкохол в страната.От ръководството на завода са потвърдили за проверката пред общественото радио, но са отказали допълнителен коментар.По неофициална информация част от машините са били наводнени след дъждовете от вчера. Заради пломбирането им те не могат да бъдат изкарани и изсушени.Служители информират, че въпреки това заводът продължава своята работа.Справка в Търговския регистър сочи, че в надзорния съвет на винпрома са банкера Петя Славова, собственик на \"Инвестбанк\", дъщеря ѝ Жени чрез компанията си \"Грейн Нюз\" и Ивайло Василев чрез своята фирма \"Чалис\".Петя Славова и Ивайло Василев са акционери във \"Феста Холдинг\" според данни на сайта на дружеството. Една от обявените дейности на дружеството е винопроизводство.", "date": "2018.10.02", "title": "Митниците влязоха на проверка във винпрома в Поморие"}
{"url": "https://news.bg/world/es-si-misli-che-shte-zapazi-edinstvoto-kato-nakazva-velikobritaniya-obyavi-london.html", "text": "Министърът на външните работи на Великобритания Джереми Хънт заяви пред CNBC, че ЕС си мисли, че \"ще запази клуба заедно\" чрез наказване на Обединеното кралство на преговорите за Брекзит.Хънт добави, че такава практика е \"лоша за цяла Европа\" и не отговаря на прокламираните от ЕС ценности.Топ дипломатът на Обединеното кралство призова Брюксел да промени поведението си на преговорите, защото в крайна сметка най-важното е силно партньорство между Великобритания и ЕС. Той поясни, че няма проблем с напрегнати преговори, но го е грижа за резултата, който трябва да се базира на \"разбирането за това, което ни дава мир и просперитет от 1945 г.\".Хънт също похвали премиера Тереза Мей, отбелязвайки, че иска да остане на поста министър-председател \"много дълго време\". Според него все още е възможен Брекзит без споразумение, тъй като Мей няма да се подпише под споразумение, което не съответства на резултата от референдума. Но той смята, че подобен сценарий не е предпочитаният резултат от преговорите.", "date": "2018.10.02", "title": "ЕС си мисли, че ще запази единството като наказва Великобритания, обяви Лондон"}
{"url": "https://news.bg/tech/novo-rusko-yadreno-gorivo-na-badeshteto-e-gotovo-za-eksploatatsiya.html", "text": "Резултатите от многобройните изпитания на смесеното нитридно гориво от уран и плутоний за реактори на бързи неутрони вече са достатъчни за начало на неговата експлоатация. Това обяви научният ръководител на проекта \"Пробив\" на руската държавна корпорация \"Росатом\" Евгений Адамов, цитиран от руските медии.Той поясни, че достигнатото равнище е достатъчно, за да започне експлоатацията на пилотен демонстрационен реактор.\"Ние очакваме, че през следващата година ще започне активна работа по изграждане на реактора, а междувременно приключва строителството на завод за производството на смесено гориво\", уточни Адамов пред петата международна научна конференция \"Иновационни проекти и технологии в ядрената енергетика\".\"Пробив\" е един от най-големите съвременни проекти в световната ядрена енергетика, твърдят в Русия. Той предвижда създаването на ново поколение енергийни технологии въз основа на затворен цикъл на ядрено гориво с използването на реактор на бързи неутрони.Смесеното нитридно гориво от уран и плутоний за реактори на бързи неутрони има редица предимства, сред които - висока степен на изгаряне, висока топлопроводимост и съвместимост с течнометални топлоносители.", "date": "2018.10.02", "title": "Ново руско ядрено \"гориво на бъдещето\" е готово за експлоатация"}
{"url": "https://news.bg/regions/sabirat-sredstva-za-horata-ot-izgoreliya-blok-v-bozhurishte.html", "text": "Община Божурище започна кампания за набирането на средства за хората, които останаха без дом след  на 28 септември, съобщи bTV.Средствата ще се събират по сметки и в търговски обекти в Божурище. Кметът на града Георги Димов призова хората да дарят колкото могат, но и да застраховат имотите си.Предстои тепърва комисия да установи дали сградата подлежи на възстановяване или трябва да бъде съборена.Общинският съвет в Божурище отпусна по 1 500 лева на всяка семейство. По думите на кмета обаче това са \"джобни пари\" и в никакъв случай не могат да стигнат на хората за ремонт.Димов уточни и че с помощта на пожарникари собствениците на жилища в изгорялата сграда вече са си събрали оцелелите ценни вещи.", "date": "2018.10.02", "title": "Събират средства за хората от изгорелия блок в Божурище"}
{"url": "https://news.bg/politics/do-dve-godini-sled-podpisvane-gripen-mozhe-da-katsne-u-nas.html", "text": "Първият изтребител Gripen може да кацне в България 24 месеца след подписването на договора и да започне да изпълнява задълженията си по Air Policing на българското въздушно пространство. Тренировките на българските пилоти могат да започнат още година след парафиране на споразумението между двете страни, ако се стигне до такова.Това стана ясно на представянето на офертата на шведската компания SAAB пред медиите днес, след като вчера в Министерство на отбраната беше също  за модернизация на армията и купуването на нови изтребители от Българската държава.Изтребителите Gripen са един от четирите варианта за родната авиация. Другите оферти са две на САЩ за нови F-18 или F-16 и на Италия за употребявани EUROFIGHTER. Срокът за анализ на офертите е до 19 октомври.SAAB предлага осем изтребителя Gripen с обновление MS20 с 30-годишна поддържка, логистичен пакет и обучение на българските пилоти.От SAAB посочиха многократно, че Gripen би било най-икономичното решение за България в дългосрочен план. Покупката на самите изтребителите е едва около една четвърт от общата цена, която България ще плати по време на употеба на машините в рамките на следващите десетилетия.Gripen може да бъде оборудван с последните американски и европейски оръжейни системи - каквито клиентът избере, като цената им е включена в първоначалната оферта. Йонас Йелм, страши вицепрезидент и директор бизнес направление \"Аеронавтика\" в SAAB, увери, че цената на предложения пакет машини, въоръжение, поддръжка, обучение и други е под бюджета, предложен от България, а именно 1,8 милиарда лева.Изследване на IHS Jane\"s сочи, че моделите Gripen имат най-ниски експлоатационни разходи спрямо конкурентите F-16, F-18E/F, RAFALE, EUROFIGHTER и F-35. Цената на летателене час е $4 700 спрямо $7 000 za F-16 Block 40/50. Двигателите на Gripen GE-RM12 пък е официално признат за най-сигурният в света с над 150 000 летателни часа без повреда.SAAB предлагат още да изградят в България два хангара за поддръжка и ремонт. Те ще се намират на летище \"Граф Игнатиево\", което ще спести средства на страната на бойните системи.Компанията вече води и преговори с няколко български компании - \"Авионамс\", \"ТЕРЕМ Летец\", \"Optics\" и \"САМЕЛ-90\" за индустриално сътрудничество, включително прехвърляне на технологии и know-how. Съвсем възможно е, посочи Йоаким Валин, директор Международни отношения в FMV, България да се превърне и в част от веригата за доставки на Gripen.Очакванията са освен нови работни места и инвестиции, това да осигури и сигурност на доставките.", "date": "2018.10.02", "title": "До две години след подписване Gripen може да кацне у нас"}
{"url": "https://news.bg/world/putin-podkrepi-plan-za-namalyavane-na-zavisimostta-na-rusiya-ot-shtatskiya-dolar.html", "text": "Президентът на Русия Владимир Путин подкрепи плана за \"дедоларизация\", който има за цел да ограничи ефекта на американските санкции върху руската икономика чрез прекратяване използването на щатския долар в международната търговия и бизнес.Това заяви изпълнителният директор на банка ВТБ Андрей Костин, цитиран от местни медии.Според плана, обявен от Костин през миналия месец, руските компании ще участват в международния бизнес с рубли, евро и китайски юан вместо с щатски долар, въпреки че няма да бъде напълно изоставен американският долар. Предложението насърчава руските компании да се оттеглят от чуждестранните борси и да се преместят на руските, а също така да продадат държавните облигации и да търгуват с ценни метали в Русия.Планът е подкрепян от финансовото министерство и Централната банка на Русия. По-рано говорителят на Кремъл коментира, че президентът отдавна поддържа идеята, но предупреди, че осъществяването на плана няма да стане бързо.", "date": "2018.10.02", "title": "Путин подкрепи план за намаляване на зависимостта на Русия от щатския долар"}
{"url": "https://news.bg/society/dazhdat-predizvika-vtoro-svlachishte-v-sarafovo.html", "text": "Второ свлачище в рамките на едно денонощие предизвика поройният дъжд в бургаския квартал \"Сарафово\", съобщи bTV.Къщите, намиращи се близо до брега са застрашени.Припомняме, земна маса се свлече под мостовото съоръжение в квартала, през което минава главния път Бургас - Слънчев бряг, и блокира достъпа към летището. По-рано днес стана ясно, че свлачището се укрепва.Предстои от Агенция \"Пътна инфраструктура\" да преценят дали е необходима цялостна реконструкция на съоръжението.Към момента на инцидента мостът е бил подложен на частичен ремонт. Причината за свлачището обаче не се дължи на него.Докато не бъде отстранена повредата, движението се пренасочва през кръговото кръстовище под моста.Интензивният дъжд доведе до  Кметът на общината съобщи, че екипите са в готовност и продължават да съдействат на хората, пострадали след пороя.Само за едно денонощие количеството валежи на територията на Поморие достигна до 142 л/ кв.м.", "date": "2018.10.02", "title": "Дъждът предизвика второ свлачище в \"Сарафово\""}
{"url": "https://news.bg/world/sasht-islyamska-darzhava-e-blizo-do-zaguba-udvoyavame-diplomatite.html", "text": "Броят на американските дипломати в Сирия е удвоен, след като екстремистите от ДАЕШ (\"Ислямска държава\") са близо до военна загуба.Това заяви военният министър на САЩ Джеймс Матис, цитиран от \"Ройтерс\". Матис направи коментара преди срещата на министрите на отбраната на държавите членки на НАТО в Брюксел.\"Нашите дипломати, те са на място и броят им е удвоен\", каза Матис по време на пресконференция с френския си колега в Париж.\"\", добави той.", "date": "2018.10.02", "title": "САЩ: „Ислямска държава” е близо до загуба, удвояваме дипломатите"}
{"url": "https://news.bg/politics/razdelyat-stranata-na-chetiri-rayona-spored-promenite-v-regionalniya-zakon.html", "text": "Административните центрове на районите няма да се определят в Закона за регионалното развитие. В определени градове да става планирането, програмирането, ресурсното осигуряване, наблюдението и оценката на регионалното развитие. Това се предвижда в подготвения проект за изменение на Закона за регионалното развитие, обясни новият регионален министър Петя Аврамова по време на XIII-ата Годишна среща на местните власти, пише \"Строител\".С промените в закона се предлага нов териториален обхват и вариант с четири района - Дунавски, Черноморски, Югозападен и Тракийско-Родопски район.Промените в Закона за регионалното развитие предвиждат нова система от документи за стратегическо планиране на регионалното развитие. Предвижда се с нея да се въведат нов тип документи на всяко ниво, обединяващи стратегическото и пространствено планиране на регионалното развитие, като ще отпаднат стратегическите документи на областно ниво.Предвижда се общинският план за развитие да включва и интегриран план за градско възстановяване и развитие.Предлага се въвеждане на двустепенен модел на управление на регионални съвети за развитие в регионите, който ще включва управленски и експертно-технически състав, поясни Аврамова. Те ще имат по-широки правомощия.Местните съвети за развитие на регионите ще имат отговорности и за изпълнението на програми, съфинансирани от ЕС, включително по отношение на съгласуване, избор и оценка на проекти в изпълнение на плана за регионално и пространствено развитие на региона при делегиране на функциите от съответните управляващи органи на оперативните програми.В същото време в законопроекта се предлага отпадане на областните съвети за развитие. Промените в Закона за регионално развитие ще бъдат подложени на обществени консултации и междуведомствено съгласуване.Министър Аврамова уточни, че промяната на модела за регионална политика се изпълнява с подкрепата на Световната банка и Организацията за икономическо сътрудничество и развитие. Тя е съгласувана с Европейската комисия.На форума стана ясно, че са одобрени кадастралната карта и кадастралните регистри за над 73 000 кв. км от територията на България. Това е почти 66% от територията на страната. Набраната информация обхваща 13,6 млн. недвижими имота, съобщи инж. Виолета Коритарова.Кадастърът е покрил всички областни градове, 124 общински центрове и 671 други населени места и територии с развит пазар на имотите и инвестициите, включващи Черноморското крайбрежие и планинските курорти.Регионалният министър заяви, че се повишава контролът в строителството и върху фирмите за строителен надзор. Арх. Иван Несторов допълни, че заради допуснати нарушения са отнети лицензите на три фирми за строителен надзор.В дискусията на тема \"Общините и държавата в съвместно управление на територията\" участваха началникът на Дирекцията за национален строителен контрол Иван Несторов и изпълнителният директор на Агенцията по геодезия, картография и кадастър Виолета Коритарова.", "date": "2018.10.02", "title": "Разделят страната на четири района, според промените в Регионалния закон"}
{"url": "https://news.bg/int-politics/gartsiya-pritesnena-razpadaneto-na-makedoniya-shte-e-nay-loshiyat-stsenariy.html", "text": "Сътрудничеството между Гърция и Македония спомага за запазването на стабилността на Балканите, тъй че разпадането на Бившата югославска република ще бъде най-лошият възможен сценарий за Атина. Това коментира гръцкият външен министър Никос Кодзиас, цитиран от местните медии.\"Бившата югославска република Македония (БЮРМ) без стабилност и координация може да се разпадне, а това ще бъде най-лошият изход не само за страната, но също така и за нас. Няма по-добра политика за бъдещето на Балканите от сътрудничеството между Гърция и БЮРМ, което служи за стълб на стабилността в региона\", изтъкна Кодзиас.Гръцкият първи дипломат добави, че в действителност над 50 процента от населението на Македония са гласували в референдума, твърдейки, че действителният брой на избирателите е бил по-висок от официалния брой, тъй като официалните изборни списъци не са били осъвременявани от 20 години и включват около 200 хил. души, които вече са починали, и 350 000-400 000 хил. души, които са напуснали страната.\"Сигурен съм, че мнозинството в гръцкия парламент ще гласува за ратифицирането на Преспанското споразумение. Смятам, че повече от 151 депутати ще гласуват в подкрепа на ратификацията\", отбеляза Кодзиас.В неделя Македония проведе референдум за преименуването на БЮРМ на Република Северна Македония, което беше продиктувано от споразумението, подписано между Гърция и Македония през юни.Според официалните резултати 91,46 процента от избирателите са гласували за преименуването на страната, докато 5,65 на сто против споразумението. Избирателната активност обаче беше само 36,91 процента, което означава, че референдумът е невалиден, тъй като в него не са взели участие 50% плюс един от гражданите на Македония.", "date": "2018.10.02", "title": "Гърция притеснена: Разпадането на Македония ще е най-лошият сценарий"}
{"url": "https://news.bg/world/frenskata-politsiya-provede-antiteroristichna-operatsiya.html", "text": "Френската полиция нахлу в мюсюлмански религиозен център и арестува трима от лидерите за незаконно притежание на оръжие по време на операция тази сутрин. Според представители на правителството акцията е във връзка с подозрения, че центърът поддържа контакти с терористични организации, информира \"Ройтерс\".Около 200 полицаи, включително и елитни части от Париж, са взели участие в акцията в Центъра Zahra France и домовете на дузина членове до пристанищния град Дюнкерк.\"Това е антитерористична операция\", обявиха властите в съобщение.Допълва се, че задържаните са подкрепяли няколко терористични организации и движения, което е в противоречие с ценностите на Франция.Вътрешният министър Жерар Колон заяви, че трима души са задържани след откриването на незаконно оръжие.", "date": "2018.10.02", "title": "Френската полиция проведе антитерористична операция"}
{"url": "https://news.bg/society/padnala-mazilka-rani-mazh-v-kazanlak.html", "text": "Част от мраморна облицовка на поликлиниката в Казанлък падна върху мъж, преминаващ край сградата, съобщи Нова телевизия.Пострадалият е със счупен крак и наранявания по главата. Няма опасност за живота му.От Община Казанлък обясняват, че сградата на поликлиниката не е ремонтирана повече от 40 години. Предстои цялостното ѝ обновяване.Мястото на инцидента е обезопасено, а специалисти проучват дали има риск да паднат и други части от облицовката на фасадата.", "date": "2018.10.02", "title": "Паднала мазилка рани мъж в Казанлък"}
{"url": "https://news.bg/crime/zadarzhaha-18-bezhantsi-v-gora-kray-am-trakiya.html", "text": "По сигнал на жител в гориста местност в близост до 64-ти километър по посока за София са задържани 18 бежанци, съобщиха от МВР. Полицаите установили на място 14 мъже и 4 деца без документи за самоличност.Предстои установяване на самоличността на мигрантите, както и от коя държава идват и как са влезли на територията на страната ни.Разследването по случая продължава. ", "date": "2018.10.02", "title": "Задържаха 18 бежанци в гора край АМ \"Тракия\" "}
{"url": "https://news.bg/politics/remontat-na-bul-dondukov-zabavil-premestvaneto-na-parlamenta.html", "text": "Ремонтът на столичния бул. \"Княз Ал. Дондуков\" е забавил обновяването на Парламента. Това е една от причините законотворците все още да са в старата сграда, а не в обновена работна среда в сградата на бившия Партиен дом.Николай Бациев от дирекция \"Управление на собствеността\" разходи представители на медиите из новите кулоари на властта.Бъдещата пленарна зала също ще е съвсем нова. На депутатските банки ще има зарядни за таблет и телефон. Те са по-широки и позволяват работа с лаптоп. Има система за евакуация.Предвидено е място за ВИП гости. Осигурени са две отделни зони за медиите. Предстои монтаж на климатични системи и пожароизвестяваща система. Запазени са старите архитектурни елементи, поясни Бациев.Депутатите ще седят на сини столове. Цветът е избран заради синьото на знаме на ЕС. Атракция представлява стъкленият купол над тях. Имахме много работа, подчерта Бациев. Съоръжението е сложно за изпълнение. Около 500 квадрата е стъклопакета. Подобен стъклен купол има в Бундестага.Стъклопакетът ще осигури постоянна слънчева светлина за народните избраници. Обмисля се депутатите да правят изказване от място, за да не се губи време да излизат на трибуната. Това обаче ще наложи промяна в правилника на НС.Строителството ще приключи в средата на 2019. Предстоят още процедури за оборудването в новата пленарна зала.", "date": "2018.10.02", "title": "Ремонтът на бул. \"Дондуков\" забавил преместването на парламента"}
{"url": "https://news.bg/int-politics/yunker-predupredi-mey-bez-sdelka-za-brekzit-ako-ne-se-dogovorim-za-irlandskata-granitsa.html", "text": "Председателят на Европейската комисия Жан-Клод Юнкер отправи ново предупреждение към британския премиер Тереза Мей, че трябва да има споразумение за ирландската граница, ако иска сделка за Брекзит. Въпреки отхвърлянето на основни елементи от проекта за Брекзит на Тереза Мей по време на неформалната среща на върха на ЕС в Залцбург през миналия месец, Юнкер настоя, че ЕС все още иска споразумение. В изказване обаче пред депутатите от Европейския парламент в Страсбург преди следващата среща на върха на ЕС в Брюксел на 18 октомври, Юнкер подчерта, че ЕС няма да прави компромиси по основни принципи. По думите на шефа на ЕК, Европейският съюз иска да сключи споразумение с Обединеното кралство и \"онези, които смятат, че без сключване на споразумение ще бъде по-добро решение, не са наясно с трудностите, които подобен сценарий би означавал\", съобщава \"Политико\".Юнкер обеща да смекчи напрежението, седмици след като председателят на Европейския съвет Доналд Туск и най-влиятелните лидери на страните членки на ЕС - германският канцлер Ангела Меркел и френският президент Еманюел Макрон, отхвърлиха по-голямата част от плана на британския премиер Тереза Мей за отношенията след Брекзит на срещата в Залцбург.\"Когато става въпрос за границата между Република Ирландия и Северна Ирландия, ние се придържаме към възгледа, който изразихме толкова много пъти: Ирландия е на първо място\", коментира Юнкер.По време на дебата по подготовката на следващата среща на върха на ЕС на 18 октомври, евродепутатите реагираха остро на коментарите на външния министър на Великобритания Джереми Хънт, който обвини лидерите на ЕС, че се опитват да превърнат Общността в затвор и оприличи техните действия на репресиите, извършвани по времето на СССР.Имайки предвид консерваторите на Тереза Мей, преговарящият за Брекзит от страна на Европейския парламент Ги Верхофстад обеща, че ЕС няма да \"потъпква нашия проект за спасяването на партия, която е дълбоко разделена\" и \"очевидно не е в състояние да намери обща позиция за излизане от бъркотията около Брекзит\".Той също така атакува бившия британски външен министър Борис Джонсън, определяйки плана му да построи мост към Северна Ирландия \"налудничав\" и се пошегува, че Джонсън \"е по-известен с изгарянето на мостове\".От своя страна лидерът на групата на Прогресивния алианс на социалистите и демократите Удо Булман разкритикува остро \"безотговорното държавно ръководство в Обединеното кралство\".Дори председателят на Европейския парламент Антонио Таяни предприе рядка намеса в разискването, отбелязвайки, че \"има различия между Съветския съюз, който причини милиони жертви\", и ЕС.", "date": "2018.10.02", "title": "Юнкер предупреди Мей: Без сделка за Брекзит, ако не се договорим за ирландската граница"}
{"url": "https://news.bg/world/natsionalistite-v-kvebek-prekratiha-blizo-15-g-upravlenie-na-liberalite.html", "text": "Жителите на канадската провинция Квебек за първи път избраха националистическо регионално правителство, съобщава \"Ройтерс\".Дясноцентристката \"Коалиция Бъдеще Квебек\" е на път да прекрати близо 15-годишно либерално управление. Партията, която в изборната си програма залага спиране на имиграцията, се очаква да спечели повечето места във втората най-населена провинция в Канада, показват предварителните резултати.Подобна промяна настъпи и в Онтарио, където Прогресивно-консервативната партия на Онтарио на премиера Дъг Форд пое властта през юни, прекратявайки 15-годишно либерално управление в най-населената провинция в Канада.Либералите управляват в Квебек 13 г. през последните 15 г.\"Коалиция Бъдеще Квебек\" обещава да съкрати имиграцията на година с 10 000 души и да изгони новите жители, които се провалят на изпити по френски език и за ценностите на Квебек в рамките на три години.\"Гражданите на Квебек ясно показаха желанието си за промяна\", обяви либералният лидер и бивш премиер на Квебек Филип Куяр и добави, че това ще се отрази на политическото му бъдеще.Избирателната комисия в Квебек съобщи, че \"Коалиция Бъдеще Квебек\" взема 73 места в 125-местния парламент, а либералите са втори с 32 места.Лидерът на \"Коалиция Бъдеще Квебек\" Франсоа Лего е поздравен за победата от премиера Джъстин Трюдо.", "date": "2018.10.02", "title": "Националистите в Квебек прекратиха близо 15 г. управление на либералите"}
{"url": "https://news.bg/world/ot-3-oktomvri-zapochva-lotariyata-na-sasht-za-zelena-karta.html", "text": "Държавният департамент на САЩ обяви официално изданието на Програмата за разнообразяване на имигрантския поток (DV) за 2020 година.Тази година заявленията за участие в лотарията за зелена карта ще могат да се подават от 12 часа на обяд на 3 октомври до 12 часа на обяд на 6 ноември българско време.Кандидатите могат да попълнят електронния формуляр E-DV на адрес  през периода за регистрация.Програмата DV-2020 ще се проведе изцяло по електронен път и заявки за участие, изпратени по пощата, няма да се приемат.От тази година има промени в общите правила за участие. Досега се дисквалифицираха молби, в които не са включени съпруг, съпруга или дете. От тази година вече ще няма да се разглеждат и молбите, при които в заявката за участие са включени лица, които не са съпруг, съпруга или дете с право на участие на основния кандидат.Това е изключително важно за семействата в България, които живеят заедно без официално сключен брак, информират от посолството на България в САЩ.Законът допуска подаването на само един електронен формуляр за всеки участник за всеки регистрационен период. Кандидати, които са изпратили повече от един формуляр, ще бъдат дисквалифицирани. Възможно е обаче съпруг и съпруга да подадат по един отделен формуляр, като включат в него своя брачен партньор, ако и двамата отговарят на изискванията.Няма такса или изискуема сума за попълване на електронния регистрационен формуляр за участие в програмата. Участниците ще получат официален номер за потвърждение на регистрацията си.Изключително важно е този номер да се пази до 30 септември 2020 година. Единствено чрез него участниците ще могат да проверят дали са изтеглени в програмата DV-2020.Всички участници, включително тези, които не са избрани, ще могат да проверят статуса на заявката си за участие чрез функцията Entrant Status Check на уебсайта на програмата  след 7 май 2019 г.Изтеглените участници, които отговорят на указанията, предоставени им на страницата за проверка Entrant Status Check, ще получат информация за насроченото интервю за имигрантска виза също чрез Entrant Status Check.Данните за DV-2020 ще бъдат достъпни чрез Entrant Status Check поне до 30 септември 2020 г. Държавният департамент на САЩ няма да изпраща уведомления до изтеглените за резултата от участието им или писма с датата им за интервю по електронната или обикновената поща.Всеки получател на писмо или имейл, в който се твърди, че е спечелил от програмата (лотарията за зелена карта) или му се обещава зелена карта, може да е сигурен, че съобщението е подвеждащо и/или измамно.Освен това не се извършва плащане към трета страна в процеса по кандидатстване за виза от лотарията за зелена карта. Единственото необходимо плащане е самата такса за виза, която се плаща в Посолството на САЩ у нас.Инструкциите за лотарията за зелена карта са публикувани на английски и на български в сайта на Посолството ни в САЩ.", "date": "2018.10.02", "title": "От 3 октомври започва лотарията на САЩ за зелена карта"}
{"url": "https://news.bg/world/darzhavniyat-dalg-na-sasht-s-nov-istoricheski-rekord-usd21-5-trln.html", "text": "Държавният дълг на САЩ достигна нов рекорд от 21,5 трилиона долара, съобщава Washington Examiner.Американската медия отбелязва, че в края на фискалната 2017 година дългът е набъбнал до 20,25 трилиона долара. За една година дългът се е увеличил с 1,25 трилиона долара.Подчертава се, че за последните 11 месеца на настоящата фискална година държавните заеми са достигнали 895 милиарда долара - 222 милиарда долара повече в сравнение с година по-рано.Продължава да се увеличава и бюджетният дефицит. До 2020 г. ще достигне 1 трилион долара.", "date": "2018.10.02", "title": "Държавният дълг на САЩ с нов исторически рекорд – $21,5 трлн. "}
{"url": "https://news.bg/politics/karakachanov-polovinata-ot-tsenata-na-edin-samolet-otiva-za-poddrazhkata-mu.html", "text": "Половината от разхода за един самолет отива за поддържката му. Върху този критерии за избора на нов боен самолет акцентира министърът на отбраната Красимир Каракачанов по повод предстоящия избор на нови изтребители за българските Военновъздушни сили (ВВС), съобщи bTV.До крайния срок - 1 октомври оферти подадоха три държави - САЩ, Швеция и Италия, за четири вида бойни самолети - \"Ф-16\", \"Ф-18\", \"Грипен\" и \"Юрофайтър\".Каракачанов уточни, че работна група ще разглежда офертите 14 работни дни - някъде до 19 октомври. След това нова - политико-военна комисия ще преговаря за цената. В нея ще има военни, политици и икономисти. След това решение ще вземе Министерския съвет.Преговорите се водят с държави, за да няма съмнения за корупционни практики, уточни военният министър.Относно предложението от синдикатите на отбраната част от ремонта на бомбардоровачите Су-25 да бъде извършван в българския военен завод \"Авионамс\", който е наследник на бившия завод \"Георги Бенковски\" за ремонт на авиационна военна техника, Каракачанов направи интересно сравнение. \"И аз искам да изляза с Наоми Кембъл на вечеря, но не мога да платя сметката\", обясни Красимир Каракачанов.", "date": "2018.10.02", "title": "Каракачанов: Половината от цената на един самолет отива за поддръжката му"}
{"url": "https://news.bg/politics/presilva-se-che-zakonat-za-hora-s-uvrezhdaniya-e-osakaten-spored-biser-petkov.html", "text": "\"Малко се пресилва твърдението, че законопроектът за хората с увреждания е осакатен или е претърпял радикална промяна.\" Това заяви пред bTV министърът на труда и социалната политика Бисер Петков в отговор на готвения днес протест на майките на деца с увреждания.Припомняме, днес майките на деца с увреждания излизат на пореден протест. Недоволството ще бъде в 13 града в страната. Основната причина за новото недоволство е липсата на отделен закон за личната помощ.Петков пък е категоричен, че основните неща в законопроекта, които бяха договорени през последните месеци между министерствата и хората с увреждания, са запазени.Според социалния министър по препоръка на Министерството на финансите са отпаднали два фонда - Фонд заетост на хора с увреждания и мобилност и Фонд достъпна среда. Средства за тези дейности обаче били предвидени във финансовата обосновка на законопроекта.\"Другата бележка, която беше съобразена, е че не би следвало в законопроекта да има препратка към несъществуващи закони, т.е. има се предвид законопроекта за личната помощ и това също беше възразено чисто от правно-техническо естество\", обясни социалният министър.\"Необходимо е съгласие и затова вчера решението на съвета беше да се отложи разискването. От една страна ние се надпреварваме с времето, бързаме, за да придвижим, от друга страна има сериозни възражения, че от това страда качеството, че е възможно да не се съобразят всички важни неща в този законопроект\", коментира още Петков.Припомняме, вчера, 1 октомври, Националният съвет за интеграция на хората с увреждания не одобри варианта на Закона за хората с увреждания. Всички организации, включително и национално представителните, се обявиха против.", "date": "2018.10.02", "title": "Пресилва се, че законът за хора с увреждания е осакатен според Бисер Петков"}
{"url": "https://news.bg/world/amerikanets-frantsuzin-i-kanadka-pechelyat-nobela-za-fizika-za-novatorski-izobreteniya-v-lazernata-fizika.html", "text": "Кралската шведска академия на науките присъди Нобеловата награда за физика за 2018 г. на американец, французин и канадка.Артър Ашкин от една страна и от друга Жерар Моро и Дона Стрикланд получават наградата \"за новаторски изобретения в областта на лазерната физика\".Дона Стрикланд е едва третата жена, която е удостоена с наградата, което се случва за първи път от 55 г. Ашкин печели наградата за откритието си на оптически пинсети и приложението им в биологични системи. Това са научни инструменти, които използват лазарен лъч като привличаща и отблъскваща сила. С тях физически могат да бъдат премествани микроскопични обекти.Моро и Стрикланд поделят останалата половина от наградата за работата си върху развитието на ултракъси и високоинтензивни лазерни импулси.Техните открития се прилагат в медицината и други сфери на живота.Ашкин е роден в Ню Йорк през 1922 г.; Моро - през 1944 г. в Албервил, Франция, а Стрикланд - през 1959 г. в Гуелф, Канада.През миналата година наградата беше спечелена от двама американци и един германец - Кип Торн, Бари Бариш и Райнер Вайс. Те бяха удостоени \"за решителен принос към детектора LIGO и наблюдението на гравитационните вълни\".Повече от 200 души при 111 награждавания са получили Нобеловата награда за физика между 1901 и 2017 година. Един човек, Джон Бардийн, е печелил наградата два пъти. 55 години е средната възраст на нобеловите лауреати по физика.Церемонията по награждаването е по традиция на 10 декември в Стокхолм, когато и умира основателят на Нобеловата премия - шведският предприемач и изобретател Алфред Нобел (1833-1896). Носителят на Нобеловата награда получава 9 милиона шведски крони ( около 1 милион щатски долара).С вчерашното обявяване на Нобела за медицина започна седмицата на Нобеловите награди. Нобеловите награди за химия, мир и икономика ще бъдат присъдени съответно в сряда, петък и понеделник.Вчера американецът Джеймс Алисън и японецът Тасуку Хонджо спечелиха Нобеловата награда за медицина за нов метод за лечение на рака.", "date": "2018.10.02", "title": "Американец, французин и канадка печелят Нобела за физика за новаторски изобретения в лазерната физика"}
{"url": "https://news.bg/society/ekipi-pomagat-na-horata-v-pomorie-sled-poroya.html", "text": "В рамките на последното денонощие количеството валежи на територията на Поморие достигна до 142 л/ кв.м.Интензивният дъжд, паднал за изключително кратко време, доведе до натрупване на вода по улиците в най-ниските части на града. Това създаде затруднения и в движението по пътните платна и наводнения на приземни етажи в засегнатите улици.Кметът на общината Иван Алексиев е сформирал екипи, които да работят по сигнали на граждани за отводняване на домовете им.\"Всички системи за изпомпване на водата бяха в изправност и работиха по време на пороя и след това\", допълни кметът.Той заяви още, че екипите имат готовност да продължат да помагат на хората, пострадали от пороя.Алексиев благодари на колегите си от община Камено и град Българово за предоставените две допълнителни помпи в услуга на Община Поморие.По информация на БНТ укрепват и свлачището край \"Сарафово\".Специалистите от община Бургас са категорични, че свлачището преди надлеза на Сарафово се е получило от огромната маса вода, а не от ремонта, който е започнал преди дни заради проявила се фуга на съоръжението.Хората, които живеят в Сарафово казват, че такова нещо до сега не са виждали. ", "date": "2018.10.02", "title": "Екипи помагат на хората в Поморие след пороя"}
{"url": "https://news.bg/int-politics/frantsiya-zamrazi-aktivi-na-iran-svarzani-s-bomben-zagovor-osueten-ot-mosad.html", "text": "Франция е замразила финансовите активи на двама ирански граждани, както и активи на специалните служби на Иран. Това става ясно от публикации във френските медии, които се позовават на френския правителствен журнал.Франция обяви, че предотвратеният заговор за бомбено нападение на 30 юни благодарение на критична разузнавателна информация, предоставена от израелската шпионска служба \"Мосад\", е свързан със замразяването на активите.По-рано елитни полицейски части нахлуха в мюсюлмански център и в няколко резиденции в Северна Франция.Франция настоя пред дипломатите си и представители на министерството на външните работи през август да отложат за неопределено време всички несъществени пътувания в Иран, цитирайки предотвратен заговор за бомбено нападение и втвърдяване на отношението на Техеран към Франция, според вътрешен меморандум, видян от \"Ройтерс\".\"Мосад\" предостави на Германия, Франция и Белгия важна разузнавателна информация за атаката, което доведе до арести на членовете на клетка, ръководена от ирански дипломат.Всякакво втвърдяване на отношенията с Франция би могло да има по-широки последици за Иран. Франция е един от най-категоричните защитници на спасяването на ядреното споразумение между Иран и световните сили, от което президентът на САЩ се изтегли през май.", "date": "2018.10.02", "title": "Франция замрази активи на Иран, свързани с бомбен заговор, осуетен от Мосад"}
{"url": "https://news.bg/crime/nameriha-tyalo-na-89-godishen-mazh-do-zhp-relsi-v-oblast-shumen.html", "text": "Намериха тяло на мъж до жп релси в област Шумен, съобщи \"\".Сигналът за тялото на мъжа е подаден в Областната дирекция на МВР в Шумен вчера, 1 октомври. Според сигнала тялото се намирало до релсите между гарите на село Хан Крум и Търговище.Към мястото е изпратен полицейски екип. Униформените установили, че тялото е на 89-годишен мъж от село Троица. Същият бил починал.Обстоятелствата около смъртта на възрастния човек се изясняват.", "date": "2018.10.02", "title": "Намериха тяло на 89-годишен мъж до жп релси в област Шумен"}
{"url": "https://news.bg/world/nato-skochi-na-rusiya-zaplaha-ste-narushavate-yadren-dogovor.html", "text": "НАТО обвини Русия в нарушаване на ядрен договор, съобщава \"Политико\".Преди среща на военните министри генералният секретар на НАТО Йенс Столтенберг поиска Кремъл да даде обяснение за нова ракета., призова Столтенберг.На пресконференция преди срещата с военните министри Столтенберг открито обвини Москва в нарушаване на Договора за ликвидиране на ракетите със среден обсег на действие от 1987 г., който забранява цял клас ракети, които могат да бъдат използвани от Русия по цели в Европа.\"Сега този договор е под заплаха заради действия на Русия\", предупреди генералният секретар.Договорът от 1987 г. забранява всички ракети с обсег на действие между 500 и 5 500 километра. Също забранява американските крилати ракети \"Пършинг\", които са разглеждани от Русия като сериозна заплаха.От 2014 г. САЩ обвиняват Русия в нарушаване на договора. Вашингтон наложи санкции на Москва, за да принуди страната да го изпълнява. Но след като САЩ наложиха други санкции на Русия за Крим и Източна Украйна, мерките относно договора очевидно не са оказали ефект.Русия не е предоставила надеждна информация за тази нова ракета, продължи Столтенберг.Според него Москва наскоро е признала, че притежава нова ракета със среден обсег на действие, наречена 9M729 (или SSC-8), която нарушава договора.След години на отричане Русия наскоро призна, че притежава нова ракетна система, наречена 9M729, отбеляза той.Кремъл отрича, че нарушава договора и в същото време обвинява САЩ в нарушаване на споразумението със системата за противоракетна отбрана в Европа, включително в Румъния.В съобщение през декември 2017 г. Държавният департамент на САЩ нарече договора \"опора на международната сигурност и стабилност\".Срещата на военните министри е първото събрание на най-високо ниво от катастрофалната среща на върха през юли, когато президентът на САЩ Доналд Тръмп заплаши да извади страната от военния съюз, ако страните членки не увеличат разходите за отбрана.Министрите ще обсъдят този казус, както и развитието в Македония и Грузия.", "date": "2018.10.02", "title": "НАТО скочи на Русия: Заплаха сте, нарушавате ядрен договор"}
{"url": "https://news.bg/crime/do-900-ta-stranitsa-na-dispozitiva-stigna-golyamoto-chetene-na-ktb.html", "text": "Голямото четене на  стигна до 900-та страница на диспозитива, който е общо 5 000 страници.Днес се проведе поредното заседание по делото. За първи път обаче заседанието се проведе в сградата на Софийския районен съд на \"Петте кьошета\", а не в спецсъда на улица \"Черковна\". Това се е наложило, понеже спецсъдът разполага с 5 зали, от които само една може да побере всичките 17 подсъдими и техните адвокати, пише \"\".Преди началото на заседанието съдията по делото Виржиния Петрова обясни, че обвинителният акт ще се чете в сградата на СРС поне до Нова година.Томовете с делото обаче няма да бъдат местени, а магистратите ще носят само страниците, които ще се четат в съдебното заседание.От своя страна съдия Петрова трябва в седемдневен срок да дава графика на заседанията, за да бъде освобождавана зала \"Тържествена\" в Софийския районен съд за заседанията по мегаделото.За източването на 2.5 млрд. лв. от КРБ са подсъдими общо 18 души, сред които и , който се намира в Сърбия.Адвокати прогнозираха, че четенето на обвинителния акт ще продължи до лятото на следващата 2019 година. Той е 12 000 страници, като само диспозитива е 5 000 страници.", "date": "2018.10.02", "title": "До 900-та страница на диспозитива стигна голямото четене на КТБ"}
{"url": "https://news.bg/society/roditeli-alarmirat-za-opasen-fizkulturen-salon-v-stolichno-uchilishte.html", "text": "Родителите сигнализираха за некачествено строителство на физкултурен салон в столичното 48 ОУ, съобщи bTV.По думите им това застрашава безопасността на учениците.Проблемите започват скоро, след като учениците започват да използват новата зала. Според родителите и ръководството на училището причините са в некачествено извършената работа.Подават сигнали до общината и фирмата извършител не веднъж.Родителите споделят, че салонът в училището е построен след 30 години чакане.Старият физкултурен салон бил е премахнат още преди години, защото бил опасен. Така децата били принудени да спортуват в сутерена.След протести и обещание на столичният кмет Йорданка Фандъкова салонът е построен.Столична община отпуска над 400 000 лева за изграждане на салона. По информация на bTV фирмата изпълнител отрича щетите да са в следствие от строителната работа, а общината вече е насрочила проверка, която да установи причините да дефектите.Докато бъде обезопасен салонът, децата ще спортуват единствено на двора.", "date": "2018.10.02", "title": "Родители алармират за опасен физкултурен салон в столично училище"}
{"url": "https://news.bg/int-politics/premierat-na-italiya-kategorichen-nyama-da-se-otkazhem-ot-evroto.html", "text": "Премиерът на Италия Джузепе Конте се зарече, че страната му няма да се откаже от общата европейска валута.\"Ние не можем да се откажем от него\", подчерта той и отхвърли \"други мнения\", изразени по този въпрос, като заяви, че те нямат нищо общо с политиките на неговото правителство.Правителството в Рим уважава институциите на Европейския съюз, подчерта Конте, като е готово да проведе диалог с Брюксел по въпроса за заложения бюджетен дефицит в размер на 2,4% за фискалната 2019 г.Вицепремиерът Луиджи ди Майо заяви по-рано днес, че правителството отказва да промени бюджетния си план, в който е заложен дефицит от 2,4 процента въпреки критиките на ЕС, но потвърди членството на Италия в еврозоната.Представители на Европейския съюз в Брюксел предупредиха, че проектобюджетът на Италия противоречи на основните правила за ограничаване на задлъжнялостта на страните от Общността и трябва да бъде коригиран. ", "date": "2018.10.02", "title": "Премиерът на Италия категоричен: Няма да се откажем от еврото"}
{"url": "https://news.bg/politics/parvanov-bsp-tryabva-da-ostavyat-gerb-da-svarshat-chernata-rabota-v-zdraveopazvaneto.html", "text": "\"Опозицията е в правото си да иска вот на недоверие. Това е начин да се предизвика дебат, но сега не е моментът. \" Това коментира пред БНТ експрезидентът Георги Първанов.По думите му министър Кирил Ананиев познава много добре проблемите в здравоопазването и ако някой може да направи реформата това е той.\"Ако опозицията трябва да прави тази реформа ще ѝ бъде много трудно\", заяви Първанов.Той смята, че по-добрата реакция на опозицията е да остави опонента да свърши черната работа и след това да се радва на резултатите.Георги Първанов коментира и отношенията между институциите като заяви, че напрежение ще има, но трябва да има съгласие по значимите за страната теми.\"Президентът трябва да създава атмосфера да се взема най-разумното решение на страната\", категоричен е Първанов.По отношение на проваления референдум в Македония той призова страната да вземе пример от България, вместо да си мерят силите от избори на избори.\"Консенсус е необходим за да може Македония да върви напред. След като видяхме, че името не се приема, е грешно да го вкарват в парламента и да се изостря още повече напрежението\", смята експрезидентът. Според него се очертава заплаха от нови избори в Македония и една перспектива на постоянна нестабилност.По думите му България трябва да призове партньорите си от НАТО и ЕС да приемат страната с името Република Македония.По въпроса за избор на нов изтребил Първанов подчерта, че трябва да се прави такъв избор, който е полезен за българската армия.", "date": "2018.10.02", "title": "Първанов: БСП трябва да оставят ГЕРБ да свършат черната работа в здравеопазването"}
{"url": "https://news.bg/disasters/pet-zemetreseniya-v-indoneziya-tazi-nosht.html", "text": "Земетресение беше регистрирано в близост до южния остров Флорес в Индонезия.По данни на Геофизичния институт на САЩ трусът е бил с магнитуд от 6.2 по скалата на Рихтер.Засега няма данни за жертви и нанесени материални щети. Няма и издадено предупреждение за цунами.По данни на Европейския средиземноморски сеизмологичен център (EMSC) трусовете са били няколко. Първият трус е бил около 20 часа българско време, полунощ местно време. Той е бил с магнитуд от 6.0 по Рихтер. Трусът е визникнал до остров Сумба и е бил с дълбочина от 10 километра.\nВторото земетресение е възникнало на същото място, до остров Сумба, 15 минути по-късно. Трусът е бил с магнитуд 5.9 по Рихтер, на 10 километра дълбочина.Третият трус е бил в 4.10 часа сутринта местно време, полунощ българско време. Трусът е регистриран отново на същото място и е бил с магнитуд от 4.2 по скалата на Рихтер, на 28 километра дълбочина. Четвъртото земетресение е било в 4.50 часа местно време, в същия район, с магнитуд от 5.6 по Рихтер, на 30 километра дълбочина. Петият трус е бил в 5 часа сутринта местно време, с магнитуд от 5.0 по Рихтер. Земетресението е регистрирани на остров Сулавеси. Трусът е бил с дълбочина от 10 километра.Междувременно стана ясно, че спасителните служби в страната са открили телата на 34 студенти по теология. Те загинали в църква вследствие на .Издирват се 8 чужденци, граждани на Белгия, Франция и Южна Корея.Припомняме,  при последните земетресения и възникналото цунами в Индонезия.В петък, 28 септември, мощно земетресение от 7.4 по Рихтер разтърси индонезийския остров Сулавеси. Трусът беше последван от цунами и вторични трусове с магнитуд от 5.8 по Рихтер.Земетресението образува , която заля градовете Палу и Донгала.", "date": "2018.10.02", "title": "Пет земетресения в Индонезия тази нощ"}
{"url": "https://news.bg/society/vavezhdat-vinetki-za-uikenda.html", "text": "\"Ще има нов вид винетка - за уикенда, но все още не е решено каква ще е нейната цена и за какъв период ще важи.\"Това заяви пред bТV Радослав Николов, съветник в Министерството на регионалното развитие по въпросите за новата тол система.По думите му цените няма да се променят след въвеждането на електронните винетки от следващата година.Николов поясни още, че всички, които имат валидни хартиени винетки след януари 2019 г., няма да бъдат глобявани. Те трябва да ги презаверят, а ако не са го направили, регистрацията им в системата ще става на пътя.От 16 август 2019 г. влиза в сила тол таксуването за тежкотоварните автомобили.Очаква се новата тол система да донесе допълнителни приходи за ремонт на пътища.Припомняме, че на 17 септември представиха начинът за купуване на новите електронни винетки, а  са монтирани в цялата страна. Освен от терминал за самообслужване, електронна винетка ще може да се купи от уеб портал и от мобилно приложение, които все още се разработват", "date": "2018.10.02", "title": "Въвеждат винетки за уикенда"}
{"url": "https://news.bg/crime/do-2030-g-katastrofite-mogat-da-stanat-parva-prichina-za-smartnost-v-sveta-spored-mvr-shefa.html", "text": "Около милион и двеста хиляди души загиват годишно на пътя. Ако не се предприемат мерки, до 2030 година това ще стане петата основна причина за смъртност в света.Това обяви вътрешният министър Младен Маринов на конференция, посветена на пътната безопасност в страната.Маринов обясни, че за него е чест да открие конференцията, която се провежда под егидата на отминалото Българско европредседателство на Съвета на Европейския съюз. Целта е да се подобри управлението на пътната безопасност и да се почерпи опит от другите държави членки на Европейския съюз, поясни той и добави, че трябват конкретни препоръки за България.Катастрофите са сред най-актуалните проблеми в глобални свят, отбеляза Маринов. ЕС и България са далеч от стратегията за пътна безопасност, изрази съжаление вътрешният министър.Пътният травматизъм остава водещият за лица до 14-годишна възраст на общо европейско ниво, уточни той.Според статистиката на Маринов от началото на годината при пътно транспортни произшествия са загинали 24 деца, което е почти цял един клас. Човешките грешки са причина за над 96% катастрофи, а само 1.5% по вина на пешеходците.До 2020 загиналите, вследствие на катастрофите, трябва да намалеят до 388 души, а ранените до 6 363.Зад цифрите се крият стотици тежки трагедии и загуби, а няма семейства, които да не са изпитали тежката война по пътищата, посочи Маринов. Той обясни, че участниците в движението, поведението на водача, техническото състояние на автомобила и пътната инфраструктура трябва да са основа, с която да се съобразяват всички.Маринов призова всички институции и граждани да работят заедно, за да намалеят пътно транспортните произшествия. Неспазването на правилата на движение, агресивното движение и нетолерантното поведение както на пешеходците, така и на шофьорите трябва да са предпоставки, с които трябва да се ангажираме абсолютно всички, апелира силовият министър.Маринов призова и да се изгради единна транспортна система, с която да намалее смъртността. ", "date": "2018.10.02", "title": "До 2030 г. катастрофите могат да станат първа причина за смъртност в света според МВР шефа"}
{"url": "https://news.bg/world/kitayski-boen-korab-zahodi-na-41-metra-ot-amerikanski-razrushitel.html", "text": "Китайски боен кораб се приближи на 41 метра от американски разрушител в Южнокитайско море, съобщиха американски военни представители, цитирани от Си Ен Ен.Разрушителят на САЩ е провеждал операция за защита на свободното мореплаване до островите Спратли в акваторията. Корабът е направил маневра, \"за да избегне сблъсък\" заради \"опасното\" захождане от страна на китайския кораб.Китайският разрушител Luyang направи опасна и непрофесионална маневра до USS Decatur край рифа Гавин в Южнокитайско море, обяви капитан Чарлз Браун, говорител на Тихоокеанския флот на САЩ, който потвърди инцидента в съобщение до медията.Браун добави, че китайският кораб е извършил няколко агресивни маневри и същевременно е предупредил Decatur да напусне района. Той разкри, че китайският разрушител се е приближил на 41 метра от американския кораб, допълвайки, че Decatur е трябвало да извърши маневра, за да избегне сблъсък.\"\", категоричен е капитанът.Карл Шустър, бивш военноморски капитан, който има 12 г. опит, коментира, че капитаните на корабите е трябвало да реагират в рамките на няколко секунди.\"Това е много опасно. Капитаните са много нервни, когато корабите се приближат на по-малко от 900 метра\", отбеляза Шустър, който в момента е преподавател в университет на Хавайските острови.Инцидентът е станал на фона на растящото напрежение между Китай и САЩ.", "date": "2018.10.02", "title": "Китайски боен кораб заходи на 41 метра от американски разрушител"}
{"url": "https://news.bg/education/mon-se-hvali-s-novata-si-programa-za-patna-bezopasnost.html", "text": "Министерство на образованието и науката подготвя нова учебна програма, с която цели да научи децата на пътна безопасност. Тя предвижда 56 часа в часа на класа и редица педагогически ситуации в детските градини.Предстоящите промени представи заместник-министърът на образованието Таня Михайлова по време на конференция, посветен на темата за пътната безопасност.С програмата се има за цел да се развият умения и компетентности на всички деца, най-честите причини за пътно транспортните произшествия, как се оказва първа помощ, насоки за учителите и други.МОН се отнася отговорно към всяка една инициатива за осигуряване на живота и здравето на децата.\"Никой не иска да има празна класна стая или сълзи в очите на дете, което е загубило родителите си\", подчерта Михайлова и добави, че трябва да направим пътищата по-сигурни.\"Заедно с \"Пътна полиция\", Българския червен кръст (БЧК), Съюза на българските автомобилисти (СБА) и родителите трябва да покажем на децата, че детската безопасност на пътя е най-важна, призова Таня Михайлова.На конференцията присъстваха още председателят на Изпълнителна агенция \"Автомобилна администрация\" Бойко Рановски, Иван Табаков от Агенция \"Пътна инфраструктура\" (АПИ), Главен инспектор Росен Рапчев от Главна дирекция \"Национална полиция\" (ГДНП).", "date": "2018.10.02", "title": "МОН се хвали с новата си програма за пътна безопасност "}
{"url": "https://news.bg/regions/prashtat-voenni-pri-minata-po-patya-ruse-silistra.html", "text": "От Министерството на отбраната изпращат технически екип на мястото, където беше открита мина.Припомняме, тази нощ стана ясно, че . Първоначалната информация гласеше, че става въпрос за пехотна мина.Специалисти обаче допускат, че става въпрос за макет на мина, който вероятно служил за учебно средство.Мястото се охранява от полицейски патрули.Взривното устройство е открито на една от отбивките до помпената станция между граничния пункт \"Дунав мост\" и Дунавската индустриална зона \"Тегра\", в близост до кошче за боклук.В завод \"Дунарит\", който е част от военно-промишления комплекс, не се произвеждат такива мини, информира БНР.", "date": "2018.10.02", "title": "Пращат военни при мината по пътя Русе - Силистра"}
{"url": "https://news.bg/society/kmetove-nedovolstvat-za-razpredelyane-na-parite-ot-mezhduvedomstvenata-komisiya.html", "text": "\"Всяка година Междуведомствената комисия разполага с бюджет от 80 милиона, които не се знае по какъв начин се разпределят между общините.\" Това заяви пред БНР кметът на Садово Димитър Здравков.Според него средствата за превантивна дейност могат да идват през републиканския бюджет.\"Всеки кмет знае къде са слабите места на общината му и когато има отделени средства за превенция, в един кратък период от пет години ще имаме видим ефект и няма да се стига до наводненията, които се случват след всеки по-голям дъжд\", допълни ЗдравковПо думите ми няма никаква превантивна дейност с Междуведомствената комисия.Кметът на Садово даде пример с наводнение отпреди четири години в общината, пари за което са били преведени след три години. Той обясни, че се е обръщал към Министерството на финансите, но е получил отговор от заместник - министъра да изтегли кредит или да го финансира със собствени средства.Здравков подчерта, че явно държавата ще бъде мащеха за едни и майка за други.Кметът на Чепеларе Славка Чакърова също потвърди, че не е ясно как се разпределят парите от Междуведомствената комисия. За целта според нея трябва да се изготвят планове с критичните точки на местно ниво, за да се прецени какви средства са необходими преди изготвянето на следващия бюджет.", "date": "2018.10.02", "title": "Кметове недоволстват за разпределяне на парите от Междуведомствената комисия "}
{"url": "https://news.bg/crime/transportnoto-ministerstvo-razrabotva-strategiya-za-patna-bezopasnost-2020-2030-g.html", "text": "Министерството на транспорта, информационните технологии и съобщенията (МТИТС) разработва нова стратегия за пътната безопасност, която да обхване 2020-2030 година.Това обяви транспортният министър Росен Желязков по време на конференцията, посветена на пътната безопасност.В МТИТС се предвиждат редица мерки за оптимизиране на нормативната база и уредба на министерството. Сред тях са обучение и изпит на водачите и контрол върху полагане на теоретични изпити, закупуване на специализирани автомобили, в които да се полага съответния изпит, да се намали броят на тестовите въпроси, оптимизиране на техническата изправност и контрола на превозните средства, регистрационен режим и контрол над автосервизите, изграждане на електронни системи с необходимите документи, прехвърлянето на контролната дейност на пътя към МВР и др.Изправени сме пред тъжна статистика, която касае хиляди човешки съдби, изрази съжаление бившият шеф на КРС и добави, че основен приоритет на правителството е опазване на живота на хората.Само съвместните координирани усилия на обществото и държавните институции могат да доведат до конкретни резултати за намаляване на пътно транспортните произшествия.Транспортният министър припомни, че през 2011 г. е била приета Национална стратегия за подобряване на пътната безопасност.На прага сме на разработването на нова стратегия, която да обхване 2020-2030 г., защото се забелязва пряка тенденция за повтаряне на еднотипни действия, посочи Желязков.Поведение на участниците на пътя, техническата изправност, подготовка на водачите и контролът, трябва да се спазват. В работата по стратегията трябва да вземат участие всички заинтересовани страни по темата за пътната безопасност.Желязков увери, че правителството ще продължи да работи в посока намаляването на пътния травматизъм.", "date": "2018.10.02", "title": "Транспортното министерство разработва стратегия за пътна безопасност 2020-2030 г."}
{"url": "https://news.bg/world/rusnatsite-se-otkazaha-ot-tramp-sayuznitsite-na-sasht-se-otdrapvat.html", "text": "Руснаците се отказаха от президента на САЩ Доналд Тръмп. Процентът на руснаците, които са уверени, че американският лидер ще \"направи правилните неща по отношение на световните дела\", е спаднал през последната година от 53 на сто на 19%.Това показва годишно проучване на Pew за световните тенденции.41% от руснаците разглеждаха САЩ благосклонно в месеците след встъпването в длъжност на Тръмп - с 15% повече от края на мандата на Барак Обама. Но сега процентът падна до 26 на сто.По-голямата картина разкрива, че 70% от анкетираните в 25 държави не се доверяват на Тръмп. Само 27% са уверени, че американският лидер върши правилните неща. 50% одобряват действията на САЩ, а 43% са против. Повечето все още разглеждат САЩ като топ глобална сила, но се отчита и надигането на Китай.51% от анкетираните са на мнение, че САЩ уважават личните свободи на хората, докато 37% споделят противоположно мнение. На въпрос дали САЩ зачитат интересите на другите държави, 70% отговарят отрицателно, а 28% смятат, че го правят до голяма степен.Но най-голямото разочарование е при най-близките съюзници на САЩ. В Германия, където само 10% се доверяват на Тръмп, 75% споделят, че САЩ правят много по-малко тези дни за разрешаването на световните проблеми. Във Франция само 9% се доверяват на Тръмп, докато 81% смятат, че САЩ не зачитат интересите на държави като Франция, когато вземат външнополитически решения. Само 25% от канадците са с положително мнение за Тръмп, докато 63% заявяват, че САЩ правят по-малко в сравнение с миналото за разрешаването на световни проблеми.Най-ниското одобрение за Тръмп в проучването е в Мексико, където само 6% му се доверяват.Изключение е Израел, където подкрепата за американския лидер скочи от 56% до 69% през 2017 г., което предимно е в резултат на решението да се премести посолството на САЩ от Тел Авив в Йерусалим.31 на сто от анкетираните вярват, че САЩ играят по-важна роля в света днес в сравнение с преди 10 г.; 25% казват, че заемат по-маловажна роля и 35% вярват, че САЩ заемат толкова важна роля, колкото и преди десетилетие.При Китай ситуацията е ясна: 70% заявяват, че китайската роля на световната сцена е нараснала през последните 10 години (зад Китай са Русия с 41%, Германия с 35%, САЩ с 31%, Франция с 22% и Великобритания с 21%). 39% казват, че САЩ са водещата икономическа сила, докато 34 на сто посочват Китай.Картината с доверието към световните лидери е следната: Ангела Меркел (52%) и Еманюел Макрон (46%) получават по-голямо доверие в сравнение със Си Дзинпин (34%), Владимир Путин (30%) и Доналд Тръмп (27%).В проучването между 20 май и 12 август 2018 г. са участвали 26 112 души.", "date": "2018.10.02", "title": "Руснаците се отказаха от Тръмп, съюзниците на САЩ се отдръпват"}
{"url": "https://news.bg/society/za-devet-mesetsa-2000-voenni-dariha-krav.html", "text": "Близо 2000 военнослужещи от различни военни формирования в страната са се включили в кръводарителските акции от ВМА от началото на 2018 година до момента.Според данните, годишно в кръвния център на ВМА даряват кръв около 6000 души. Половината от тях са от структурите на Българската армия.Кръводарителските акции във военните формирования са целогодишни, а последната такава се проведе на 1 октомври в град Враца.\"Използвам случая, за да изкажа нашата огромна благодарност към тези момичета и момчета, които ни подкрепят във високохуманната кауза - битката за човешки животи\", коментира Румен Попов, началник на Кръвния център.Във ВМА периодично се организират кампании за насърчаване на безвъзмездното кръводаряване.През 2018 г. те се провеждат под знака на две годишнини - 140 години от създаването на Военномедицинската служба на българските Въоръжени сили и 25 години от основаването на Кръвния център на ВМА. Извън кампаниите, всеки желаещ може да дари в Кръвния център на ВМА, всеки ден, от 8.30 до 16.00 часа.", "date": "2018.10.02", "title": "За девет месеца 2000 военни дариха кръв "}
{"url": "https://news.bg/world/zaev-i-tsipras-mogat-da-poluchat-nobela-za-mir.html", "text": "Премиерът на Македония Зоран Заев и гръцкият му колега Алексис Ципрас са сред фаворитите да получат тазгодишната Нобелова награда за мир, съобщават гръцки медии, позовавайки се на Виктор Нумелин, специален кореспондент на шведската новинарска агенция ТТ за Нобеловите награди.Трудно е да се каже кой е номиниран и кой не е номиниран, защото това е полутайна, но те са споменати за наградата, отбеляза Нумелин.По думите му тази година много се говори за ситуацията на Корейския полуостров, за бежанската криза и за преговорите между Гърция и Македония.Според него мнозина вярват в комитета, че наградата може да бъде връчена на премиерите на Македония и Гърция.Но сега ситуацията е по-сложна след референдума в Македония, смята той.Припомняме, на проведения в неделя консултативен референдум повече от 90% от македонците одобриха сделката с Гърция, но при изключителна ниска избирателна активност от около 37%.В петък ще бъде връчена Нобеловата награда за мир. ", "date": "2018.10.02", "title": "Заев и Ципрас могат да получат Нобела за мир"}
{"url": "https://news.bg/crime/politseyska-kola-blasna-4-dushi-edna-zhena-e-pochinala.html", "text": "Една жена е починала, а 4 души са ранени след пътно произшествие с полицейски автомобил, съобщиха от пресцентъра на МВР.Инцидентът е станал вчера, 1 октомври, в Плевенско. Сигналът е постъпил в Областната дирекция на МВР в града около 17.20 часа.По първоначални данни полицейската кола е ударила 4 души, които се намирали на пътното платно след претърпяна катастрофа.Ранените, сред които и служител на полицията, който се возил в служебния автомобил, са откарани в болница. По пътя към медицинското заведение е починала жена, която пострадала при инцидента.На водача на служебната кола е взета кръвна проба за лабораторно изследване. Пробата за алкохол е била отрицателна.На мястото на инцидента незабавно е пристигнал директорът на ОДМВР - Плевен старши комисар Красимир Начев. Извършен е оглед в присъствието на следовател при Окръжната прокуратура в града.Работата по изясняване на причините, довели до произшествието, продължава.", "date": "2018.10.02", "title": "Полицейска кола блъсна 4 души, една жена е починала"}
{"url": "https://news.bg/world/kndr-ima-mezhdu-20-i-60-yadreni-bombi.html", "text": "Топ южнокорейски представител заяви пред депутати, че Северна Корея има между 20 и 60 ядрени бомби, съобщава АП.Осведомителната агенция отбелязва, че за първи път Сеул публично разкрива размера на ядрения арсенал на КНДР.Министърът на националното обединение Чхо Мьон-кьон обяви пред парламента, че КНДР има между 20 и 60 бомби. Той отговори на въпрос на депутат. Министърът поясни, че информацията е на разузнаването.Националната разузнавателна служба на Южна Корея не е коментирала информацията.Чхо Мьон-кьон може неволно да е разкрил информацията, според АП. От министерството му отбелязаха, че коментарите на Чхо Мьон-кьон не означават, че Република Корея ще приеме КНДР като ядрена държава и поясниха, че дипломатическите усилия на Сеул за ядрено разоръжаване на Корейския полуостров ще продължат.Оценката на Сеул за ядрения арсенал на КНДР не се различава много от други експертни оценки.Според доклад на южнокорейското правителство вярва се, че КНДР е произвела 50 килограма плутоний за най-малко 8 бомби. По-рано тази година експерти обявиха, че КНДР има високообогатен уран в размер на 250-500 килограма, достатъчно за 25-30 ядрени оръжия.", "date": "2018.10.02", "title": "КНДР има между 20 и 60 ядрени бомби"}
{"url": "https://news.bg/politics/mrrb-podgotvya-visoki-standarti-za-remontiraneto-na-patishta.html", "text": "Министерство на регионалното развитие и благоустройството (МРРБ) подготвя наредба за поставяне на високи стандарти за качество при проектирането на пътната инфраструктура. При грешка на водача щетата трябва да бъде минимална или напълно предотвратена.Това обяви заместник-министърът на регионалното развитие и благоустройството Малина Крумова по време на конференция, посветена на пътната безопасност.Пътнотранспортните произшествия имат висока социално-икономическа цена, която зависи от системен подход между различните ведомства, държавните институции и сектори на обществото. Опазването на човешкия живот на пътя зависи от качественото изпълнение на всяка една институция, отговаряща за пътната безопасност на пътя, обясни Крумова.Сред другите мерки на регионалното министерство са безопасно движение, безопасна инфраструктура, нови национални нормативи за характеристики на пътищата, проектирането им и тяхната експлоатация, нови условия и изисквания на движението, условия за бързо въвеждане на проверка и други.Крумова посочи, че регионалното министерство работи и върху това да се улесни работата на проектантите и изпълнителите, с които пътищата да бъдат направени качествено. Другият основен приоритет пред МРРБ са по-строги правила за изпълнения на изискванията.Проблемът опира и в парите, когато говорим за транспортна инфраструктура, посочи зам.-регионалния министър, добавяйки, че трябва постоянен ремонт и поддръжка на пътищата, за да се гарантира на участниците в движението, че са почистени и безопасни.Тя изрази надежда практиката и препоръките на всички европейски партньори да бъде полезна за всички.", "date": "2018.10.02", "title": "МРРБ подготвя високи стандарти за ремонтирането на пътища"}
{"url": "https://news.bg/world/koalitsiyata-v-germaniya-prie-imigratsionna-reforma-po-model-na-kanada.html", "text": "Коалиционното правителство на Германия прие нов проектозакон за имиграцията, съобщават местни медии.Предложението дава приоритет на образованието, възрастта и финансовата сигурност. Законопроектът се основава на канадския модел.Тази сутрин коалиционното правителство обяви, че е постигнало съгласие за ново имиграционно законодателство след няколко месеца преговори. Новият законопроект е вдъхновен от канадския модел и ще затрудни достъпа на необразовани и бедни имигранти до Германия.Споразумението се \"придържа към принципа за разделение на бежанците и трудовата миграция\" и гарантира, че тези, които имат юридическо право да потърсят убежище спрямо германския закон, ще получат убежище.В предложението обаче се подчертава, че граждани на държави извън ЕС без образование или конкретно предложение за работа няма да могат да живеят в Германия.\"Не искаме никакви неквалифицирани имигранти от трети държави\", се отбелязва в постигнатото споразумение.Като при канадския модел имигрантите ще бъдат оценявани според нивото на образование, възрастта, езиковите умения, предложенията за работа и \"финансовата сигурност\".Споразумението беше подписано от трудовия министър от Социалдемократическата партия и вътрешния министър Хорст Зеехофер.Проектозаконът ще бъде гласуван в Бундестага.", "date": "2018.10.02", "title": "Коалицията в Германия прие имиграционна реформа по модел на Канада"}
{"url": "https://news.bg/press/i-mladen-marinov-iska-oshte-pari-za-mvr-sasht-shvetsiya-i-italiya-iskat-da-ni-dostavyat-iztrebiteli.html", "text": "Протест. \"Сега\":Майките на деца с увреждания искат обещаната им реформа Протестиращите майки от инициативата \"Системата ни убива\" настояват правителството да изпълни обещанията си реформи, съобщи Дарик. По-рано днес стана ясно, че от проекта са отпаднали голяма част от мерките, договорени с майките през последните три месеца, отпаднал е и текстът, според който личната помощ ще бъде уредена в отделен закон. Актуалният вариант на Закона за хората с увреждания е бил изпратен до заинтересованите страни още в петък. В него не присъства създаването на фондове за подкрепена заетост и за мобилност на хората с увреждания, няма срокове за изработване на стандарти за медицинските изделия и помощните средства. Това, че в него липсва текстът, според който личната помощ се урежда в отделен закон, по думите на омбудсмана Мая Манолова означава, че исканият от майките Закон за личната помощ няма да бъде гласуван. На 2 октомври майките започват протестни действия в цялата страна и ще търсят правата си, докато се случи реформата. От Националните организации на хората с увреждания отказаха да коментират обновения вариант на закона, но посочиха, че днес преди обяд са получили нов актуален вариант. Хитрино. \"24 часа\":Кметът на Хитрино отчете изразходваните средства за пострадалитеВ Хитрино необхванати щети няма. В населеното място се направи много, дори в повече. Това каза кметът на Хитрино Нуридин Исмаил на пресконференция в пресклуба на БТА в Шумен, по повод повдигнати въпроси от омбудсмана Мая Манолова при последното й посещение в Хитрино и направи отчет на изразходените до момента средства за пострадалите след инцидента в населеното място през 2016 г. На пресконференцията присъстваха и заместникът му Ахмед Ахмед, и председателят на Общинския съвет в Хитрино Мустафа Ахмед, предава БТА.\"В процеса на възстановяване на Хитрино не участва само общинската администрация. Набраните средства в сметките на БЧК се контролират и изразходват с решение на Националния обществен съвет. Тези, които са по Социалния фонд, в Министерството на труда и социалната политика, се изразходват с решение на управляващия орган на Фонд \"Социална закрила\" и се контролират от тях. Другата сметка, която Манолова засяга, е дарителската, с която разполага местният обществен съвет, отбеляза Нуридин Исмаил. Изтребители. \"Дума\":САЩ, Швеция и Италия искат да ни доставят изтребителиТри държави са отговорили на запитването на Министерството на отбраната за доставка на нов тип изтребител, стана ясно вчера. Готовност да ни снабдят с машини са заявили САЩ, Швеция и Италия. До предварително обявения срок вчера Министерството на отбраната е получило отговори за четири типа бойни самолети. В 15,00 часа бяха отворени всички предложения по реда на тяхното пристигане в МО.Първи на запитването от България са се отзовали американците, които предлагат нов F-18. Второто отворено предложение отново е американско - този път е за нов F-16. Швеция ни предлага нови \"Грипен\", а Италия - втора употреба \"Юрофайтър\".Припомняме, че шведите имат интерес към проекта от много години и дори бяха избрани за доставчик. ГЕРБ и \"Обединени патриоти\" обаче върнаха проекта \"за доработване\" с мотива, че по формални причини била изключена офертата на Португалия и САЩ за втора ръка F-16. Наблюдатели коментират, че американците очевидно са фаворитите на управляващите. Ще бъдат оценени всички оферти, а след това ще се вземе политическо решение, обяви зам.-военният министър Атанас Запрянов. Бюджет. \"Дума\":И Младен Маринов иска още пари за МВРНовият вътрешен министър Младен Маринов поиска повече пари да ведомството си. \"Колкото и голям да изглежда бюджетът на МВР, за сигурността трябват още пари, защото по-голяма част от средствата отиват за издръжка и заплати\", заяви той вчера в София. Маринов иска средства за инвестиции в нови технологии, в техническо обезпечаване и оборудване, както и за техническа защита.Маринов отказа да даде подробности за бъдещия главен секретар на МВР, който трябва да го замени на наскоро заемания пост. Стана ясно, че се спрягат имената на 3-4 души.На въпрос занижава ли КАТ броя на жертвите по пътищата, зададен във връзка с проучване на Института по пътна безопасност, Маринов отбеляза, че все още не се е запознал с въпросния доклад. Той посочи, че статистиката се води от ГД \"Национална полиция\", чиито служители следят и обобщават резултатите от цялата страна. \"Ако има някакви засечени проблеми, ще разпоредя проверка. Има отговорни хора, които отговарят за статистиката и би трябвало да си вършат работата качествено\", закани се вътрешният министър. Македония. \"24 часа\":ВМРО: Политиците в Македония станаха жертва на собствените си комплексиПолитиците в Македония станаха жертва на собствените си комплекси, коментират в позиция от ВМРО-Българско национално движение.\"Това, което се случи на референдума в Македония вчера, е еманация на водената десетилетия грешна политика. Няколко десетилетия след излизането на страната от Югославия и обявяването на независимостта всички управляващи се опитваха да налагат измислена нова национална идентичност. За разлика от други държави в региона, в Скопие уж прокламираха демокрация, а всъщност агресивно и открито продължаваха да налагат измислената от Коминтерна и налаганата с кървави репресии от Тито теза за македонизма\", посочват от партията.\"Повече от 30 години същите тези политици водеха антибългарска политика и насаждаха омраза между един и същи народ от двете страни на границата. Политиката на налагане на изкуствена македонска антична идентичност и антибългаризма бяха в основата на създаване на напрежение и със съседните държави. Поради тази причина беше пореден и конфликтът с Гърция, който прерасна в претенции за географското име Македония\", се казва в позицията.", "date": "2018.10.02", "title": "И Младен Маринов иска още пари за МВР; САЩ, Швеция и Италия искат да ни доставят изтребители"}
{"url": "https://news.bg/world/netanyahu-obvini-livan-i-hizbula-v-lazha.html", "text": "Израелският премиер Бенямин Нетаняху обвини Ливан и ливанската шиитска групировка \"Хизбула\" в лъжа, предадоха световните информационни агенции. Повод за изявлението му стана опитът им да отрекат твърдението му за ракетните обекти на Иран. Това твърдение бе направено от него пред Общото събрание на ООН. Премиерът изрази съжалението си, че ливанското правителство е готово да жертва сигурността на гражданите си, за да прикрие групировката.  заяви той. Също така Нетаняху отрече като \"абсурдни\" обвиненията на Иран, че стои зад атаката на парада от миналата седмица. Припомняме, че външният министър на Ливан Гебран Базил обяви по-рано, че Израел се опитва да \"оправдае още една агресия\" срещу страната с фалшиви твърдения за ракетни обекти, принадлежащи на подкрепяната от Иран радикална ислямистка групировка \"Хизбула\".По думите на Гебран Базил, неговото правителство няма да допусне ракетни съоръжения близо до летището и изтъкна, че \"Хизбула\" е \"по-мъдра\" от това да ги постави точно там.Израел и \"Хизбула\" водиха тежки сражения в продължение на около месец през 2006 г.Външното министерство на Ливан събра чуждестранни посланици, за да отговори на обвиненията на министър-председателя на Израел Бенямин Нетаняху, като ще ги разведе на обиколка на поне едно от местата в столицата Бейрут, което се намира близо до международното летище в Бейрут, в които Израел твърди, че има ракети. Външният министър призова посланиците да оборят \"лъжите\" на Израел.", "date": "2018.10.02", "title": "Нетаняху обвини Ливан и \"Хизбула\" в лъжа "}
{"url": "https://news.bg/world/hilyadi-kataluntsi-otbelyazaha-s-protest-godishninata-ot-referenduma-za-nezavisimost.html", "text": "Хиляди каталунци отбелязаха с протест в Барселона годишнината от референдума за независимост на провинцията от Испания. Протестиращи блокираха големи пътни артерии, булеварди и железопътни линии в Каталуния в опит да възродят каузата за отцепване от Испания.Демонстрациите са стигнали до сблъсъци и вандалски актове, съобщава се и за задържани. Днешните протести са организирани онлайн от Комитета за защита на републиката - местна активистка група, която се появи след незаконния референдум на 1 октомври 2017 г.Демонстрантите са носели плакати с надписи: \"Няма да забравим, няма да простим\". Лидерът Ким Тора, който призоваваше каталунците да не се отказват от битката за свобода от Мадрид, е произнесъл слово на протеста. Бившият лидер на Каталуния Карлес Пучдемон призова по-рано хората в испанската провинция, които се борят за отделяне от Испания, да продължат да бъдат упорити в усилията си, тъй като пълна независимост е единственият начин да се постигне демокрация. Пучдемон избяга в Белгия няколко дни след обявяването на Каталуния за независима държава. Декларацията беше прокарана в парламента в края на октомври 2017 г. Оттогава той превърна преследването на испанския съд срещу него в платформа за насърчаване правото на самоопределение в Европа.Бившият каталунски лидер води съдебни битки в Германия и Белгия за блокиране опитите на Мадрид да бъде върнат в Испания.", "date": "2018.10.02", "title": "Хиляди каталунци отбелязаха с протест годишнината от референдума за независимост "}
{"url": "https://news.bg/crime/politsiya-i-doti-obezvrezhdat-mina-kray-patya-ruse-silistra.html", "text": "Полиция и екипи на ДОТИ се отзоваха на сигнал за намерена противотанкова мина край пътя Русе - Силистра, предаде bTV. Взривното устройство е открито на една от отбивките до помпената станция между граничния пункт \"Дунав мост\" и Дунавската индустриална зона \"Тегра\". Мината била в близост до кошче за боклук.Предстои обезвреждане. Води се разследване как е попаднала мината там.От едната страна има земеделски земи, а от другата се редят ТИР-овете, които изчакват да преминат българо-румънската граница.", "date": "2018.10.02", "title": "Полиция и ДОТИ обезвреждат мина край пътя Русе - Силистра"}
{"url": "https://news.bg/world/rokadi-v-yaponskoto-pravitelstvo.html", "text": "Очаква се днес японският премиер Шиндзо Абе да обяви промени в японското правителство, предаде \"Ройтерс\".Вероятно някои от министрите ще запазят постовете си. Това са министрите на външните работи, финансите и търговията, които в момента водят преговорите със САЩ.Бивши министри на отбраната и икономиката ще се завърнат като такива в новия състав на кабинета, за да заменят сегашните. Абе бе преизбран преди месец и вече е най-дълго управлявалият японски премиер. Сред приоритетите му са свободната търговия и конституционната реформа. ", "date": "2018.10.02", "title": "Рокади в японското правителство "}
{"url": "https://news.bg/regions/zabrani-za-dvizhenie-na-tirove-po-patishtata-i-dnes.html", "text": "Забранява се движението на моторни превозни средства, предназначени за превоз на товари с техническа допустима максимална са над 12 тона.Това съобщават от АПИ. Ограничението е включително за състав с ремаркета и полуремаркета, селскостопанска и земеделска техника, трактори и специализирана строителна техника, както следва:целогодишно за периода на официални празници: последния работен ден преди празници - от 16:00 часа до 20:00 часа и последния почивен /празничен/ ден - от 14:00 часа до 20:00 часа. Забраната се отнася за всички периоди, в които е определен повече от един празничен ден.Забраната се отнася за всички периоди, в които е определен повече от един почивен или празничен ден.Ограниченията важат само за участъците от републиканската пътна мрежа, както следва:• Всички автомагистрали;• път I-1 с. Ребърково-Ботевград, като движението се пренасочва по път II-16 Ребърково-Своге-София;• път I-1 Благоевград-ГКПП \"Кулата\";• път I-4 п. в. \"Коритна\"-Велико Търново-Шумен;• път I-5 Русе-Велико Търново;• път I-8 ГКПП \"Калотина\"-София;• път I-9 Варна-Бургас;• път II-18 Околовръстен път София;• път II-99 Бургас-Царево.Забраната не важи за моторни превозни средства, които извършват превози на опасни товари (ADR), живи животни, бързо развалящи се хранителни продукти и товари на температурен режим.ІІ. СЪСТОЯНИЕ НА АВТОМАГИСТРАЛИТЕ:АМ \"Тракия\":Област София:Движението от км 14+270 до км 20+660 в посока Бургас е ограничено поради ремонтни-възстановителни дейности на виадукти при км 17+440 и км 18+140. Движението се осъществява двупосочно в платното посока София. В празничните и почивни дни се въвежда реверсивно движение както следва: за посока Бургас се обособяват две ленти на движение и една посока София. През последния почивен или празничен ден - една лента за движение посока Бургас и две посока София. Срок 20.12.2018 г.Движението по АМ \"Тракия\" от 45+900 до км 53+000 и в двете посоки се осъществява с повишено внимание поради констатирани неравности по пътната настилка. Скоростта на движение се ограничава до 90 км/ч. Срок 20.12.2018 г.Движението по АМ \"Тракия\" при Ихтиман от км 34+980 до км 41+560 в посока Бургас е ограничено поради ремонтно-възстановителни дейности на виадукти при км 37+390 и км 38+240. Движението се осъществява двупосочно в платното посока София.Област Пазарджик:Движението по АМ Тракия от км 89+000 до км 89+600 в посока София е ограничено поради ремонт на пътно съоръжение над р. Елшишка. Движението се осъществява двупосочно в платното посока Пловдив. Срок до 15.10.2018 г.Област Стара Загора:Временно движението в участъка Чирпан - Стара Загора от км 168+000 до км 208+100 се осъществява с ограничение на скоростта до 90 км/ч и в двете посоки с цел осигуряване безопасност на движението поради неравности на пътната настилка. Срок до 20.12.2018 г.Област Сливен:Движението по АМ Тракия в участъка на с. Загорци от км 232+300 до км 232+500 в посока Бургас се осъществява в едната лента поради ремонт на ОС /мантинела/. Ограничено е движението по изпреварващата лента.Област Бургас:Движението от км 308+107 до км 359+475 в участъка Деветак - Ветрен се извършва косене на тревни площи. Организацията на движение е сигнализирана с пътни знаци и конуси. Срок до 30.10.2018 г.АМ \"Хемус\":Област София:Движението по АМ \"Хемус\" от км 6+790 до км 11+850 посока София е ограничено поради ремонтни дейности по виадукт при км 9+360. Движението се осъществява двупосочно в платното посока Варна. Срок 03.10.2018 г.Движението от км 29+860 до км 35+150 в посока София е ограничено поради ремонтни дейности на виадукт при км 33+600 и тунел \"Витиня\". Движението се осъществява двупосочно в платното посока Варна. Срок 20.12.2018 г.Движението от км 30+260 до км 47+060 /от п.в. \"Витинска река\" до п.в. Ботевград/ е ограничено за МПС над 12 тона в двете посоки поради ремонтно - възстановителни дейности по виадукт \"Коренишки дол\" при км 36+450. Движението се осъществява по обходен маршрут: п.в. \"Витинска река\" - път I-1 /София - Ботевград/ - път II-17 /Ботевград - АМ \"Хемус\"/ - п.в. Ботевград. Срок 20.12.2018 г.Движението от км 34+010 до км 40+510 в посока София е ограничено поради аварийно - възстановителни дейности по виадукт \"Коренишки дол\" при км 36+450 и виадукти при км 37+520 км 37+920. Движението се извършва двупосочно в платното посока Варна. Срок до 15.12.2018 г.Движението по АМ \"Хемус\" от км 48+800 до км 53+690 в посока Варна е ограничено поради ремонтни дейности по виадукт при км 51+360. Движението се осъществява двупосочно в платното посока София. Срок 15.12.2018 г.Движението по АМ \"Хемус\" от км 4+100 до км 4+300 посока Варна се осъществява в една лента поради ремонтни дейности по пътната настилка в активната лента. Движението се извършва в изпреварващата лента. Срок 02.10.2018 г.Област Шумен:Временно движението на МПС в участъка от жп надлез на км 364+744 до надлез на км 365+597 се осъществява двупосочно в едно платно поради извършване на строителни и монтажни работи по мостовите съоръжения. Срок до 17:00 часа на 15.11.2018 г.АМ \"Струма\": няма ограничения.АМ \"Марица\": няма ограничения.АМ\"Черно море\":област Варна: Движението от км 0+000 до км 8+600 се осъществява двупосочно в едното платно посока Варна - Бургас поради ремонтни дейности на асфалтовата настилка съобразно ВОБД. Срок 23.12 2018 г.АМ \"Люлин\":Област София:Движението по АМ \"Люлин\" в посока София от км 7+100 до км 12+860 е ограничено за всички МПС поради изтичане на кална маса и опасност от срутване на скална маса на пътното платно при км 9+600. Ограничението е от втори тунел \"Люлин\" до първи тунел \"Мало Бучино\", където движението на всички МПС се осъществява двупосочно в платното посока София - Перник. Скоростта на движение се ограничава до 50 км/ч. Срок 20.11.2018 г.ІІI. ВЪВЕДЕНИ ОГРАНИЧЕНИЯ ПО ОСНОВНИТЕ ПЪТНИ НАПРАВЛЕНИЯ:1. Проходи:- \"Върбишки\" - затворен за всички МПС. Срок: целогодишно;- \"Златишки\" - затворен за всички МПС. Срок: целогодишно;- \"Айтоски\" - отворен за всички МПС;- \"Котленски\" - отворен за всички МПС;- \"Обзорски\" - отворен за всички МПС;- \"Печинско\" - отворен за всички МПС;- \"Превала\" - отворен за всички МПС;- \"Предел\" - отворен за всички МПС;- \"Републиката\" - отворен за всички МПС;- \"Ришки\" - отворен за всички МПС;- \"Рожен\" - отворен за всички МПС;- \"Троянски\" - отворен за всички МПС;- \"Пампорово\" - забранен за МПС над 3,5 т. Срок: целогодишно;- \"Вратник\" - забранен за МПС над 10 т. Срок: целогодишно;- \"Дюлински\" - забранен за МПС над 3,5 т. Срок: целогодишно;- \"Петрохан\" - забранен за МПС над 12 т както и тегленето на ремаркета и полуремаркета. Срок целогодишно;- \"Твърдишки\" - забранен за МПС над 10 т. Срок: целогодишно;- \"Шипка\" - забранено е движението на МПС, предназначени за превоз на товари с технически допустима максимална масанад 12 т от категория N3, както и тегленето на ремаркета и полуремаркета с технически допустима максимална маса над 10 т от категория О4. Срок: целогодишно.", "date": "2018.10.02", "title": "Забрани за движение на тирове по пътищата и днес"}
{"url": "https://news.bg/world/mey-gotvi-promeni-za-imigrantite-ot-es.html", "text": "Промени в британската имиграционна система подготвя премиерът Тереза Мей, предаде Politico. Те ще се отнасят за гражданите на страни от Европейския съюз. Ако те влязат в сила, то гражданите от ЕС и останалите мигранти вече ще бъдат третирани еднакво от властите. За тях ще важат общи правила.  обяви премиерът. Мей още като министър се обяви за намаляване на миграцията в Кралството и затягане на контрола. Това бе и основно британско искане по време на управлението на премера Дейвид Камерън, който накрая насрочи референдум.  Припомняме, че Лондон води тежки преговори с Брюксел по напускането си на Общността. \"Разводът\" трябва да влезе в сила и въпреки взаимното желание за компромиси, нерешените въпроси остават, а вариантът без споразумение е все по-вероятен. Правителството на Тереза Мей има 80-90% вероятност да сключи сделка с Брюксел по условията за \"развода\" между Великобритания и ЕС. Тази оценка представи в неделя в интервю по телевизия \"Скай нюз\" бившият министър за Брекзит Дейвид Дейвис.", "date": "2018.10.02", "title": "Мей готви промени за имигрантите от ЕС"}
{"url": "https://news.bg/weather/predimno-slanchev-i-topal-vtornik.html", "text": "Предимно слънчев и топъл вторник ни очаква. Това съобщават от НИМХ на БАН. Само над Източна България ще бъде облачно. Ще продължава да се затопля. Максималните температури ще са между 20 и 25 градуса.  Вятърът ще е слаб. Атмосферното налягане ще се повишава. ", "date": "2018.10.02", "title": "Предимно слънчев и топъл вторник"}
{"url": "https://news.bg/health/samo-palna-demonopolizatsiya-na-nzok-premahva-doplashtaniyata.html", "text": "Пълната демонополизация на НЗОК е по-лесно приложимият и по-ефективен модел от предлаганите от МЗ варианти за реформа. Това коментира пред news.bg д-р Стойчо Кацаров от Центъра за защита на правата в здравеопазването.Той изрази мнение, че за въвеждането на първия модел, , броят на населението и територията на страната не са фактор за ограничаване на броя на здравните каси.\"Аз бих отговорил с въпроса ? Ако е прекалено малка да има няколко здравни каси, тя е прекалено малка да има и няколко банки - да имаме само една банка Държавна спестовна каса и само една застрахователна компания - ДЗИ. Така беше до 89-та година. Това са аргументи от миналото\", заяви Кацаров в отговор на изказване.Да се премахне монополът на НЗОК е най-бързият и най-краткият път да се достигне до справедливата пазарна цена, особено при положение, че в момента 8% върху месечния доход се плащат само от 2 млн.души.\"Ако медицинската помощ изисква да се плаща повече от 8% върху доходите, ще разберем и ще трябва да ги плащаме. Може да се окаже, че са и по-малко, защото премахването на регулираните цени обикновено води до намаляване на цените, а не до увеличаване\", допълни Кацаров.Кацаров не вижда недостатъци на това да се премахне изцяло монополът на НЗОК и да можем да избираме в кой фонд да внесем нашата здравна осигуровка.По отношение на втория модел, предложен от МЗ (със задължително и допълнително застраховане) той смята, че също е някаква крачка в правилната посока, но е много сложен за прилагане. Според него може да възникнат сложни ситуации от това, че има повече от един осигурител. Може болницата да има договор с НЗОК за основния пакет, но да няма договор с избрания застраховател и да се окаже, че след проведено лечение един от двамата няма да плати. Системата на доплащане ще създаде трудности в администрирането, управлението и прилагането.По думите му, в момента дискусии се водят само по един от генералните въпроси, а именно монопола. От това произтичат всички останали, които трябва да бъдат уточнени. \"Ако приемем премахването на монопола на НЗОК, трябва да разпишем план за изграждане на Гаранционен фонд, система за балансиране на рисковете между отделните осигурителни фондове\", обясни Кацаров.Налага се изменение на нормативната уредба, свързана с договарянето на медицинската помощ и нейното заплащане, както и образуването на цените на отделните лечебни заведения.Според д-р Стойчо Кацаров корпоративното договаряне между съсловието и държавата трябва да се замени с пазарни механизми на договаряне на цени и условия на предоставяне на медицински услуги. С това ще отпадне необходимостта да се приемат регулативни стандарти и лимити за болници и легла.Няма рискове и няма опасност от доплащане, ако предварително цените на здравните услуги са ясни, смята Кацаров и предупреждава, че допълнителните плащания ще останат при прилагане на втория модел с допълнително застраховане.Въпреки отчетения риск от запазването на нерегламентираните плащания, той изрази убеждение, че с пълната демонополизация на здравната каса те ще бъдат премахнати, тъй като застрахователите могат да предложат различни пакети от услуги срещу различни осигуровки.При премахването на монопола ще се отворят възможности за много по-гъвкави решения от страна на различните осигурители. Някой може да предпочете да се застрахова на по-голяма сума и да получи възможността да се лекува в чужбина, например\", обясни Кацаров.Качеството на всяка една човешка дейност, според него, е резултат на конкуренция. Не може да бъде постигнато високо качество насила, с принуда.Кацаров не вижда проблем при отделните социални групи пациенти, ако монополът на НЗОК бъде премахнат. \"Не всичко трябва да става насила. Ако видиш своя интерес в това да се осигуряваш и да си гарантираш добро медицинско обслужване, всеки човек би го направил с удоволствие, а не защото ще му удържат лихви\", обясни той.", "date": "2018.10.02", "title": "Само пълна демонополизация на НЗОК премахва доплащанията"}
{"url": "https://news.bg/politics/valeri-simeonov-zadava-7-vaprosa-na-gospodari-na-efira.html", "text": "Вицепремиерът Валери Симеонов отправи 7 въпроса към предаването на Нова \"Господари на ефира\" във връзка със случая около репортера . Във социалната мрежа \"Фейсбук\" Симеонов се отправя лично към продуцента на предаването Юлиан Халваджиян. Според него от предаването са упрекнали \"всички други, но не и себе си\".Първият въпрос на Симеонов: \"\" Вицепремиерът продължава и пита какви са критериите за подбор на репортерите в предаването и има ли \"други такива като Върбанов\".Вторият въпрос: \"\" Симеонов не вярва, че операторът е бил подведен до последно от репортера Върбанов. Според вицепремиера кадрите от охранителната камера се виждало, че операторът е толкова виновен, колкото и репортерът.\"\"Третият въпрос: \"\" Тук Симеонов намеква, че вероятно репортерите и операторите на предаването не работят на трудов договор, което подсказвало, че е възможно да става въпрос за укриване на данъци и осигуровки.Четвъртият въпрос: \"Петият въпрос: При така създалата се ситуация колко души са \"изгорели\" от \"Господари на ефира\", пита Симеонов и допълва, че предаването правело скалъпени и пошли обвинения, които очернявали лични и фирмени репутации, включително и на политици.\"\", продължава вицепремиерът.Шестият въпрос: \"\" Според Симеонов спрямо текстовете на Закона за радио и телевизия (ЗРТ) за подобни манипулации вината се носела солидарно и от разпространителя.Седмият въпрос: \"\"Симеонов завършва поста си с думите:\"\"Припомняме, на 26 септември бе . Трима души нападнали и били репортера на \"Господари на ефира\" Димитър Върбанов, докато е правил разследване.В тази връзка на 26 срещу 27 септември вечерта, премиерът  над репортера и поиска спешно да му се докладва. Той коментира инцидента от .На база на съществуващата информация на 27 септември от  и се обяви за още адекватни мерки за защита на журналистите от насилие. за хранителни стоки във Велико Търново. Проверката им е приключила с няколко наказателни постановления. Сред нарушенията е констатирано, че в склада има продукти с изтекъл срок за годност. Тези продукти са спрени от реализация. Установени са и други нарушения.След това обаче наяве излязоха кадри от охранителни камери, които опровергаха версията на репортера Върбанов.  заради опит да подведе обществеността с действията си след приключване на репортажа, излъчен в предаването.Междувременно съдът във Велико Търново освободи двамата мъже, арестувани и обвинени в нанасяне на лека телесна повреда на репортера.Предвид кадрите, прокуратурата коментира, че се обмисля дали и какви ще са обвиненията срещу мъжете от склада, както и дали Върбанов също да бъде обвинен в престъпление срещу правосъдието.", "date": "2018.10.02", "title": "Валери Симеонов задава 7 въпроса на \"Господари на ефира\""}
{"url": "https://news.bg/society/sredizemnomorskiyat-tsiklon-podmina-balgariya.html", "text": "Средиземноморският циклон подмина България и времето се стабилизира. От днес се очаква затопляне, без валежи.Само от Поморие и бургаския квартал \"Сарафово\" са постъпили около 170 сигнала за наводнени къщи и приземни етажи. Екипи на пожарната до късно са извършвали отводнителни дейности, информира Нова.Наложило се е една възрастна жена да бъде евакуирана. Не се е стигнало до спиране на електричеството. Обстановката вече е спокойна.Дъждът предизвика и свлачище на ключов път - под моста към Летище \"Сарафово\".Пътят през самия мост е бил затворен заради ремонтни дейности и затова цялото движение е било пренасочено през кръговото кръстовище към квартал \"Сарафово\". Точно в този участък се е образувало километрично задръстване заради проливния дъжд. Тогава чакащите коли били изненадани от прииждащата земна маса, която буквално погълнала колите и ги изтласкала от пътя.От общината в Бургас са съобщили, че не е имало предварителни индикации, че теренът е опасен. Следва комисия от АПИ да установи дали причината за свлачището са ремонтните дейности или дъждът. Силен дъжд потопи улици в Поморие. Бяха наводнени приземни етажи и мазета. В \"Слънчев бряг\" бяха наводнени алеи и приземни етажи на хотели.В Ахтопол само за 3 часа паднаха 110 литра на квадратен метър дъжд.Сериозни валежи бяха отчетени и в Малко Търново, Хасково и Стара Загора.", "date": "2018.10.02", "title": "Средиземноморският циклон подмина България"}
{"url": "https://news.bg/crime/globa-ot-1000-do-5000-lv-za-napadenie-nad-lekar.html", "text": "Съдът предвижда наказание \"глоба\" от 1000 до 5000 лева за обвиняемата К.Б, която удари шамар на лекар от Спешното отделение в Казанлък, съобщиха от МВР. Ударът е довел до отоци и кръвонасядания на лицето.На 30 август лекарка била изпратена на адрес за спешен случай по сигнал на тел.112.След като пристигнали на адреса, лекарката прегледала пациентката, като преценила, че е добре да ѝ се направят изследвания в болница, поради което следвало да я закарат до спешното отделение.В момента, в който качвали пациентката в линейката до спешния екип се приближили мъж и жена- обвиняемата К. Б. и синът й. 39-годишната жена ударила шамар на лекарката, защото предишен ден те били посетили нейни близки и тя искала да им каже, че е останала недоволна.В това време дошъл възрастен човек, който се намесил, разбутал обвиняемата и синът й и те си тръгнали.Обвиняемата няма съдено минало.", "date": "2018.10.02", "title": "Глоба от 1000 до 5000 лв. за нападение над лекар"}
{"url": "https://news.bg/world/bratat-na-fethullah-gyulen-osaden-na-10-g-i-6-mesetsa-zatvor.html", "text": "Братът на Фетхуллах Гюлен е осъден на 10 г. и 6 месеца затвор в съда в Измир, съобщава Анадолската агенция, позовавайки се на съдебни източници.Кутбетин Гюлен, който е в ареста от 2 октомври 2016 г, е обвинен, че членува във въоръжена терористична организация. Гюлен, който твърди, че има здравословни проблеми, отхвърли обвиненията и поиска да бъде освободен.Според турското правителство \"Гюленистката терористична организация\" и живеещият в изгнание в САЩ Фетхуллах Гюлен са отговорни за организирането на неуспешния опит за преврат на 15 юли 2016 г., при който загинаха 251 души, а 2 200 пострадаха. Анкара също обвинява организацията, че стои зад дългогодишна кампания за сваляне на правителството чрез проникване в турските институции, особено в армията, полицията и правосъдието.", "date": "2018.10.02", "title": "Братът на Фетхуллах Гюлен осъден на 10 г. и 6 месеца затвор"}
{"url": "https://news.bg/int-politics/ukrayna-zapodozrya-rusiya-v-razpolaganeto-na-yadreno-orazhie-v-krim.html", "text": "Русия може да разположи в Крим ядрено оръжие и инфраструктура за него. Това обяви министърът на външните работи на Украйна Павло Климкин, цитиран от \"Интерфакс\".По думите му, от територията на Кримския полуостров също така се осъществявали доставките на оръжие за Сирия от страна на Русия.\"Сега Крим се превърна в една голяма руска военна база. Имаме обосновани подозрения, че там може да има ядрени оръжия или поне инфраструктура за ядрено оръжие\", изтъкна Климкин.Първият дипломат на Украйна отбелязал, че подчиненото му министерство планира да подготви проект за резолюция на Общото събрание на ООН по повод милитаризацията на Крим.Руският военен експерт Константин Сивков коментира изявленията на Павло Климкин, като ги нарече \"налудно изявление\" и \"глупости\".Крим беше анексиран от Русия през 2014 г.", "date": "2018.10.02", "title": "Украйна заподозря Русия в разполагането на ядрено оръжие в Крим"}
{"url": "https://news.bg/politics/borisov-iska-samoleti-godni-za-ohrana-i-za-boy.html", "text": "Новите самолети следва да могат да се използват не само за охрана на българското небе, но и да бъдат пригодни за бой. Това заяви премиерът Бойко Борисов пред медиите на откриването на \"Зимния дворец\" в София след ремонтните дейности.По думите на Борисов е важно не само да има пълна прозрачност на конкурса, но и самолетите да бъдат нови. Той добави, че разговарял с вицепремиера и министър на отбраната Красимир Каракачанов по темата. Борисов настоял бойните ни пилоти, които ще летят с новите самолети, също да участват в избора.Припомняме, вчера стана ясно, че .Офертите са от САЩ, Швеция и Италия. Предложените варианти за закупуването нови изтребители от САЩ са за F-18 и за F-16. Предложението от Швеция е за нов самолет \"Грипен\".Четвърто предложение е за употребяван изтребител \"Юрофайтер\" от Италия.Запитан относно протестите на хората с увреждания, премиерът Борисов изтъкна, че в новия бюджет за тях ще бъдат отделени 150 млн. лв. повече.Припомняме, днес майките на деца с увреждания излизат на пореден протест. Недоволството ще бъде в 13 града в страната.Според Борисов отпускането на допълнителните средства става възможно благодарение на добрата работа на приходните агенции, борбата с корупцията, контрабандата и с олигархията.Министър-председателят добави, че въпросните 150 млн. лв. трябва да се използват, така че да се обезпечат трите нови закона за хората с увреждания, които предстои да влязат в парламента за разглеждане. Заинтересованите страни трябвало да разпределят средствата правилно.Борисов посети обновения \"Зимен дворец\" в столицата заедно с министъра на младежта и спорта Красен Кралев. Съоръжението не беше сериозно реконструирано от пускането си в експлоатация през 1983 г.След ремонтните дейности на стойност 4 млн. лв. сградата вече има съвременен облик и не отстъпва на добрите европейски и световни образци за подобен тип съоръжения, пишат от пресслужбата на Министерски съвет.Предстои ремонт и на тренировъчната зала, който ще струва допълнително около 1 милион лева.Пред медии Борисов посочи и че трябва да се направи обсъждане дали Националният стадион е нужен на това място, или да се построи нов стадион на друго място, че събитията да не задръстват столицата. \"Ако спортната общественост прецени, че това е правилно решение, може да го направим\", каза премиерът.Министър-председателят коментира и  относно споразумението с Гърция за новото име на страната. Борисов посочи, че страната ни ще подкрепи Македония по пътя им към ЕС и НАТО. \"Оставям на македонските политици да преценят по какъв път да вървят след референдума. Всеки народ сам определя съдбата си\", коментира още той.", "date": "2018.10.02", "title": "Борисов иска самолети, годни за охрана и за бой"}
{"url": "https://news.bg/world/mey-es-ne-e-kato-sssr.html", "text": "Премиерът на Великобритания Тереза Мей заяви, че Европейският съюз не е като СССР, след като британският външен министър предизвика недоволство със сравняването на 28-членния блок с бившата съветска държава, информират \"Ройтерс\" и други агенции.В неделя външният министър Джереми Хънт предупреди ЕС, че е създаден, за да защитава свободите, но урокът от съветската история е, че ако се превърне в затвор, желанието за напускане се увеличава.Запитана за коментара на Хънт, Мей отбеляза: \"\".Тя отбеляза, че е готова да излезе с ново предложение пред ЕС за излизане от безизходицата на преговорите за Брекзит.Мей поясни, че планът на ЕС е неприемлив за Великобритания, тъй като Северна Ирландия остава в митническия съюз и това ще доведе до установяване на митническа граница в Ирландско море.", "date": "2018.10.02", "title": "Мей: ЕС не е като СССР"}
{"url": "https://news.bg/world/makedoniya-mozhe-da-se-prisaedini-kam-nato-yanuari-2019-g.html", "text": "Започнаха преговорите за присъединяване на Македония към НАТО и могат да завършат до януари 2019 г. Това съобщи генералният секретар на Алианса Йенс Столтенберг, цитиран от B92.\"\", разкри той пред журналисти преди среща на военните министри на страните членки в Брюксел.\"За Македония няма друг път към НАТО освен да приеме споразумението за промяна на името\", добави той.Припомняме, на проведения в неделя консултативен референдум повече от 90% от македонците одобриха сделката с Гърция, но при изключителна ниска избирателна активност от около 37%.Премиерът на Македония Зоран Заев е изправен пред трудната задача да прокара споразумението в парламента.", "date": "2018.10.02", "title": "Македония може да се присъедини към НАТО януари 2019 г. "}
{"url": "https://news.bg/crime/edva-60-obekta-napalno-dostapni-za-hora-s-uvrezhdaniya-otkri-kzd-v-tsyalata-strana.html", "text": "Кампанията \"Достъпна България\" започна на 3 декември 2017 г. Основните й цели бяха насочени към премахване на бариерите пред хората с увреждания и подобряване на достъпа им до институциите.Две са основните направления в кампанията - да показва добрите примери за достъпна среда и да популяризира проблемите на хората с увреждания, както и да оценява обекти от цялата страна.Оперативно оценките се извършват от април, а до края на септември са проверени 538 обекта, от които 60 са напълно достъпни, отчетоха от Комисията.Изпълнителният директор на Институт за модерна политика и член на Комисията за защита от дискриминация Петър Кичашки обясни, че за останалите 478 обекта е започнато производство. По Закона за защита от дискриминация КЗД има това право при постъпване на констативен протокол от регионален представител за извършена проверка на даден обект.Той представи данните от доклада на Комисията. По тип обект най-много от образуваните преписки са срещу банки и застрахователни дружества, както и срещу държавни и общински институции. По-малък е броят на преписките срещу обекти на мобилни оператори и търговски обекти като аптеки и пощенски станции.Преценката за типа обекти, които да бъдат проверявани от КЗД, се извършва от специална работна група с председател Златина Дукова. Проверките се извършват поетапно и засягат основно по-големи съоръжения. Комисията не разполага със специален бюджет за кампанията, заяви Кичашки.Петър Кичашки подчерта, че кампанията е безсрочна и от Комисията ще продължат с дейността си. Той обясни, че изграждането на достъпна среда в цялата страна изведнъж е непосилна задача. \"Това е задача, която изисква усилия на разнородни институции, обществени актьори, неправителствени организации, медии\", допълни той.България има системен проблем с достъпната среда. Нашите проверки показват, че съотношението недостъпни към достъпни обекти е поне 8:1, т.е. преобладаващо огромна част от българската обществена среда остава недостъпна за хората с увреждания\", посочи Кичашки.Дейността на Комисията е опосредствана и от законодателната инициатива на другите органи. \"Единственото, което на нас ни липсва, за да се случват бързо нещата, е може би това, че нямаме право на законодателна инициатива, защото Комисията като орган, ако имаше право на законодателна инициатива, тогава процесът по промяна на законите, които ние сме констатирали, че не отговарят на антидискриминационното законодателство, щеше да бъде по-лесен и по-пряк\", коментира Златина Дукова.От КЗД настояват за активно партньорство с всички институции и граждански организации, за да има видими резултати. Според Петър Кичашки проблемът не е на КЗД, а е общонационален.Кампанията \"Достъпна България\" беше подкрепена от председателя на парламента Цвета Караянчева, президента Румен Радев, общественици и изявени личности.", "date": "2018.10.02", "title": "Едва 60 обекта, напълно достъпни за хора с увреждания, откри КЗД в цялата страна  "}
{"url": "https://news.bg/int-politics/nina-dyulgerova-referendumat-ne-zatvarya-vratite-na-makedoniya-za-es-i-nato.html", "text": "Резултатите от  не затварят вратите на страната по пътя ѝ към ЕС и НАТО. Toва мнение изказа преподавателят във ВСУ \"Черноризец Храбър\" и ЮЗУ \"Св. Неофит Рилски\" проф. д.н. Нина Дюлгерова.На въпрос на News.bg актуални ли са предсрочните избори в Македония и какво би последвало за страната от тук нататък проф. Дюлгерова отбеляза, че по-скоро няма да има предсрочни парламентарни избори. Нещата в македонската страна се контролирали, защото много се говорило за външния фактор.Според професора македонският проблем може да се реши на парламентарен контрол. Тя оцени предложеното име на Македония като конюнктура.Проф. Дюлгерова допълни и че ние сме тези, които имаме минало, и трябва да се признае останалото в историята, въпреки че в настоящето, помагаме на Македония да влезе в ЕС и НАТО.\"В политиката се минава през трупове, за да се стигне до определената цел\", каза в заключение проф. Дюлгерова.Анализаторът Симеон Николов от Центъра за стратегически изследвания в сигурността и международните отношения коментира, че българската страна е заинтересована Македония да стане част от Европейския съюз и НАТО, но не и на цената на бъдещо усложнение във взаимоотношенията на двете страни.Според Николов България има голяма вина затова, че не се е намесила във въпроса за името на македонската страна.По думите му резултатът от референдума обединява два въпроса. Първият е, че македонците не подкрепиха договора, защото удря техния македонизъм в основата му. Вторият въпрос - причината за резултата била тактическа, тъй като нямало смисъл да се призовават македонците към повече активност.Политическият анализатор и юрист Мирослав Попов определи бежанците като диспечерски център на света, който преразпределя човешките потоци и общности из света.Експертът припомни, че от около десетина години се говорило само за глобални пактове на миграцията и бежанците, но по думите му въпросните глобални пактове не страдали от достоверност и почтеност.Попов обясни, че на друг форум преди години се обсъждало как българското общество да назовава бягащите човешки потоци и общности - мигранти или бежанци. Друг бил казал, че трябва да се обръщаме към тях като \"преселниците\" и \"на някой от нас ни светна\".Той оцени идеята за създаването на бежански квоти като абсурдна и налудничава.Анализаторът уточни, че държавите биха могли да регулират достъпа до тях от мигранти, но това е правен въпрос. Според него Европа се е объркала от така наречената мигрантска криза, която не е била съвършено спонтанна възникнала, а е била подпомагана и дирижирана.Той изрази съгласи, че светът се нуждае от нов икономически, социален и справедлив ред, но въпросният трябва да се осъществи по демократичен начин по принципите на международното право, зачитайки принципа на равнопоставеност на държавите-членки.Мирослав Попов апелира да се помага повече на африканските държави да изградят силна икономика.", "date": "2018.10.02", "title": "Нина Дюлгерова: Референдумът не затваря вратите на Македония за ЕС и НАТО"}
{"url": "https://news.bg/regions/40-godishen-mazh-prebit-zaradi-oganati-lamarini.html", "text": "40-годишен мъж е с тежка травма в болница след скандал, възникнал заради катастрофа.Инцидентът е станал между два автомобила на столичните улици \"Пловдив\" и \"Габрово\" в квартал \"Света Троица\". Сигнал за това е подаден към 12.35 часа.По първоначални данни след катастрофата е възникнал скандал между двамата водачи - единият на 24 години, другият на 40 години.Скандалът е прераснал в побой.Пострадалият 40-годишен мъж е настанен в УМБАЛСМ \"Пирогов\". Към момента няма данни за състоянието му.24-годишният мъж е задържан от органите на реда в столично районно управление, съобщиха за news.bg от пресслужбата на СДВР.Работата по изясняването на случая продължава.", "date": "2018.10.02", "title": "40-годишен мъж пребит заради огънати ламарини"}
{"url": "https://news.bg/disasters/pone-34-zaginali-migranti-pri-korabokrushenie-v-sredizemno-more.html", "text": "Около 34 мигранти са загинали след корабокрушение в западната част на Средиземно море, като 26 души са успели да оцелеят.Това обявиха от Международната организация по миграция, позовавайки се на военноморските сили на Мароко и испанска хуманитарна организация, съобщава \"Ройтерс\".Джоел Милман, говорител на Международната организация по миграция, уточни: \"Лодката се е носила по течението от неделя с 60 души на борда. Най-малко 34 души са се удавили, изглежда, че има 26 оцелели.\"", "date": "2018.10.02", "title": "Поне 34 загинали мигранти при корабокрушение в Средиземно море"}
{"url": "https://news.bg/world/pozhar-na-feribot-s-335-dushi-v-baltiysko-more.html", "text": "Пожар на ферибот с 335 души в Балтийско море, съобщиха от армията на Литва, цитирана от \"Ройтерс\".Военните са изпратили хеликоптер и имат още два в готовност, ако е необходимо, каза говорител на ВВС на Литва.Местни медии съобщават, че е имало експлозия в отсека с двигателя на плавателния съд, който е плавал в руските териториални води.АП отбелязва, че фериботът е на датска фериботна компания. На ферибота има 294 души, според агенцията.Няма информация за пострадали хора към този момент.Руски медии отбелязват, че е възникнала експлозия и пожар на пътнически ферибот, който плава под флага на Литва в международни води на 135 километра от Калининград.Фериботът е подал сигнал за пожар към 10,45 часа по Гринуич. Той е плавал от Кил, Германия, към Клайпеда, Западна Литва.Според предварителната информация пожарът е погасен и няма информация за пострадали.На борда има 335 души, включително 37 души екипаж.По-късно от компанията DFDS обявиха, че не е имало пожар на ферибота.", "date": "2018.10.02", "title": "Пожар на ферибот с 335 души в Балтийско море"}
{"url": "https://news.bg/regions/toplofikatsiya-sofiya-gotova-da-pusne-parnoto-1.html", "text": "От \"Топлофикация София\" имат готовност да пуснат парното на столичани. Клиентите, които желаят пускане на парното, могат да подадат заявление, информират от дружеството.Според наредбата за дейността на дружеството, парното в София може да бъде включено след три последователни дни със средноденонощна температура по-ниска от +12°C и прогноза от НИМХ за трайно застудяване.От Дружеството уверяват, че следят промените на времето и ще реагират съобразно климатичните условия и в съответствие с нормативните изисквания.Ако всички абонати в един блок желаят да се отопляват на парно, то от дружеството могат да подгряват радиаторите и преди официалното начало на отоплителния сезон. Клиентите трябва да представят заявление, подписано от Общото събрание на етажната собственост.Подобно по-ранно пускане на парното може да стане в детските градини, училищата и здравните заведения. Достатъчно е само директорът да изпрати писмено заявление в обслужващия топлорайон или в централно управление. Към момента 10 сгради в столицата са с пуснато парно. Сред тях са посолства, детски градини и офис сгради.Преди пускането на отоплението е важно клиентите да приключат всички ремонти по вътрешните инсталации и да запълнят източените такива. Отоплението няма да бъде включено в сградите, в които вътрешната отоплителна инсталация не е запълнена.От дружеството призовават клиентите си да отворят на максимална степен вентилите на радиаторите си, за да не се налага след това допълнително обезвъздушаване на отоплителните тела. Важно е да бъдат проверени и дисплеите на електронните уреди за дялово разпределение, монтирани върху радиаторите. Ако има изгаснал дисплей, абонатите трябва да се свържат с топлинния счетоводител.От Топлофикация-София припомнят, че максималното ограничаване на достъпа до абонатната станция ограничава възможните манипулации и кражби на топлинна енергия.", "date": "2018.10.02", "title": "Топлофикация София готова да пусне парното"}
{"url": "https://news.bg/int-politics/maae-sryaza-netanyahu-za-iran.html", "text": "Международната агенция за атомна енергия (МААЕ) обяви, че нейната независимост е от първостепенно значение и че тя не приема за истина разузнавателната информация, която ѝ е била представена, което е очевиден отговор на премиера на Израел Бенямин Нетаняху за \"таен ядрен склад\" в Иран, съобщава \"Ройтерс\".\"Агенцията изпраща инспектори на обекти и места, само когато е необходимо. Агенцията използва всички предпазни мерки, свързани с информацията, с която разполага, но не приема за чиста монета всяка информация\", подчерта ръководителят на МААЕ Юкия Амано.\"За да запази доверието, независимостта на агенцията във връзка с осъществяването на дейностите по проверка е от първостепенно значение\", допълни Амано.\"Цялата получена информация, включително от трети страни, подлежи на строга проверка и се оценява заедно с друга налична информация\", посочва още той.Нетаняху направи разкритието по време на речта си пред Общото събрание на ООН през миналата седмица и призова МААЕ да инспектира съоръжението незабавно.По думите му, иранското съоръжение съдържало технология за ядрената програма на Иран, добавяйки, че Иран \"е взел този радиоактивен материал и го е разпространил около Техеран като \"Нутела\". Според Нетаняху Иран е преместил 15 килограма радиоактивен материал от склада през миналия месец и че той е съдържал до 300 тона ядрен материал.\"Имам послание за тираните в Техеран - Израел знае какво правите\", обяви Нетаняху и добави, че Израел ще продължи да действа срещу Иран, а също така и в Сирия и Ирак.", "date": "2018.10.02", "title": "МААЕ сряза Нетаняху за Иран"}
{"url": "https://news.bg/politics/tomislav-donchev-podseti-obshtinite-za-e-upravlenieto.html", "text": "До 1 ноември всички администрации ще са задължени да общуват помежду си само по електронен път.Към днешна дата 220 общини са реални участници в системата за електронен обмен на документи. Kъм август 2018 г. едва 49 общински администрации използват RegiX, като имат достъп до 63 основни регистъра и възможност за 169 различни типове справки.Заместник министър-председателят Томислав Дончев призова общинските администрации да започнат все по-активно да използват системата с цел ускоряване и улесняване на административното обслужване. Той взе участие в XIII Годишна среща на местните власти, организирана от Националното сдружение на общините в България.Като особено важен приоритет Дончев открои защитата на критичните бази данни на администрациите и ключовата ролята на хранилището за резервни копия в Държавния хибриден облак, създадено по инициатива на правителството през лятото. Хранилището в Основния център за данни на електронното управление (ОЦДЕУ) ще бъде пуснато в експлоатация до края на 2018 г.", "date": "2018.10.02", "title": "Томислав Дончев подсети общините за е-управлението"}
{"url": "https://news.bg/regions/voenni-unishtozhiha-minata-otkrita-na-patya-ruse-silistra.html", "text": "Специалисти от Националния военен университет унищожиха невзривен боеприпас, , съобщиха от Министерството на отбраната. и извлекли стара противотанкова мина. Боеприпасът е транспортиран на 10 км от Русе. Районът, където е унищожена мината, е бил определен и подсигурен от полицаи.В модулното формирование за разузнаване и неутрализиране на невзривени боеприпаси от Националния военен университет участват 7 военнослужещи три съоръжения. Ръководител на групата е подполковник Йордан Терзиев.", "date": "2018.10.02", "title": "Военни унищожиха мината, открита на пътя Русе-Силистра"}
{"url": "https://news.bg/world/sofiya-otstapva-parka-vrana-na-darzhavata.html", "text": "Столичната община отстъпва парка \"Врана\" на държавата. От там няма да обжалват решението на Софийския градски съд по делото за царския имот. Общината ще оспори само разноските, след като преди месец беше осъдена да плати на държавата от 700 хиляди лева, припомня бТВ.Специална работна група от общината е обсъдила казуса с парка \"Врана\", дарен на общината от Симеон Сакскобургготски през 2001 г. Без особени мнения, всички са преценили, че сумата може да се увеличи при всяка следваща съдебна инстанция.\"И бидейки държавна собственост, паркът запазва именно обществения си характер. Паркът има защита и по линия на това, че е обявен за паметник на градинско-парковото изкуство\", каза Ботьо Ботев, общински съветник в СО.От общината обясняват още, че за последните 5 години 600 хиляди лева са вложени за поддръжката на парка и че те са от бюджета на столичани.Адвокатите на държавата не знаеха. \"Винаги ни изненадва, когато някой признае правата, които сме твърдели и сме защитавали. И ни радва съответно. Това означава, че с правната теза сме убедили противната страна, че нашата теза е вярната\", каза Марияна Попова, адвокат на държавата.По две от делата - за \"Саръгьол\" и \"Ситняково\" има изпълнителни листове и държавата вече може да влезе във владение. Защитата на Сакскобургготски засега отказва коментар.", "date": "2018.10.02", "title": "София отстъпва парка \"Врана\" на държавата"}
{"url": "https://news.bg/world/atakuvaha-s-ritsin-pentagona.html", "text": "Писма с рицин атакуваха Пентагона, съобщи Си Ен Ен.Телевизията се позовава на съобщение от военното министерство в САЩ. Службите за сигурност са засекли две писма.Те са били адресирани до секретаря по отбраната Джеймс Матис и ръководителят на военно-морските операции адмирал Джон Ричардсън.Си Ен Ен припомня, че службата за проверка на кореспонденцията с Пентагона се намира в отделна сграда.По протокол писмата с рицин се отстраняват, а помещението се проверява основно и се дезинфекцира.В момента не се разкрива кой е бил подателят на писмата. ", "date": "2018.10.02", "title": "Атакуваха с рицин Пентагона"}
{"url": "https://news.bg/crime/33-godishen-mazh-e-prostrelyan-v-rakovski.html", "text": "33-годишен мъж е настанен в болница, след като е бил прострелян при битов скандал в Раковски, съобщи БНТ.По първоначални данни в кв. \"Генерал Николаево\" в града се скарали местни жители на 33 и на 74 години. По-възрастният стрелял по по-младия със законно притежаван пистолет. Предприети са действия по разследване на случая от криминалисти.Действията са под наблюдението на прокуратурата. Стрелецът е задържан, в момента се намира в ареста.Полицията разследва инцидента.", "date": "2018.10.02", "title": "33-годишен мъж е прострелян в Раковски"}
{"url": "https://news.bg/int-politics/kyurd-otnovo-shte-e-prezident-na-irak.html", "text": "Кюрд отново ще е президент на Ирак. След инфарктно гласуване в парламента за поста беше избран Бархам Салих, предаде Ройтерс.Той получи 220 гласа в иракския парламент.По този начин се слага край на кризата за избор на държавен глава и се открива път за избор на следващия премиер.През май в Ирак се проведоха парламентарни избори, но блокажът в избора на държавен глава пречеше на съставянето на нов кабинет.Съгласно неофициално споразумение, датиращо от 2003 г., когато беше инвазията на САЩ, президентският пост в Ирак - до голяма степен церемониален, се дава на кюрд, докато на премиерския пост е шиит, а председателят на парламента е сунит.Бархам Салих е ветеран в иракската политика. Той има солидно западно образование.", "date": "2018.10.02", "title": "Кюрд отново ще е президент на Ирак"}
