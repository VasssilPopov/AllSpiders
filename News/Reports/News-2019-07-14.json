{"url": "https://news.bg/disasters/as-obuchaval-putin-e-zaginaliyat-pod-moskva.html", "text": "Игор Никитин, ръководител на Федерацията по свръхлека авиация, е загиналият днес до Солнечногорск пилот.Това потвърди ТАСС. Агенцията припомня, че хеликоптер с двама души на борда се разби в Подмосковието. Самият Игор Никитин е обучавал повече от година руският президент Владимир Путин да лети с мотоделта планер.През 2012 г. Путин направи демонстрационен полет в Сибир с мотоделта планер. Руският президент придружи за кратко мигриращи сибирски жерави.Според него Никитин е един от най-добрите инструктори в Русия в преподаването на делтапланеризъм. Загиналият ас започва да лети като студент. През 1982 г. Никитин и колегите му изграждат един от първите моторни делтапланери в СССР.Той е предназначен да се използва от геолози, които търсят нови находища в Сибир.", "date": "2019.07.14", "title": "Ас, обучавал Путин, е загиналият под Москва"}
{"url": "https://news.bg/disasters/nad-40-dushi-sa-zaginali-ot-navodneniya-v-nepal-i-indiya.html", "text": "Най-малко 43 души са загубили живота си, след като проливни мусонни дъждове наводниха Непал и Североизточна Индия, съобщава БиБиСи.24 души са обявени за изчезнали на фона на наводненията и свлачищата. Повече от един милион души са били от природното бедствие.Очаква се сериозните валежи да продължат и през следващите дни. Полицията е спасила повече от 1100 души от цял ​​Непал, като са засегнати около 10 385 домакинства.Тричленно семейство е загинало, когато част от къщата им се срива в столицата Катманду.Река Брахмапутра, която тече през Индия, Бангладеш и Китай, излиза от бреговете си и потопява повече от 1800 села в североизточната част на Индия в Асам, съобщава \"Ройтерс\".\"Ситуацията с наводненията остава изключително критична\", коментира министърът на водите на Асам Кешаб Маханта.Сезонът на мусоните продължава от юни до септември и всяка година поражда хаос в Южна Азия. Повече от 1200 души са загинали в региона от бури и свлачища миналата година, докато индийският щат Керала се сблъсква с най-тежките наводнения за почти един век.", "date": "2019.07.14", "title": "Над 40 души са загинали от наводнения в Непал и Индия"}
{"url": "https://news.bg/world/v-kuba-potegli-parviyat-nov-vlak-ot-nad-40-g.html", "text": "В Куба потегли първият нов влак от над 40 г., съобщава \"Дойче веле\".С помощта на Китай правителството на Куба се надява да модернизира железопътната си мрежа до края на 2030 г.Първият нов влак от над четири десетилетия потегли от столицата Хавана към Гуантанамо на източния край на острова. Влакът тръгна в събота. Разстоянието е 915 километра и се взема за 15 часа.Със счупени прозорци, липсващи врати и развалени седалки, влаковете в Куба отчаяно се нуждаят от модернизация. Новата композиция от 14 вагона има четири, които са с климатик, а също така и ресторант в един от вагоните.През май Куба получи 80 китайски вагона като част от усилията на правителството да модернизира железницата. Куба ще получи общо 250 от Китай до края на 2019 г.Следващият ход е да ремонтира около 4200 километра релси и десетки разнебитени железопътни гари. До 2030 г. Куба се надява да има изцяло нова функционираща железопътна система.Това е първата крачка от трансформирането на кубинската железопътна система, обяви Едуардо Ернандес, директор на Националната железопътна компания на Куба.Железопътната система на Куба е от 30-те г. на XIX век.Китайските влакове са една от най-евтините форми на пътуване на дълги разстояния, но системата е много неефективна. Около 24 часа са необходими за придвижването от Хавана до Сантяго. С кола е наполовина по-малко, но по-скъпо.Въпреки че с новия влак разстоянието ще се взема за по-кратко време, той не може да се движи на пълна скорост, докато не бъдат ремонтирани релсите.Билетът от Хавана до Гуантанамо започва от 200 кубински песоса (8 долара, 7 евро).Според кубинското транспортно министерство 6,7 милиона пътници са използвали железопътния транспорт през 2018 г.", "date": "2019.07.14", "title": "В Куба потегли първият нов влак от над 40 г."}
{"url": "https://news.bg/bulgaria/uspeshni-izpitaniya-na-peti-blok-na-aets-kozloduy.html", "text": "Потвърдена е готовността за работа на повишена мощност на пети блок на АЕЦ \"Козлодуй\", съобщиха от централата.Пояснява се, че планираните за 13 и 14 юли 2019 г. изпитания на пети блок на атомната централа завършиха успешно, с което бе потвърдена работоспособността на оборудването при повишена мощност в различни експлоатационни режими.Всички дейности по отделните етапи на утвърдената програма за провеждане на изпитанията бяха изпълнени съгласно предвидения график и в 13:28 часа днес блокът бе включен в енергийната система на страната.Предстои резултатите от изпитанията да бъдат обобщени в доклад, който ще бъде предоставен в Агенцията за ядрено регулиране, допълват от АЕЦ \"Козлодуй\".На 3 юли имаше  за четири часа. Най-вероятно  е лошо изработена или неправилно поставена част в генератора. Загубата за централата от четиричасовото спиране на шести блок е около 5 милиона лева.", "date": "2019.07.14", "title": "Успешни изпитания на пети блок на АЕЦ „Козлодуй”"}
{"url": "https://news.bg/world/protestirashtite-v-honkong-s-novi-iskaniya.html", "text": "Десетки хиляди отново излязоха по улиците на Хонконг, за да протестират. Няма признаци за прекратяване на продължаващите седмици наред антиправителствени демонстрации, информира Би Би Си.Отново възникна насилие между полицията и малка група демонстранти.Протестите са предизвикани от предложен законопроект за екстрадиция, който позволява изпращане на задържани в континентален Китай. Принудени от протестите, . Но сега недоволните жители на Хонконг излязоха с по-широки искания за демократични реформи и защита на свободите.\"Файненшъл таймс\" пише, позовавайки се на източници, че хонконгският лидер Кари Лам на няколко пъти е предложила да подаде оставка заради демонстрациите, но Китай отказва да приеме.Единият от тези източници коментира, че Китай настоява да остане, тъй като трябва да \"изчисти създадената от нея бъркотия\".Някои от протестиращите в Sha Tin призовават за оставката на Лам, докато други носят лозунги с искане за независимост на региона.\"Не съм изморен от протестите все още, трябва да се борим за правата си\", каза 25-годишен протестиращ пред South China Morning Post.Полицията използва лютив спрей срещу демонстранти, които се отклониха от официалния маршрут. Маскирани протестиращи пък издигнаха барикади, довело до сблъсъци.Организирана е и друга демонстрация на журналистите, които се оплакват от полицейския произвол.Недоволните жители на Хонконг искат да получат право на глас. Лидерът на Хонконг се избира от 1200-членна комисия, в която предимно има прокитайски членове. Комисията се избира само от 6% от имащите право на глас.", "date": "2019.07.14", "title": "Протестиращите в Хонконг с нови искания"}
{"url": "https://news.bg/world/sled-kato-sasht-prodadoha-orazhiya-na-tayvan-kitay-organizira-voenni-ucheniya.html", "text": "Китай проведе въздушни и военноморски учения на югоизточното си крайбрежие, съобщи Министерството на отбраната, цитирано от \"Ройтерс\".Информацията излиза след последната продажба на оръжие от САЩ на Тайван.В кратко съобщение и без да разкрива географското положение, военното министерство поясни, че през последните дни китайската армия е провела учения.Тези игри бяха рутинни в съответствие с ежегодните планове на въоръжените си, допълни ведомството.В петък Китай обяви, че ще наложи санкции на тези американски фирми, които участват в споразумението за продажбата на танкове, ракети и друго оборудване за 2,2 милиарда долара. Пекин се оплака, че  вреди на суверенитета и националната сигурност на Китай.В същото време президентът на Тайван Цай Ингвен спря в Ню Йорк на път за Карибите, което допълнително вбеси Пекин. Тя е разговаряла по телефона с председателя на Камарата на представителите на САЩ Нанси Пелоси и се е срещнала със сенатори и членове на Конгреса по време на престоя си.", "date": "2019.07.14", "title": "След като САЩ продадоха оръжия на Тайван, Китай организира военни учения"}
{"url": "https://news.bg/world/egipet-otvori-piramidi-za-turisti-za-parvi-pat-ot-1965-g.html", "text": "Египет отвори две древни пирамиди южно от Кайро за туристи за първи път от 1965 г. след реставрирането им, обявиха от Министерството на антиките, цитирано от ДПА.Ведомството уточнява, че в събота министър Халед ал Анани откри Преходната пирамида (Наклонена пирамида) на фараона Снофру и пирамида в некропола Дахшур в Гиза.Анани заяви, че Преходната пирамида и всички останали в Дахшур са включени в Списъка на световното културно и природно наследство на ЮНЕСКО като част от археологическите гробища в Мемфис.101-метровата Преходна пирамида е уникален пример за ранното строителство на пирамиди в Египет. Построена е от фараона Снофру, основател на Четвърта династия на Египет по време на Старото царство (2600 г. пр.н.е.).Министърът поясни, че в района археолозите са открили каменни, глинени и дървени саркофази, като в някои има добре запазени мумии.", "date": "2019.07.14", "title": "Египет отвори пирамиди за туристи за първи път от 1965 г. "}
{"url": "https://news.bg/world/poreditsa-ot-zemetreseniya-s-magnitud-mezhdu-4-i-5-1-po-rihter-v-gartsiya.html", "text": "Няколко земетресения с магнитуд до 5,1 по Рихтер са регистрирани в Гърция.Земетресение с магнитуд 4,0 по Рихтер е регистрирано на Крит, Гърция, съобщава Европейският средиземноморски сеизмологичен център.Природното бедствие е станало в 13:12 часа координирано универсално време на дълбочина 60 километра. Епицентърът е на 365 километра югоизточно от Атина.По-рано беше отчетено земетресение с магнитуд 4,0 по Рихтер в Западна Гърция. Трусът е бил в 10:59 часа координирано универсално време на два километра дълбочина. Епицентърът е на 10 километра от град Кожани в Западна Гърция и на 201 километра от Скопие.Девет минути по-рано в същия регион е отчетено земетресение с магнитуд 5,1 по Рихтер на 15 километра дълбочина, съобщава Европейският средиземноморски сеизмологичен център.Според БГНЕС, позовавайки се на гръцкия сеизмологичен институт, който информира, че е с магнитуд 4,6 по Рихтер, земетресението е усетено в Македония, Сърбия, Албания, Черна гора, части от България, Косово, Босна и Херцеговина, Италия и Хърватия.НИГГГ-БАН съобщава за 4,2 по Рихтер.Към момента няма информация за пострадали и щети.Вчера беше регистрирано Миналата седмица ", "date": "2019.07.14", "title": "Поредица от земетресения с магнитуд между 4 и 5,1 по Рихтер в Гърция"}
{"url": "https://news.bg/bulgaria/dve-zhertvi-pri-tezhka-katastrofa-v-rusensko.html", "text": "Две жертви при тежка катастрофа в Русенско, съобщава БНР.По първоначална информация инцидентът е между товарен камион и лек автомобил с румънска регистрация. Информацията до момента е за двама загинали, едно дете в тежко състояние и още един пострадал - четиримата са от лекия автомобил. Сигналът е подаден към 16,00 часа.От Агенция \"Пътна инфраструктура\" съобщават, че поради тежко ПТП остава ограничено движението в участъка Осенец - Езерче на път I-2 Разград - Русе, а трафикът се пренасочва по обходен маршрут през Цар Калоян - Ветово - Сеново - Дряновец - Осенец и обратно.", "date": "2019.07.14", "title": "Две жертви при тежка катастрофа в Русенско"}
{"url": "https://news.bg/bulgaria/losho-vreme-prenasochi-poleti-ot-letishteto-v-burgas-kam-varna.html", "text": "7 полета бяха пренасочени от летището в Бургас към аеропорта във Варна заради гръмотевична буря, информират БНР и bTV.Лошо време и гръмотевични бури са принудили летището в Бургас да пренасочи самолетите. Полетите са пренасочени до 10,00 часа сутринта, а след това работата бързо се е нормализирала. Дъждът забави и заминаващите полети с един час.Вчера 146 пътници трябваше да излетят за Санкт Петербург, но полетът е бил отменен по поради комплексни причини, включително и заради лошото метеорологично време. Хората са били настанени в хотели и се насочват към други полети. Ще им бъдат изплатени неустойки.", "date": "2019.07.14", "title": "Лошо време пренасочи полети от летището в Бургас към Варна"}
{"url": "https://news.bg/bulgaria/pitbul-napadna-mlada-zhena-v-stolichen-kvartal.html", "text": "Питбул нападна млада жена в столичния квартал \"Бояна\". Жената е с множество рани и травми по тялото. С по-леки травми са двамата мъже, които са обучителите на животното, информира БНР.Пострадалата жена е собственик на кучето. Тя взела питбул от приют, за го отглежда. За възпитанието на животното са се грижили двамата мъже.Днес следобед питбулът нападнал жената. Двамата обучители са се опитали да й помогнат, но и те са били нападнати от животното.В момента питбулът е в района на инцидента, има и екипи на СДВР. Чакат се екипи на \"Екоравновесие\", които да приберат кучето.", "date": "2019.07.14", "title": "Питбул нападна млада жена в столичен квартал"}
{"url": "https://news.bg/world/sblasatsi-v-parizh-sled-voenniya-parad.html", "text": "Френската полиция използва сълзотворен газ срещу протестиращи по време на сблъсъци в централната част на Париж след , информира АФП.Служителите на реда се опитаха да разпръснат десетки протестиращи, които скандираха срещу правителството, събориха издигнатите предпазни ограждения за парада и подпалиха кофи за боклук.От миналата година Франция, конкретно Париж, е разтърсена от протестното движение на \"жълтите жилетки\" срещу президента Еманюел Макрон. Днес възникналото насилие в Париж е най-голямото от март. Много анализатори вярваха, че движението е изгубило силата си.Но демонстрантите в Централен Париж не носиха жълти жилетки, които са символ на движението. По-рано полицията съобщи, че няма да позволи на хора с жилетки да преминат огражденията. Някои от демонстрантите вместо това носиха жълти балони.Преди възникването на сблъсъците парижките власти съобщиха, че 152 души са задържани. ДПА информира, че сред арестуваните са двама лидери на \"жълтите жилетки\". Става въпрос за известните протестиращи Жером Родригес и Максим Никол. Те са задържани по подозрение в организиране на незаконна демонстрация.", "date": "2019.07.14", "title": "Сблъсъци в Париж след военния парад"}
{"url": "https://news.bg/bulgaria/ninova-za-martvite-dushi-i-f-16.html", "text": "Ние сме за модернизация на армията, но не и повече от 2% от БВП.Това заяви Корнелия Нинова на изнесено заседание на Изпълнителното бюро на НС на БСП в град Шумен, съобщават от пресцентъра на партията.\"Националният съвет на БСП има позиция по въпроса за Ф-16 още от миналата година - ние сме \"за\" модернизация на българската армия, но тя да не надхвърля 2 процента от БВП, да е обвързана с индустриално сътрудничество, което да дава възможност на българската икономика и предприятия да се развиват, както и да не е за сметка на други социални недофинансирани сектори като здравеопазване, образование, социална политика. Това е принципна позиция на БСП от една година насам\", коментира тя.По думите й от БСП ще изчакат да се вземе решението за Ф-16 и във вторник ще свикат Съвета по външна политика и отбрана към БСП, за да бъде решено парламентарното поведение на левицата по въпроса.\"С премахването на машинното гласуване се посяга на демократичния и прозрачен процес на гласуване в България. Отнема се правото на хората да гласуват машинно, което сега им е дадено. Смятам, че управляващите го правят с цел манипулиране на изборите, защото машините не могат да преправят протоколи и да дописват \"мъртви души\", атакува тя.Лидерът на БСП подчерта, че от левицата ще направят предложенията си, каквито са правили и досега, и ще настояват за изчистване на списъците от \"мъртвите души\", да се гарантира видеонаблюдение, да остане машинното гласуване.\"Надяваме се този път да бъдем чути, защото това ще бъде гаранция за честни избори\", коментира още тя.Относно кандидата на БСП за столицата, Нинова коментира, че конференциите в районите протичат в момента и има яснота за по-голяма част от кандидатите за районни кметове. По отношение на града, тя коментира, че градската конференция е насрочена за началото на септември.", "date": "2019.07.14", "title": "Нинова за „мъртвите души” и Ф-16"}
{"url": "https://news.bg/world/9-dushi-zaginaha-pri-katastrofa-s-malak-samolet-v-shvetsiya.html", "text": "Девет души загинаха в Швеция, след като самолет за парашутни скокове катастрофира на остров в река до северния град Умео, информира The Local.Самолетът излетял от летището в Умео след 13,30 часа днес и подал сигнал в 14,12 часа преди да падне.Летателният апарат е паднал на остров Storsandskär, 2 километра от летището, който е на делтата на река Умеелвен.Самолетът е модел GippsAero GA8 Airvan.", "date": "2019.07.14", "title": "9 души загинаха при катастрофа с малък самолет в Швеция"}
{"url": "https://news.bg/regions/voden-smerch-v-rayona-na-nesebar-i-ravda.html", "text": "Воден смерч се образува на българското Черноморие, съобщи бТВ. Явлението е наблюдавано в района на Несебър и Равда.Водните смерчове се характеризират със спираловиден фуниевиден стълб, свързващ голям купесто-дъждовен облак с водна повърхност.Такива спираловидни стълбове често се образуват в областите, близки до екватора и са по-редки в умерените ширини.У нас се появява сравнително рядко.", "date": "2019.07.14", "title": "Воден смерч в района на Несебър и Равда"}
{"url": "https://news.bg/regions/poroy-navodni-selo-belozem.html", "text": "Силните валежи в Южна България причиниха редица локални наводнения. Особено тежка е ситуацията край Пловдив, в село Белозем, което и в предишни години страдаше от пороите.Водното бедствие сполетя селото днес по обед. В продължение на час там се изля пороен дъжд, придружен с гръмотевици.Прекъснато за 30 минути е било електрозахранването. . Наводнени са 5 къщи. Водите са влезли в приземните етажи на домовете на хората, както и гаражите и дворовете им.Ситуацията в момента се успокоява.Най-големи количества дъжд са паднали в Златоград - 55 литра на квадратен метър. Следват Сливен с 53 л/квм и Джебел с 45 л/кв.м.", "date": "2019.07.14", "title": "Порой наводни село Белозем"}
{"url": "https://news.bg/world/fox-zapochnaha-aresti-na-imigranti-za-deportiraneto-im.html", "text": "им започнаха в някои американски градове. Това съобщи в неделя Fox News, цитирайки източник в американската администрация.Според него арестите започват в Ню Йорк и няколко други градове през нощта от събота до неделя. Ръководителят на Федералната служба за имиграция и митнически контрол (SITC) Матю Албенс от своя страна подчерта, че не счита думата \"набези\", използвана в медиите, за приложима към текущите операции.\"Ние предприемаме целеви мерки за принудително изпълнение срещу определени хора, които вече са прекарали деня в съда по дела за имиграция и на които е наредено да напуснат страната в съдебна заповед\", ​​каза той по телевизията. \"В момента нямаме друг избор, освен да отидем и да приложим тези законно издадени заповеди на миграционния съдия\", подчерта Матю Албенс.На свой ред президентът на САЩ Доналд Тръмп отбеляза в неделя на страницата си в Twitter, че голям брой престъпници са в центровете за задържане на имигранти на границата с САЩ. \"Съжалявам, не мога да ги пусна в нашата страна\", подчерта американският лидер. По-рано беше съобщено, че в началния етап служителите на СИТК планират да задържат най-малко 2 хиляди души в 10 най-големи града на страната.В края на юни Тръмп предупреди, че американските полицейски служители скоро ще започнат да депортират милиони нелегални имигранти. Няколко дни по-късно той обяви, че набезите са отложени, защото управляващата републиканска партия се надява да сключи компромисно споразумение с демократите, предназначено да помогне за  и да затегне контрола на границата.При сегашния ръководител на Белия дом  По време на кампанията за президентските избори през 2016 г. Тръмп обеща на своите поддръжници да следва по-строга имиграционна политика, както и да засилят граничния контрол. Той е убеден, че нелегалните имигранти, които са около 11 милиона от тях в САЩ, са престъпници.", "date": "2019.07.14", "title": "Fox: Започнаха арести на имигранти за депортирането им"}
{"url": "https://news.bg/world/raneni-i-zadarzhani-sled-napadenie-v-london.html", "text": "Десетки са били ранени и задържани след нападение в британската столица Лондон, съобщиха световните информационни агенции. Това се е случило в Батърсий, Югоизточен Лондон. Кола е блъснала пешеходци. Пострадали са най-малко 7 души. Полицията е арестувала 7 души по случая.На трима от тях ся повдигнати обвинения за опит за убийство, други трима са задържани заради спор след сблъсъка. За момента информацията е оскъдна. ", "date": "2019.07.14", "title": "Ранени и задържани след нападение в Лондон "}
{"url": "https://news.bg/world/avariya-ostavi-na-tamno-45-000-dushi-v-nyu-jork.html", "text": "Повече от 45 000 клиенти на компанията Con Edison останаха на тъмно в събота в Манхатън, Ню Йорк заради авария.Компанията заяви, че се работи за възстановяване на електроподаването.Пожарната в Ню Йорк се е отзовала на сигнали от хора, заседнали в асансьори.Metropolitan Transit Authority съобщи, че е получила съобщения за проблеми в метростанциите в Манхатън и работи за поддържане на движението на влаковете.Прекъсването на електрозахранването очевидно е било причинено от пожар в трансформатор.Губарнаторът Андрю Куомо обеща разследване на инцидента, като определи положението за \"недопустимо\".Клипове на потребители от потъналия в мрак Манхатън заляха социалните мрежи. ", "date": "2019.07.14", "title": "Авария остави на тъмно 45 000 души в Ню Йорк "}
{"url": "https://news.bg/society/tsarkvata-pochita-sveti-apostol-akila.html", "text": "На 14 юли църквата почита Свети апостол Акила, ученик на Свети апостол Павел и епископ. Имен ден днес празнува Орлин.  Смята се, че името е славянско и произлиза от птицата орел.Евреинът Акила се преселил да живее в Рим.Император Клавдий обаче изгонил всички евреи от свещения град и Акила заминал със съпругата си за Коринт, където срещнал ап. Павел.Акила бил сред първите евреи, повярвали в Иисус.Той бил убит от неверници.", "date": "2019.07.14", "title": "Църквата почита Свети апостол Акила"}
{"url": "https://news.bg/int-politics/tramp-napusnal-iranskata-sdelka-napuk-na-obama.html", "text": "Доналд Тръмп се отказал от ядрената сделка с Иран, напук на Барак Обама, според изтекъл доклад, написан от бившия посланик на Обединеното кралство в САЩ, съобщава БиБиСи.Сър Ким Дарък описва този ход като акт на \"дипломатически вандализъм\", според \"Дейли мейл\". В него се казва, че дипломатическата бележка е написана след като тогавашният външен министър Борис Джонсън призова САЩ през 2018 г. да се придържат към ядрената сделка.Съгласно това споразумение Иран се съгласи да ограничи чувствителните си ядрени дейности.Това би позволило и на международни инспектори да проверяват страната в замяна на вдигане на икономическите санкции. Въпреки това президентът Тръмп смята, че сделката не е достатъчно добра.След като Джонсън се връща във Великобритания от САЩ, сър Дарък пише, че президентът Тръмп се отказва от ядреното споразумение по \"лични причини\", защото е подписано от неговия предшественик Барак Обама.Смята се, че британският посланик е посочил разделенията между американските президентски съветници и че Белият дом не е имал \"ежедневна\" стратегия за това какво да прави след оттеглянето от сделката.Документът съобщава, че сър Дарък е написал дипломатическа бележка на Джонсън, като обяснява: \"Резултатът илюстрира парадокс на Белия дом: имате изключителен достъп, виждайки всички до президента, но по същество в администрацията е в ход дипломатически вандализъм, на пръв поглед поради идеологически и личностни причини - сделката на Обама\".\"Освен това те не могат да формулират никаква стратегия \"за следващия ден\", а контактите с Държавния департамент тази сутрин не предполагат никакъв план за достигане до партньори и съюзници, независимо дали в Европа или в региона.\"Последното оповестяване идва въпреки предупреждението на Скотланд Ярд към медиите да не публикуват изтекли дипломатически бележки.Те предупредиха, че журналисти, които издават допълнителни подробности за съобщенията на бившия посланик, могат да бъдат в нарушение на Закона за държавните тайни.Първите бележки, които се появиха преди седмица, показаха, че тогавашният британски посланик нарича администрацията на Тръмп \"уникално неработеща\".Това предизвика яростна реакция от страна на американския президент, който описа сър Дарък като \"много глупав човек\", с когото вече няма да се занимава.Правителство започна вътрешно разследване.Но сър Дарък се оттегли като американски посланик в сряда, като заяви, че за него е \"невъзможно\" да продължи.След оставката, полицията започна разследване на произхода на изтичането, като помощник-комисарят на Скотланд Ярд Нийл Басу заявява, че е налице \"ясен обществен интерес\" за привеждане на отговорните пред правосъдието.Но редактори и висши политици, включително двамата, които се борят за следващия британски премиерски пост критикуват предупреждението срещу публикуването на допълнителни подробности.Министърът на външните работи Джереми Хънт заяви, че защитава правото на пресата да публикува такива изтичания, ако \"преценят, че са в обществен интерес\".Неговият съперник Борис Джонсън коментира, че е правилно лицето, отговорно за изтичането да се \"преследва\", но е неправилно полицията да се насочва към медиите.След тази реакция комисарят Басу допълва, че няма \"никакво намерение\" да се опитва да предотврати публикуването на истории от обществен интерес.Въпреки това, той допълва: \"Също така ни беше казано, че публикуването на тези специфични документи, сега знаейки, че те могат да бъдат нарушение на Закона за официалната тайна на ОСА, може също да представлява престъпление и да не представлява защита на обществения интерес.\"\"Дейли мейл\" защитава решенията си да публикува повече подробности от бележките в неделя.Говорител на медията заявява, че това е от обществен интерес и разкрива \"важна информация\" за опитите на Обединеното кралство да спре президента Тръмп да изостави ядрената сделка с Иран\".\"Какво би могло да бъде повече в обществен интерес, отколкото по-добро разбиране за това как е постигната тази позиция, което може да има сериозни последици за световния мир\", допълва той.В отговор говорител на външното министерство го нарича \"напълно неприемливо изтичане\" на \"чувствителен материал\" и призова източника на изтичане да \"се изправи срещу последствията от своите действия\".Той добави, че \"не е новина\", че Обединеното кралство и САЩ се различават в подхода си за предотвратяване на придобиването на ядрено оръжие от Иран.Лидерите на британските профсъюзи наричат този епизод \"част от по-широка култура на злоупотреба с държавни служители, на която е било позволено да се развива през последните няколко години\".В писмо до \"Обзървър\", ръководителите на \"Проспекта\" и FDA профсъюзите, които представляват десетки хиляди държавни служители, заявяват, че \"срамното\" отношение към сър Дарък е след брифинги срещу служители на фона на \"продължителни атаки от целия политически спектър\".Те добавиха: \"През последните месеци видяхме злонамерена брифинг кампания срещу отделни държавни служители, участващи в преговорите за Брекзит, атаки срещу служители на Министерството на финансите, когато техните прогнози предупреждават за опасностите от сделката и позорния опит да се обвиняват държавните служители за изтичане на национална сигурност с участието на Huawei.\"Сър Найджъл Шейнвалд, който е посланик на Великобритания в САЩ от 2007 до 2012 г. коментира, че подозира, че който стои зад теча, \"има предвид по-широка цел на нашата система за обществени услуги и иска да повлияе на начина, по който следващото правителство ще работи и може би се опитва да повлияе на наследника на Ким Дарък.\"\"Това подкопаване на обществените услуги продължава от години и очевидно ще бъде основен проблем в предстоящия период\", допълва сър Найджъл Шейнвалд.", "date": "2019.07.14", "title": "Тръмп напуснал иранската сделка напук на Обама"}
{"url": "https://news.bg/politics/manolova-se-kandidatira-za-stolichen-kmet-ako-prodalzhat-podigravkite-s-horata.html", "text": "Трудността на каузите, за които се бори националният омбудсман, ще бъде определяща за нейната кандидатура за кмет на София. Ако продължат да се подиграват с избирателите, ще се кандидатирам.Това обяви омбудсманът Мая Манолова пред Би Ти Ви. Тя коментира и предложението на ГЕРБ да отпадне машинното гласуване.Парламентът не събра кворум, за да гласува промените в Изборния кодекс. Мотивите за предложението бяха високите цени на машините и грешките в протоколите от изборите за Европейски парламент.Всички изтъкнати аргументи против машинното гласуване бяха известни преди въвеждането му на евроизборите. Скъпа играчка е за местните избори, но не е скъпа за следващите президентски избори.Вотът можеше да струва и 159 лева, защото ЦИК нае машините на цена, на която те се купуват, посочи Манолова. Освен това методическите указания за изборите бяха изведени четири дни преди реалния вот.Хората изобщо не бяха информирани, че има машина или бяха скрити от погледа на гласоподавателите, добави омбудсманът.Тя е убедена, че грешките от вота не са на машините, а на хората, които отчитат гласовете.Машината се оказват свидетели на кражба на гласове, каквито са отчетени в някои избирателни секции.Според Манолова машините не могат да променят резултата на партиите, те могат да повишат доверието в изборите. Не е фактор за омбудсмана това, че партиите са удовлетворени от резултата.Манолова ще подаде конституционна жалба срещу приетите законови промени за дивото къмпингуване.Припомняме, че депутатите отхвърлиха президентското вето.Да се налагат тежки санкции и ограничения е несправедливо, защото стандартите и правилата реално не са изработени, смята тя.На тези хора има се забранява да ползват природните ресурси и богатствата на нашата страна, каза още националният защитник.", "date": "2019.07.14", "title": "Манолова се кандидатира за столичен кмет, ако продължат подигравките с хората"}
{"url": "https://news.bg/politics/kanev-folksvagen-izbira-turtsiya-zashtoto-tam-ima-darzhavni-garantsii-i-kadri.html", "text": "\"Фолксваген\" предпочита Турция пред България, защото те могат да осигурят държавни гаранции и Катар като стратегически партньор настоява заводът да е там, коментира пред БНТ евродепутатът Радан Кънев.Пречката пред възможността да се открие завод в България е и очевидната липса на технически кадри, което е работа на държавата преди всичко. Първо трябва да се инвестира в образование на всяко ниво, за да дойдат такива стратегически инвестиции, допълва той.Кънев коментира, че е поел ангажимент за промяна на ЕНП, така че да прилича по-малко на партиите на Борисов, Орбан и др., а повече на западноевропейските партии.Евродепутатът е против начина, по който Урсула фон дер Лайен е издигната за кандидат за председател на Европейската комисия.", "date": "2019.07.14", "title": "Кънев: \"Фолксваген\" избира Турция, защото там има държавни гаранции и кадри"}
{"url": "https://news.bg/comments/da-go-napravim-sega-ami-utre.html", "text": "Както разбрахме в последните дни, през 2016 година стартира кампания, която има за цел да поощри българите във фертилна възраст да създават деца. Събират се няколко телевизионни продуцента, популярни българи от различни сфери, предимно от шоубизнеса, и създават Движение за национална кауза, чиято абревиатура прави много приятна препратка към ДНК и генофонда, който днешните българи в репродуктивна възраст са призовани да съхранят, защото нацията се топи, както става ясно и от видеото на представянето.Кампанията е насочена точно към хората, за които създаването на поколение е осъзната отговорност, както уточняват създателите й. По онова време основното лице на движението все още не е родител, но се предполага, че има желание да стане един ден. Кой знае защо при толкова телевизионери в една кампания, тя остава невидима в продължение на години. Докато не се появяват нелепите билбордове, които вместо да насърчат, вбесяват българките. Трябва да признаем, че им дойде в повече, предвид че само преди месец им обясняваха защо не трябва да имат право да правят аборт.Да оставим настрана заигравката със сутиена с чашка С, макар да се предполага, че поне жените в ДНК са наясно какво се случва с чашките след едно-две деца и продължително кърмене. Да отминем и споменаването на бабите, които ще зарадваме повече, ако им подарим внуче вместо тиган, което оставя усещането, че двете неща са съизмерими. Можем да пренебрегнем и факта, че многодетните родители, лица на кампанията, са малцинство, макар хората, включени в нея да са с видимо добър стандарт на живот - предполага се в състояние да отгледат и осигурят по няколко деца.Ако целта е да се предизвика активност точно сред младите двойки, които биха били отговорни родители, посланията са посредствени и не защото ни липсва чувство за хумор и не можем да ги разберем. Отговорни родители са тези, които преди да започнат да се размножават, преценяват какви са шансовете да отгледат читаво поколение в тази държава. Дали има смисъл да увековечат ДНК-то си, за да пребъде в страната, в която ще протече животът им. Това са хора, които не можеш да мотивираш с ДНК пакет за една година, защото ако са взели решение да се възпроизвеждат, те най-вероятно са в състояние да осигурят памперси, храна и дрехи за детето си поне през първата година. Макар че в идеята няма нищо лошо, но не стимулира хората с правилната мотивация.Това, което констатират организаторите на \"Направи го сега\", ин витро клиниките са го установили отдавна - отложеното решение за раждане на дете, създава проблем с репродуктивните възможности по-късно. Според статистиката двойките, които се борят със стерилитета у нас, са около 145 хиляди и мъжкият, и женският фактор за липсата на бременност са 50 на 50. В много от случаите причината дори не е в по-напредналата възраст, а в нездравословния начин на живот, който водим, и стреса, който ни следва неотлъчно от момента, в който сме станали своя собствена отговорност.\"Направи го сега\" обаче не се цели в тази група евентуални родители. Тя се е фокусирала в двойките, които нямат репродуктивни проблеми, но нямат и желание да се размножават точно сега. И няма да имат, защото с апели \"направи го\" не става. Макар че в последните дни много хора казаха и написаха как може да стане. Правили са го и преди и да признаем, макар и тромаво, държавата реагира. Могат да организират кампания, в която и да е европейска държава и ефектът ще бъде същият. Просто хората, които биха били отговорни родители където и да е, мислят, преди да се размножават. И често решават, че това е рисковано занимание, предвид несигурността в бъдещето.Защото неизменно си задаваш въпроса какво ще се случи с децата, които създаваш сега, утре. Каква е ситуацията \"сега\", когато сме призвани да вземем това решение? Ежедневно ни залива информация за природни бедствия и насилие. Дъждовете предизвикват наводнения. Гръмотевиците убиват хора. Урагани опустошават цели градове. Дори лятото вече не носи същата радост, защото температурите играят с по 10-15 градуса от днес за утре. Жълтият код стана почти ежедневие. Замърсената околна среда е факт въпреки екодвиженията, които проповядват отговорно отношение към нея, докато усвояват солидни средства от фондове.В същото време, децата, които вече сме \"произвели\" живеят сред насилие - дали от родителите, за които юмруците са възпитателен аргумент, или от връстниците, които растат в агресивна среда и освобождават напрежението, акумулирайки нова. Висим в социалните мрежи и се възмущаваме от всичко, което ни заобикаля - и най-често обвиняваме държавата или най-северния Запад, който се облизва за децата ни, защото си няма свои. Не обичаме да ни съветват как да си отглеждаме и възпитаваме децата, но се възмущаваме, когато някой си хвърли наследника от моста, и се чудим къде е държавата, която иначе не сме съгласни да ни се бърка.Мотивът дори вече не е финансов. Определяща е тревогата, че \"сега\" не му е времето за деца, а \"утрето\" изглежда още по-обезкуражаващо. И колкото по-осъзнато гледаш на родителството, толкова по-малки са шансовете да станеш родител. Просто тази тенденция вече се настани и у нас. Ниската раждаемост отдавна е проблем във високоразвитите държави. Тях не можем да ги оправдаем с липсата на добър стандарт на живот. Само че те са създали всички необходими условия, за да примамят нашите млади, фертилни българи, да създадат поколението си у тях. Имат адекватна социална политика и по-важното - следват я. Младите хора, които от \"Направи го сега\" искат да задържат тук, за да запазят генофонда, ще продължават да се възпроизвеждат навън. После ще разказват в интернет как новата им родина се грижи за децата и въпреки това едва ли ще родят повече от две. Защото и там многодетните семейства не са на мода. Време е да спрем с нелепите агитации и истериите около ниската раждаемост, за да не откажем и малкото разумни ентусиасти, за които възпроизводството е отговорно занимание.", "date": "2019.07.14", "title": "Да го направим сега - ами утре?"}
{"url": "https://news.bg/int-politics/britaniya-mozhe-i-da-osvobodi-zadarzhaniya-iranski-petrolen-tanker.html", "text": "Британският външен министър заяви, че Великобритания ще улесни освобождаването на ирански танкер, конфискуван от британските кралски морски пехотинци, ако Иран може да предостави гаранции, че корабът няма да наруши европейските санкции за доставки на петрол за Сирия, съобщава АП.Джеръми Хънт направи коментар в Туитър и обясни, че е говорил  с иранския външен министър Мохамед Джавад Зариф и е отправил \"конструктивен призив\".Той уверява Зариф, че \"нашата загриженост е дестинацията, а не произходът на петрола.\"Хънт допълва, че според Зариф, Иран не се стреми да ескалация.Супертанкерът бе по искане на американските власти.По-късно,  на преминаването на британски търговски кораб, придружен от фрегата на британския кралски флот близо до Персийския залив.", "date": "2019.07.14", "title": "Британия може и да освободи задържания ирански петролен танкер"}
{"url": "https://news.bg/int-politics/treti-poreden-den-ruski-samoleti-dostavyat-chasti-ot-sistemata-s-400-v-turtsiya.html", "text": "Трети пореден ден руски самолети доставят части от системата С-400 в Турция, съобщава турското министерство на отбраната, цитирано от АП.Два (5-ти и 6-ти) руски товарни самолети кацнаха в база близо до столицата Анкара. Министерството очаква още два самолета в рамките на часове.Доставките на отбранителната система на Русия доведе до разрив между Турция и САЩ. Съединените щати многократно предупредиха, че ще наложат икономически санкции и ще изгонят Турция от програмата за F-35, ако Анкара не се откаже от покупката на С-400.Турция, страна от НАТО, отказва да се подчини на натиска на САЩ, заявявайки, че нейното отбранителни покупки са въпрос на национален суверенитет.В петък, Русия , а същата вечер военният министър на Турция , за да го увери, че Анкара не променя стратегическата си ориентация с покупката на С-400.", "date": "2019.07.14", "title": "Трети пореден ден руски самолети доставят части от системата С-400 в Турция"}
{"url": "https://news.bg/regions/loshoto-vreme-nad-tsyala-balgariya-dokara-snyag-na-vrah-musala.html", "text": "Лошото време над цяла България докара сняг на връх Мусала.С юлските минусови температури, върхът има снежна покривка и летен снежен човек.Припомняме, че  за по-голямата част от страната. Валежите ще се усилват, ще има и гръмотевични бури, а в източните райони от Южна България количествата валежи ще са между 40 и 60 л/кв.м, както и бури и градушки.", "date": "2019.07.14", "title": "Лошото време над цяла България докара сняг на връх Мусала"}
{"url": "https://news.bg/world/6-6-po-rihter-v-severozapadna-avstraliya.html", "text": "Земетресение с магнитуд 6,6 по Рихтер е отчетено в северозападна Австралия близо до морския курорт Брум, съобщава Геофизичния институт на САЩ, цитиран от \"Ройтерс\".Жителите коментират, че сгради са се разтресли някои и има паднали хранителни стоки от рафтове в магазините.Няма съобщение за жертви или щети от земетресението, което агенцията първоначално определи с магнитуд 6,9 и на дълбочина от 33 км, на около 203 км от брега на града.\"Току-що имаше земетресение в Брум. Цялата къща се тресеше ... Никога преди не съм изпитвал нещо подобно - доста удивително\", коментира жител на града в Туитър.Подобно земетресение е необичайно за региона, коментира Фил Куминс, сеизмолог от Geoscience Australia. \"Това е доста рядко... може да се видите подобно събитие на всеки 20 години\", допълва той.Брум се намира в района на Кимбърли, място за добив на петрол в северозападната част на Австралия.Земетресението е почувствано и в Пърт, столицата на Западна Австралия, на разстояние повече от 2000 км показват данни от Geoscience Australia. Регистриран е и вторичен трус с магнитуд 4,1.", "date": "2019.07.14", "title": "6,6 по Рихтер в северозападна Австралия"}
{"url": "https://news.bg/world/silno-zemetresenie-ot-7-3-po-rihter-v-indoneziya.html", "text": "Изключително силно земетресение от 7,3 по Рихтер е регистрирано в Индонезия, съобщава Геофизичният институт на САЩ.Земетресението е на дълбочина 10 километра. Епицентърът е до Молукските острови - архипелаг в състава на Индонезия. Природното бедствие е регистрирано в 09:10 часа координирано универсално време.Последвал е вторичен трус от 5,2 по Рихтер 18 минути по-късно.Към момента няма информация да е издадено предупреждение за цунами.Европейският средиземноморски сеизмологичен център също потвърждава за земетресение с магнитуд 7,3 по Рихтер на 10 километра дълбочина. Епицентърът е на 164 километра югоизточно от град Тернате, Северно Молуку.Според свидетели усетен е продължителен, но слаб трус.Няма информация за пострадали на този етап, както и за разрушения.", "date": "2019.07.14", "title": "Силно земетресение от 7,3 по Рихтер в Индонезия"}
{"url": "https://news.bg/politics/rashidov-vyarva-che-borisov-e-razumen-kato-dogan-i-shte-se-ottegli-kato-nego.html", "text": "Председателят на Комисията по култура в НС и депутат от ГЕРБ Вежди Рашидов коментира пред БНТ вярата си, че Борисов е разумен като Доган и не изключва в даден момент премиерът да се оттегли като официален лидер на ГЕРБ.\"Чувам го напоследък хвърля едни хубави изречения - път на младостта, явно той е разумен човек, ще намери границата, за да може като Доган в един момент - да има влиянието, но да може по един елегантен начин да подготвя кадри\", обясни Рашидов.\"Аз мисля, че е достатъчно умен и разбира, че има смяна на поколенията\", добави той на въпрос, дали Борисов може да се оттегли след трети мандат.Рашидов обясни, че Доган се е отдръпнал навреме и е оставил едни по-млади хора да въртят колелото, но без да го изпуска, защото все пак то е негово. \"Смятам, че той е разумен и ще влезе в тази схема\", допълни депутатът от ГЕРБ.Бойко е уникален случай и ще остане в историята. Лично аз го познавам от много години, той порасна много бързо, стана голям политик и държавник, коментира Рашидов.Според него, премиерът има природен талант да работи на една вълна с хората и затова е така обичан. Хората го разбират, на една вълна са. Наблюдавал съм го в уникални ситуации, не искам да го хваля, но той е историческа личност.Относно Цветан Цветанов, Рашидов обясни, че трябвало малко да спре с апартаментите. Незаменими хора няма, имал съм проблеми с Цветанов, не сме си говорили с години, когато бях министър.\"Партията е на премиера Борисов, той я изгради и той е лидерът. Все едно чирак да вземе решение, а хората понякога с любов се женят и в един момент се разделят. Така е в семейството и партията е семейство\", обясни той.\"Цветанов бе организиран човек, не може до вчера да го е имало и всички да са сервилни, а днес все едно не съществува. Не бих се месил в партията, но не мога ли да стисна ръката на човек, с когото сме работили години\", коментира Рашидов.", "date": "2019.07.14", "title": "Рашидов вярва, че Борисов е разумен като Доган и ще се оттегли като него"}
{"url": "https://news.bg/world/dzhebchiyki-ot-balgariya-i-rumaniya-pravyat-po-gbp20-000-na-mesets-na-ostrova.html", "text": "Джебчийки от България и Румъния правят по 20 000 британски лири на месец във Великобритания, пише британският таблоид \"Сън\", позовавайки се на частни детективи.Екипите от крадци използват различни техники по оживените търговски улици и магазини при кражбата на пари и ценности.Всеки екип е от най-много петима души, работят на ротационен принцип четири седмици. Те често атакуват богати японски и арабски туристи.Една банда е заснета случайно по време на селфи от турист как прибира 400 британски лири от тайландски турист на улица \"Оксфорд\" в Лондон.Частен детектив, който следи действията на този тип престъпления, споделя, че джебчийките дори се конкурират помежду си и имат таблица с представянето си, \"нещо подобно като Висшата лига\".Джебчийките действат на територията на цялата страна. Жените предимно носят българските и румънските си лични карти, но много имат и британски шофьорски книжки, тъй като смятат, че им помагат да влизат обратно на Острова. Работят през деня, в най-заетите часове. Обядват около 13,00 часа в заведенията за бързо хранене McDonald's.Обикновено по двама са от Румъния, а по-големите групи са българи.Жените са от районите на Пловдив, София, Варна и Букурещ. Първите са започнали да пристигат в Лондон около 2007 г., когато бяха облекчени правилата за движение на хора в ЕС за двете държави.", "date": "2019.07.14", "title": "Джебчийки от България и Румъния правят по £20 000 на месец на Острова"}
{"url": "https://news.bg/world/sasht-podgotvili-sanktsii-sreshtu-turtsiya-za-s-400.html", "text": "Съветниците на президента на САЩ Доналд Тръмп са изготвили пакет от санкции, за да накажат Турция за получаването на зенитно-ракетен комплекс С-400 от Русия. Очаква се плановете да бъдат съобщени през следващите дни, обявиха осведомени източници, цитирани от \"Блумбърг\".В петък. Следващите два дни Москва продължи да изпраща самолети с техниката.Източниците поясниха пред медията, че администрацията е избрала единия от три пакета. Не се съобщава конкретно какви мерки Вашингтон възнамерява да наложи на Анкара. Планът трябва да бъде одобрен от Тръмп.Единият от източниците каза, че администрацията възнамерява да обяви санкциите в края на следващата седмица. Администрацията иска да изчака, тъй като в понеделник се навършват три години от неуспешния опит за преврат в Турция през 2016 г., тъй като Вашингтон иска да се избегнат спекулации, че САЩ са отговорни за бунта, както поддръжници на президента Реджеп Ердоган твърдят.Планът със санкциите е изработен след дни на дискусии между представители на Държавния департамент, Пентагона и Съвета за национална сигурност. Чака се финално одобрение от Тръмп и топ съветниците му, поясняват източниците.В петък Анкара увери САЩ, че", "date": "2019.07.14", "title": "САЩ подготвили санкции срещу Турция за С-400"}
{"url": "https://news.bg/politics/abv-iska-nezabaven-moratorium-varhu-sdelkata-za-f-16.html", "text": "ГЕРБ се е сраснала с държавата. Основната политическа задача на АБВ за местните избори е тази връзка да бъде разделена. Това обяви на пресконференция лидерът на АБВ Румен Петков след заседание на Националния съвет на партията.Той разкритикува , като твърди, че плащането на мита ще оскъпи поддръжката. По думите му правителството откровено лъже за посочената цена от 2,2 млрд, тъй като заедно с параметри, като ДДС, например, цената за изтребителите става 2,7 млрд.Правителството трябва да спре да лъже, категоричен беше той. По думите му 30 наши изтребителя в момента могат да бъдат вдигнати във въздуха с по-малко средства от предвидените за новата доставка от САЩ.АБВ настоява за незабавен мораториум върху сделката за новите самолети. \"Самолетите, които купуваме, са невидими, защото никой не ги е виждал. Българинът трябва да знае, че всяка резервна част, която внасяме след това, ще бъде с плащане на мита. Това ще оскъпи изключително много поддръжката. Българинът трябва да знае, че единственият ангажимент на нашите партньори е да докарат тренажори. Друг ангажимент към нашата икономика те нямат. И никой не бива да очаква да имат, защото това е политиката на САЩ. Няма заради нашите 8 самолета да променят политиката си\", обясни Петков.В контекста на обявеното, че предложението за Ф-16 е направено от експертна група на ВВС, Румен Петков настоя за обявяване на имената на въпросните експерти.В четвъртък АБВ организира дискусия за българските ВВС.Петков осъди предложението на  на местни и парламентарни избори. Очевидно гласовете у нас се манипулират, а като инструмент за това се използват невалидните гласове, каза още Петков.Настояваме от тези избори да бъдат извадени недействителните бюлетини и с представители на СИК, на академичната общност, тези бюлетини да се преразгледат.Машинното гласуване би подпомогнало честните избори, а то трябваше да влезе в сила още през 2017 година. Какво показваме на обществото с вулгарното нарушаване на изборните закони, пита Петков.Според него правителството е направило всичко възможно, за да дискредитира машинното гласуване. Тази .Коалициите, които ще се формират по места, ще са част от партиите на Коалиция за България и някои политически субекти от левицата, стана ясно още на пресконференцията.Форматът на участие и кандидатурите предстои да станат ясни. Има достатъчно потенциал да увеличим участието си в местната власт, убедени са от АБВ.Основната цел е засилване присъствието на левицата в местните органи за самоуправление. Левицата няма един кмет на областен център и има малко кметове на околийски центрове, добави Петков.АБВ ще се бори за повече присъствие на държавата във всяко населено място, гаранции за сигурността и реална власт в ръцете на общините по думите на зам. - председателя Любомира Ганчева.Общините трябва сами да управляват бюджета си и да привличат инвестиции, смята Ганчева. Партията поставя като приоритет малките населени места, така че да се спре тенденцията към заселване в няколко големи града.АБВ ще се регистрира самостоятелно за участие в местния вот. Решението бе взето след заседание на Националния съвет на партията, съобщи заместник-председателят на АБВ Владимир Маринов.", "date": "2019.07.14", "title": "АБВ иска незабавен мораториум върху сделката за Ф-16"}
{"url": "https://news.bg/press/ognishte-na-afrikanska-chuma-v-oblast-burgas-petar-kanev-ivo-hristov-paskalev-i-arh-zdravets-haytov-zhelani-za-cherven-kandidat-kmet-na-sofiya.html", "text": "Избори. \"24 часа\":Петър Кънев, Иво Христов, Паскалев и арх. Здравец Хайтов желани за червен кандидат-кмет на СофияСинът на Николай Хайтов - архитект Здравец Хайтов, омбудсманът Мая Манолова, соцдепутатът проф. Иво Христов, който нашумя с репликата си, че \"80% от българите са дебили\", Костадин Паскалев, лидерът на БСП - София, Калоян Паргов и шефът на икономическата комисия в парламента Петър Кънев са част от имената, издигнати от червените в столицата за кметската битка наесен.Номинациите са от основните партийни организации и предстои да бъдат обсъдени първо на районни конференции, а в началото на септември Градският съвет на БСП ще избере само един от кандидатите. Решаващата дума обаче ще има Националният съвет на партията.Манолова е сред най-желаните от социалистите в София, но тя все още не е взела решение дали да се впусне в битката. И да го направи, твърде възможно е да играе като независим кандидат, а БСП само да я подкрепи.\"Оставил съм си време в рамките на 2 седмици да помисля, след това ще дам отговор. Но личното ми мнение е - по-скоро не\", коментира пред \"24 часа\" Костадин Паскалев.\"Приятно изненадан съм. Благодаря на всички, които са оценили качествата ми\", каза пък Петър Кънев.Бедствие. \"Дума\":Огнище на Африканска чума в област БургасОткриха африканска чума по домашни свине в Бургаско. В село Зидарово започва евтаназиране на животните в 3 километровата санитарна зона. Касае се отново за нерегистрирано лично стопанство, в което са отглеждани 14 свине.При посещението на екипа от експерти там са взети проби, които са потвърдени като положителни за вируса на Африканска чума по свинете от Националната референтна лаборатория към Националния диагностичен научноизследователски ветеринарномедицински институт в София. Това е първият случай на домашни свине с положителни проби в област Бургас. Клинични прегледи и лабораторен надзор ще бъдат извършени в населените места, попадащи в 10-километровата надзорна зона.Скандал.\"Монитор\":Без обвинение за хотелиера от \"Слънчев бряг\"Хотелиерът, който беше задържан вчера от полицията в \"Слънчев бряг\", е освободен, на този етап без повдигнато обвинение, съобщи БНТ.Иван Тодоров е разпитан за грубото си отношение към две туристки от Израел, които е трябвало да бъдат настанени в хотела му. Спорът е заснет с телефон, а клипът обиколи израелските телевизии.В него се вижда как хотелиерът се опитва да ритне едната жена. Образувано е досъдебно производство, като все още се разпитват всички участници и свидетели на инцидента. Ще се търсят и начини двете израелски гражданки да бъдат разпитани в България и едва след това ще се прецени дали ще бъде повдигнато обвинение, казаха от Несебърската прокуратура.Болест.\"Сега\":Варицелата се разпространява най-бързо в София и ВарнаБум на варицела в София и Варна се отбелязва в началото на юли, съобщи БГНЕС. Според анализи на Националния център по обществено здраве и анализи за седмицата от първи до седми юли са регистрирани 110 случая на заразени с варицела в столицата. Във Варна случаите на заболели са 43. Това са двата града, в които болестта се разпространява най-бързо.В същото време в Ловеч и Ямбол няма нито един случай в началото на юли. В Кърджали, София област, Видин и Стара Загора случаите на заболели са по един за първата седмица на месеца. Във Враца, Пловдив, Разград и Русе са регистрирани между 30 и 40 души. В Силистра, Сливен, Смолян и Шумен случаите на заболели са сравнително малко - средно по петима души седмично. В Бургас, Търново, Габрово Монтана, Пазарджик и Перник децата, регистрирани като болни от варицела, са под десет за всеки град.След София и Варна с най-много заболели са Пловдив с 40 случая и Враца с 30 регистрирани.Отказът от ваксинация е основната причина за завръщането и бързото разпространяване на болестта.", "date": "2019.07.14", "title": "Огнище на Африканска чума в област Бургас; Петър Кънев, Иво Христов, Паскалев и арх. Здравец Хайтов желани за червен кандидат-кмет на София"}
{"url": "https://news.bg/world/mitskovski-iska-predsrochni-izbori-v-severna-makedoniya.html", "text": "Това, което се случва в Северна Македония трябва да приключи с предсрочни парламентарни избори. Това заяви лидерът на опозиционната ВМРО-ДПМНЕ Кристиан Мицковски в интервю за Алсат М.Гражданите трябва да решат дали тези политици ще получат подкрепа или ще дойде ново поколение политици, каза той.На въпрос дали са възможни протести и по-радикални мерки, Мицковски каза, че организирането на мирни протести е вариант за всяка опозиция, независимо дали в тази опозиция ще бъдат само ВМРО-ДПМНЕ или други опозиционни партии.Що се отнася до споразумението от Преспа и как ВМРО-ДПМНЕ ще действа, ако дойде на власт, Мицковски каза, че позицията на партиятаКазахме, че това е споразумение за капитулация и пряко засяга особеностите на македонския народ, нацията и македонската държава. Имаме нужда от подкрепата на 80 депутати, за да придвижим въпроса.Запитан дали е възможно споразумение по Закона за прокуратурата, Мицковски каза, че в страната няма атмосфера за политическия диалог между позицията и опозицията.При тези условия, такива каквито са - политически преследвания и терор, конституирани обвинения, постановени присъди и наказателни преследвания срещу ВМРО-ДПМНЕ, на настоящи и бивши служители - просто няма атмосфера, категоричен е той. ", "date": "2019.07.14", "title": "Мицковски иска предсрочни избори в Северна Македония "}
{"url": "https://news.bg/world/230-godini-ot-padaneto-na-bastiliyata.html", "text": "Днес Франция отбелязва Националния си празник, 230 години от Падането на Бастилията, ден на независимост за свободната нация.Крепостта Бастилията била построена през 1382 година като укрепление на подстъпите към столицата, но скоро се превърнала в затвор за политически затворници. За много поколения французи крепостта е била символ на всевластието на краля и абсолютната монархия в страната. Съществуването й продължава малко повече от 400 години и през нея са преминали Франсоа Ларошфуко, Пиер Огюстен Карон де Бомарше, Волтер и други популярни личности.Решението на краля да разпусне образуваното на 9 юли 1789 година Учредително събрание и да свали държавния контрольор на финансите реформатора Жак Никер и недоволството на населението довело до щурма над Бастилията. Той продължил около четири часа като началникът на гарнизона, наброяващ над 100 души, бил разкъсан, а крепостта - разрушена. Крал Луи XVI отменил решенията си, довели до падането на затвора. Народът ликувал от победата и легендата гласи, че на развалините на Бастилията се появил надпис - \"Тук танцуват\".Това сложило началото на Френската революция, довела и до премахването на монархията. На 21 януари 1793 крал Луи XVI е екзекутиран като враг на Революцията в Париж.Сега на мястото на Бастилията е голям транспортен кръг с Колона на Бастилията в центъра. От тук обикновено започват ежегодните празненства.Традиционният ритуал на празнуване на Деня на превземането на Бастилията започва рано сутринта с военен парад, наблюдава милиони французи и туристи. През 2000 година за първи път във военния парад на Елисейските полета взеха участие военни от осем страни на Европа. Президентът на Франция приема парада и прави традиционно обръщение към нацията по случай деня на превземането на Бастилията.В цялата страна се провеждат балове, карнавали, приеми.Президентът Еманюел Макрон обяви в събота, че ", "date": "2019.07.14", "title": "230 години от Падането на Бастилията"}
{"url": "https://news.bg/world/tramp-skochi-na-pol-rayan.html", "text": "Американският президент Доналд Тръмп остро критикува видния републиканец и бивш председател на Камарата на представителите Пол Райън.Това направи той със съобщения в \"Туитър\".Поводът е престояща книга, в която Райън твърди, че критикува президента, който почти убил републиканската партия\".Според Тръмп, Райън е бил \"слаб и нефеективен\" на заемания от него пост и заради него партията е загубила Камарата от демократите, а самият той не се кандидатира отново. Тръмп нарича ръководителя на малцинството  Кевин Маккарти \"далеч по-висш лидер\" от Райън. В момента партията има 94% одобрение, каквото не е имала и по времето на Роналд Рейгън, пише още Тръмп.Книгата на Тим Алберта \"Американски кръвопролитие: На фронта на републиканската гражданска война и възхода на президента Тръмп\", в която се описва възходът на Тръмп към Белия дом, ще бъде пусната на 16 юли.", "date": "2019.07.14", "title": "Тръмп \"скочи\" на Пол Райън "}
{"url": "https://news.bg/crime/narkodilar-zadarzhan-pri-aktsiya-v-kostinbrod.html", "text": "Наркодилър бе задържан при поредна акция на ОД на МВР-София в Костинброд.Полицаите задържали с няколко пакета марихуана Марио, съобщи \"24 часа\", като цитира свои читатели.\"Той е голям дилър, преди време го хващаха и с оранжерия\", разказаха жители на града.Те са доволни от работата на областната дирекция на полицията, която преди месец задържа и популярния автокрадец Делислав Кючека и групата му.", "date": "2019.07.14", "title": "Наркодилър задържан при акция  в Костинброд "}
{"url": "https://news.bg/regions/chovek-zagina-pri-pozhar-v-blok-v-stara-zagora.html", "text": "Един човек е загинал при пожар в жилищен блок в Стара Загора. Огънят избухва в 4 и 20 ч. тази нов на десетия етаж в блок в квартал \"Казански\", съобщава БТВ.Пожарът обхваща и жилището на 11-ти етаж, което също изгаря.Неустановено към момента овъглено тяло е открито в апартамента на десетия етаж.От водата за гасене на пожара е пострадало и жилището на деветия етаж на блока.", "date": "2019.07.14", "title": "Човек загина при пожар в блок в Стара Загора"}
{"url": "https://news.bg/world/pishten-parad-na-denya-na-bastiliyata-v-parizh-pokaza-evropeyskoto-voenno-satrudnichestvo.html", "text": "Германският канцлер Ангела Меркел и други европейски лидери бяха сред официалните гости на организирания в Париж традиционен военен парад на националния празник на Франция - Деня на Бастилията. Присъствието на височайшите гости подчертава съвместните усилия на европейските държави за укрепване на отбраната на фона на противоречията със САЩ, съобщават \"Дойче веле\" и други медии.Войници от 10 държави участваха на военния парад на \"Шанз Елизе\". 10-те държави участват в съвместна инициатива в сферата на отбраната - Европейска инициатива за интервенция. Това е първо участие в парада на войници от държавите, които са се включили в Европейската инициатива за интервенция.Ключови европейски лидери се присъединиха към президента на Франция Еманюел Макрон за Деня на Бастилията, на който се отбелязва щурмуването на Бастилията в Париж по време на Френската революция. Историческото събитие е на 14 юли 1789 г.На събитието присъстваха също лидерите на Белгия, Холандия, Естония, Финландия, Португалия и други. Британският премиер Тереза Мей се очакваше да се присъедини към европейските си колеги, но в крайна сметка Лондон изпрати Дейвид Лидингтън.С парада Макрон целеше да покаже европейския военен потенциал.\"Никога от края на Втората световна война Европа не е била толкова важна\", обяви той и поясни, че изграждането на отбрана на Европа е приоритет за Франция.Френският президент поясни, че целта на Европейската инициатива за интервенция е европейските държави да действат заедно и да подсилят възможностите си за отбрана.По време на парада участваха около 4300 военни, близо 200 бронирани машини и над 230 конника. Прелетяха 69 самолета и 39 хеликоптера.На парада френският изобретател и предприемач Франки Запата летя с ховърборда \"Flyboard Air\", информира АФП. Ховърбордите са летящи скейтбордове.Запата, който за първи път разработва апарата си над вода, коментира, че ховърбордът може да достига до скорост 190 километра в час и да лети в продължение на 10 минути. Той се е поставил за цел да прекоси Ламанша, като ще зарежда във въздуха. Предизвикателството е планирано за 25 юли, когато се навършват 110 г. от деня, когато пионерът авиатор Луи Блерио създава първия самолет, с който прелита над Ламанша.ДПА информира, че малка група от протестиращи е освирквала Макрон, докато се е придвижвал по \"Шанз Елизе\" при откриването на парада. Групата от протестиращи от 20-50 души пусна жълти балони, което вероятно означава, че подкрепят движението на \"жълтите жилетки\".Германската осведомителна агенция отбелязва, че гостите са наблюдавали нова военна техника, включително и роботи. Около 500 войници от френско-германска бригада участваха в парада, както и испански контингент, разположен от ЕС в Мали на тренировъчна мисия.Френската полиция използва ", "date": "2019.07.14", "title": "Пищен парад на Деня на Бастилията в Париж показа европейското военно сътрудничество"}
{"url": "https://news.bg/world/povecheto-germantsi-zdraveto-na-merkel-e-lichen-vapros.html", "text": "Повечето германци вярват, че здравето на канцлера Ангела Меркел е личен въпрос, показва социологическо проучване, цитирано от \"Ройтерс\".На три пъти Меркел получи тремор на официални събития, което повдигна въпроси и дебат за здравето на канцлера и дали може да изпълнява служебните си задължения. Канцлерът увери, че е добре със здравето и няма причина за безпокойство.Меркел навършва 65 г. следващата седмица.Проучването на Civey за вестник \"Аугсбургер Алгемайне\", в което са участвали 4495 респонденти, показва, че 59 от анкетираните вярват, че здравето на лидера на Германия е лична работа.Запитани дали Ангела Меркел трябва да разкрие подробности за здравословното си състояние, само 34 на сто смятат, че канцлерът трябва да съобщи детайли за здравето си, а 7% не са решили.Меркел ръководи Германия от 2005 г. Тя е най-дълго служилият политически лидер в западните демокрации.Днес по време на военния парад във ", "date": "2019.07.14", "title": "Повечето германци: Здравето на Меркел е личен въпрос"}
{"url": "https://news.bg/politics/simeonov-e-v-zapadnite-pokraynini-izpalnyava-angazhiment-kam-balgarskite-obshtnosti.html", "text": "Народните представители от НФСБ, водени от лидера Валери  се срещнаха с български  във връзка сна нашите сънародници там и , съобщават от партията.Посещението е по покана на българското генерално консулство в Ниш и със съдействието на Културно-информационния център в Цариброд.  участва в отбелязването на  - Сдружение \"Светлина\", и се срещна с наши сънародници от този район.\" в Западните покрайнини\", обяснява Симеонов.\"Ние  от Западните покрайнини, тъй като  на общностите ни в Сърбия. Следим процесите на демократизация в Сърбия, тъй като с тях стават възможни тези сдружения, на базата на които  на своите интереси\", допълва той.\"Вече имаме два Културно-информационни центъра в Цариброд и Босилеград, които са официално признати и поддържани от България. Имаме сдружение в Зайчар и във Враня. Радостното е, че този процес продължава и има инициативи за създаване на такива центрове. В наше лице , доколкото можем да окажем съдействие по проблемите, които поставяте\", коментира Симеонов в Зайчар.Според него, , защото  и  към българското малцинство, и все още е като се меси в процесите при българските малцинствени общности, .Той допълва, че Западните покрайнини са  и страдащ от тежки демографски проблеми. \"\", а основната причина е голямата безработица.По думите му,  и работата . НФСБ са поели ангажимент да се намесят в този процес.\" поради бездействието на , който беше нанесен с все още недоказани обвинения от Прокуратурата. \", коментира Валери Симеонов.", "date": "2019.07.14", "title": "Симеонов е в Западните покрайнини, изпълнява ангажимент към българските общности"}
{"url": "https://news.bg/world/izraelskiyat-obrazovatelen-ministar-geyovete-tryabva-da-se-lekuvat.html", "text": "Министърът на образованието на Израел Рафи Перец отново скандализира с коментар. Той вярва, че така наречената \"репаративна терапия\" за лекуване на гейове може да работи, информира Би Би Си.Преди дни Перец заяви, че \"Мисля, че е възможно да се промени сексуалната ориентация на някого\", коментира Перец идеята за терапия, променяща сексуалната ориентация на хомосексуалистите. Ортодоксалният равин направи коментара пред израелския телевизионен Канал 12. Той добави, че е много запознат с този въпрос. Министърът описа как е подходил, когато гей му е казал за сексуалните си наклонности.Премиерът на Израел Бенямин Нетаняху заяви, че тези изказвания са \"недопустими\" и не отразяват позицията на правителството. Министър-председателят лично е разговарял с Перец, за да изрази недоволството си.Други политици и защитници на ЛГБТ общността отправиха сериозна критика. Израелски медии съобщават, че организации в защита на ЛГБТ общността призовават Перец да подаде оставка.Експерти и политици предупредиха, че тази терапия може да доведе до самоубийство.", "date": "2019.07.14", "title": "Израелският образователен министър: Гейовете трябва да се лекуват"}
{"url": "https://news.bg/world/helikopter-se-razbi-v-podmoskovieto-zagina-ruski-avio-as.html", "text": "Хеликоптер Robinson се е разбил в района на гр. Солнечногорск. Това съобщи ТАСС.Двама души са загинали. Авиационната катастрофа е станала в района на село Барское до гр. Солнечногорск в Подмосковието.Властите са отцепили района.Води се разследване на инцидента. Телевизия \"Рен\" съобщи, че хеликоптерът е бил управляван от президента на Обединената федерация по свърхлека авиация Игор Никитин. ", "date": "2019.07.14", "title": "Хеликоптер се разби в Подмосковието. Загина руски авио ас"}
{"url": "https://news.bg/world/amerikanska-zelena-bareta-e-ubita-v-afganistan.html", "text": "Зелена барета старши сержант Джеймс \"Райън\" Сартор е бил убит в събота по време на бойна операция в Афганистан.Това съобщи Си Ен Ен. Телевизията се позовава на изказване на говорителя на специалните операции на американската армия подполковник Лорен Бимер.Той уточни, че старши сержант Сартор е ветеран от бойните операции срещу талибани и ислямисти с поредица от .Загиналата зелена барета е на 40 години. Старши сержант Сартор е родом от Тексас. Той в бил назначен в 10-та група на специалните сили.Зелената барета е загинала в битка в провинция Фаряб в северната част на Афганистан, която граничи с Туркменистан.Смъртта на Сартор идва само няколко седмици след като двама американски войници бяха убити в провинция Урузган в Афганистан.САЩ имат около 14 000 войници в Афганистан. Те преди всичко съветват афганистанските сили, които се борят с талибаните.Сартор се присъединява към армията през юни 2001 г. и е изпратен в Ирак като пехотинец през 2002 г. Той завършва курса за квалификация на специалните сили, за да стане зелена барета през 2005 г. и е разположен в Ирак с 10-та група специални сили (Airborne) през 2006 г., 2007 г., 2009 г., и 2010 г. Той също така е разположен в Афганистан със същата група през 2017 г. и 2019 година.Наградите и отличията на Сартор включват медал \"Бронзова звезда\" с дъбови листа, медал за военни заслуги, медал за съвместна работа и др. Неговите посмъртни награди включват медал \"Пурпурно сърце\". и оттогава имаха значително военно присъствие, като се простираха над три председателства. Повече от 2000 американски военни са загинали в най-дългата война в американската история.", "date": "2019.07.14", "title": "Американска зелена барета е убита в Афганистан"}
{"url": "https://news.bg/world/masovi-aresti-na-protestirashti-v-parizh.html", "text": "Парижката полиция на бул. \"Шанз-Елизе\" за участие в неразрешена демонстрация, както и за други нарушения на закона. Това съобщиха от полицейската префектура на френската столица. Според официалния ѝ представител, в момента е спокойно на главния булевард на столицата.Въпреки това, скоро след това изявление, префектът на Париж Дидие Лалиман лично пристигна на \"Шанз-Елизе\" и там го освиркваха групи от агресивнонастроени хора. Полицията и жандармерията трябваше спешно да създадат мощен кордон около префекта, докато той даваше интервю за медиите.Префектът \"със съжаление\" отбеляза този инцидент, случил се в деня на националния празник на Франция и парада, проведен в Париж. \"След приключването на парада и вдигането на охраната, около 200 души се втурнаха към \"Шанз-Елизе\". \"Вие сами можете да се уверите, че редът е възстановен,\" каза пред пресата префектът.По информация на френски медии е задържан един от лидерите на жълтите жилетки Ерик Друе.\"Убеден съм, че проблемите могат да възникнат отново тази вечер [в неделя], но ние сме готови за това и сме достатъчно многобройни, за да се противопоставим, да защитаваме хората и магазините\", подчерта префектът. \"Знам, че хората, които се държат по такъв антисоциален начин, няма да се успокоят, но ще се натъкнат на полицията и жандармерията\", предупреди той.Префектът призна, че по време на бунтовете \"няколко прозорци на \"Шанз-Елизе\" са счупени, но магазините не са разгромени\". Той увери туристите, че сега могат безопасно да стигнат до \"Шанз-Елизе\".", "date": "2019.07.14", "title": "Масови арести на протестиращи в Париж"}
{"url": "https://news.bg/world/iran-i-es-v-spor-za-yadrenata-sdelka.html", "text": "Европейските декларации за придържане към Съвместния цялостен план за действие относно иранската ядрена програма не са достатъчни, за да се поддържа това споразумение. Това становище, беше изразено в неделя пред телевизия \"Ал Джазира\" от иранския външен министър Мохамад Джавад Зариф.\"Думите на европейците за необходимостта да се запазят споразуменията за ядрената програма на Иран не са достатъчни,\" каза иранският външен министър. Според него, властите в Техеран \"  от европейските страни за постигане на тези намерения.\"По-рано в неделя европейските страни, подписали ядрената сделка - Германия, Франция и Обединеното кралство, направиха съвместно изявление, в което изразиха загриженост относно съдбата на споразумението за иранския атом и призоваха за деескалация на ситуацията в Персийския залив. Според документа, тези държави \"са загрижени за рисковете, че ядрената сделка, под натиск заради санкциите на САЩ, както и поради решението на Иран да не изпълнява няколко централни точки от споразумението, ще продължи да се разпада.\" Германия, Франция и Обединеното кралство изразиха убеждението си, че всички страни трябва да \"разберат възможните последствия от своите действия\" и призоваха Техеран да изпълни изцяло споразумението.Ядрената сделка беше сключена от Иран с постоянните членове на Съвета за сигурност на ООН (Русия, Великобритания, Китай, САЩ, Франция) и Германия през 2015 г. Сделката ограничи ядреното развитие на Техеран в замяна на премахването на санкциите на ООН и едностранните санкции от САЩ и ЕС.Американският президент Доналд Тръмп съобщи на 8 май 2018 г. . Точно година по-късно иранският президент Хасан Рохани заяви, че Техеран спира част от задълженията си по ядрената сделка и дава на другите участници два месеца, за да се върнат към неговото изпълнение. На 8 юли представител на Организацията за атомна енергия на Иран Бехръз Камалванди заяви, че  над 3.67%, максималното ниво, предвидено от ядрената сделка.", "date": "2019.07.14", "title": "Иран и ЕС в спор за ядрената сделка"}
