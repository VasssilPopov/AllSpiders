{"url": "https://news.bg/politics/rumen-radev-v-aviatsiyata-otgovornost-nosi-komandirat.html", "text": "\"В авиацията отговорност носи командирът.\"Така президентът Румен Радев отговори на критиките, отправени от премиера Бойко Борисов. Припомняме, вчера министър-председателят заяви по адрес на държавния глава: \".Държавният глава се защити от критиките на премиера и заяви, че като председател на ВВС никога не е губил хора и никога не са падали самолети.Коментарът си Румен Радев направи пред да вземе участие в официалното честване на 60-та годишнина на Софийския градски съд.Не само като командир на ВВС, а в цялата си командирска кариера - командир на звено, командир на ексдрила и командир на авиобаза няма нито един загинал летец, техник, самолет и вертолет. \"Това е постигнато в изключително сложна обстановка с множеството рискови фактори за полетите\", изтъкна Радев.По думите му не само, че не е губил хора и техника, а заедно с неговите подчинени са успели да трансформират подготовката във ВВС от един закостенял модел на подготовка до един прогресивен съвременен модел.Радев заяви, че това е постигнато не заради опростяване на подготовката. \"Аз не съм командир на държавата, а съм държавен глава\", даде да се разбере президентът.Радев изтъкна още, че този, който управлява бюджета и управлява икономиката е командир на държавата. Държавният глава е показал, че с минимални средства може да се постигне голям ефект, когато хората служат не на някой друг, а на България.\"Искам днес на всички хора, на които съм вярвал и съм имал доверие да им благодаря\", отбеляза държавният глава.Припомняме, че вчера президентът Румен Радев заяви пред bTV, че  Той подчерта, че в България има ненаказана корупция по високите етажи на властта. Мнението на държавния глава е и че кабинетът харчи на тъмно държавни средства. Той критикува лобистките закони, които се приемат.След това премиерът отговори като заяви, че ", "date": "2019.12.12", "title": "Румен Радев: В авиацията отговорност носи командирът"}
{"url": "https://news.bg/world/premierat-na-malta-da-podade-ostavka-vednaga-prizova-ep-evroliderite.html", "text": "Премиерът на Малта Джоузеф Мускат трябва да подаде оставка незабавно, за да се избегне рискът от политическа намеса в Това обяви Европейският парламент пред евролидерите, информира \"Ройтерс\"., че ще подаде оставка в средата на януари след избирането на нов лидер на Лейбъристката партия. Той обяви решението си след оставката и , бизнесмен, който ръководеше канцеларията на премиера, откакто Лейбъристката партия на Малта пое властта през 2013 г.Семейството на убитата разследваща журналистика подозира, че правителството на Мускат покрива случая.В писмо до лидерите на ЕС, които днес провеждат среща на върха в Брюксел, Европейският парламент ги призовава да заемат позиция, като се отбелязва, че  на острова е установила \"тревожна\" ситуация.Отлаганата от Мускат оставка представлява сериозен риск разследването на убийството да бъде компрометирано, пишат евродепутатите.Преди срещата на върха на ЕС десетки хора участваха в демонстрация пред малтийското постоянно представителство в Общността срещу участието на Мускат.По-рано днес Мускат се ръкуваше с евролидерите на срещата.", "date": "2019.12.12", "title": "Премиерът на Малта да подаде оставка веднага, призова ЕП евролидерите"}
{"url": "https://news.bg/politics/radev-shte-se-podpishe-po-konstitutsiya-za-tsatsarov.html", "text": "\"Днес получих предложението на Висшия съдебен съвет за освобождаването на главния прокурор\".Така държавният глава Румен Радев отговори на въпрос за подписването на указа за освобождаването на Сотир Цацаров от поста главен прокурор.Предстои описаната по Конституция процедура по издаването на указа и назначаването му за председател на Антикорупционната комисия (КПКОНПИ).Припомняме, че по-рано днес магистратите от пленума на Висшия съдебен съвет (ВСС) . Вчера, 11 декември, депутатите гласуваха за назначаването на . След като кандидатурата му бе одобрена, той заяви, че  прокурор. Гласуването на Цацаров за шеф на Антокорупцията На заседание на ПГ на БСП преди вота за Сотир Цацаров е взето решение да не се подкрепи кандидатурата му. 27 от социалистите обаче решиха да се опълчат на Корнелия Нинова и гласуваха \"за\" неговата кандидатура. По този повод Антон Кутев заяви, че Припомняме, че номинираните за поста шеф на КПКОНПИ бяха двама.  за шеф на Антикорупционната комисия, а от .Новият председател трябва да приключи мандата на Пламен Георгиев, който в края на месец юли, заради скандала с недекларираната тераса на жилището му.", "date": "2019.12.12", "title": "Радев ще се подпише по Конституция за Цацаров"}
{"url": "https://news.bg/crime/vse-oshte-ne-e-yasen-krayniyat-poluchatel-na-otpadatsite.html", "text": "Към настоящия момент не е ясен крайният получател на съответните отпадъци.Това заяви силовият министър Младен Маринов по повод вчерашния случай, при който полицията в Италия хвана 815 тона боклуци за България, съобщиха от пресцентъра на МВР.Тази вечер в Министерството на околната среда и водите се проведе извънреден брифинг с участието на Маринов и екоминистъра Нено Димов за задържания опасен боклук. Все още разследването по случая продължава и не може да се каже към кого са насочени отпадъци, подчерта Маринов.Оставаме в готовност при поискване на съдействие от Италия и ако такова бъде поискано, то ще бъде оказано, каза той.До този момент и не е търсено съдействие от компетентните органи в България, отчете Димов.Той припомни, че от лятото са проведени срещи с МВР и Агенция \"Митници\"с цел засилване на контрола при вноса на отпадъци.Припомняме,  Незаконният товар, предназначен за нашата страна, беше открит във влак. Търговската стойност на боклука се изчислява на 130 хиляди евро.Влаковият конвой бил засечен на гара до Милано. В балите с отпадъци имало материали от пластмаса, гума, тъкани, тетрапак и смесени боклуци.Започна разследване кой е организирал изпращането на пратката. Предполага се, че тя е трябвало да бъде изгорена или погребана в депа у нас.", "date": "2019.12.12", "title": "Все още не е ясен крайният получател на отпадъците"}
{"url": "https://news.bg/health/nzok-nyama-da-dopusne-da-se-otnemat-prava-na-litsa-s-hronichni-zabolyavaniya.html", "text": "Националната здравноосигурителна каса (НЗОК) няма да допусне да се приемат в Националния рамков договор текстове, които да нарушат или да отнемат права на здравноосигурени лица с хронични заболявания.Проектът за Национален рамков договор (НРД) между НЗОК и Българския лекарски съюз (БЛС) се публикува, след като се приеме чрез подписване от Управителния съвет (УС) на БЛС и Надзорния съвет (НС) на НЗОК, съгласно изискванията на Закона за здравното осигуряване (ЗЗО). Предстои Касата да разгледа проекта. След одобрението му от НС на НЗОК, проектът ще бъде публикуван за обсъждане на сайта на НЗОК.Всички интерпретации преди разглеждането и окончателното приемане на НРД от двете договарящи се страни са несъстоятелни.", "date": "2019.12.12", "title": "НЗОК няма да допусне да се отнемат права на лица с хронични заболявания "}
{"url": "https://news.bg/int-politics/televiziya-v-rusiya-svali-serial-s-uchastieto-na-zelenski-zaradi-gruba-shega-za-putin.html", "text": "Руска телевизия внезапно е спряла излъчването на комедиен сериал с участието на президента на Украйна Володимир Зеленски, след като подмятане на груба шега за руския президент Владимир Путин е било излъчено в Далечния изток на Русия, пише \"Гардиън\".Политическата сатира \"Слуга на народа\" послужи като платформа за бившия комик Володимир Зеленски да спечели популярност и в крайна сметка да спечели президентските избори в Украйна, във вот до голяма степен воден от гняв към предишните ръководители на страната.Ала с остри шеги, насочени срещу Путин, мнозина се чудеха колко дълго ще продължи излъчването на сериала във внимателно контролирания телевизионен ефир в Русия.Отговорът е по-малко от една вечер.След бързо редактиране на шега, направена за сметка на Путин в премиерата на сериала, телевизионният канал TNT впоследствие е спрял излъчването на 23-те епизода, заменяйки ги с комедийни сериали, които е по-малко вероятно да раздразнят Кремъл.От TNT не са отговорили на исканията на \"Гардиън\" за коментар. От телевизията са заявили за руския вестник \"Ведомости\", че никога не били планирали да излъчват целия сериал и че излъчването било \"маркетингов ход\" за нейната онлайн стрийминг услуга. Епизодът все още е достъпен там.\"Слуга на народа\" следва невероятното изкачване на Зеленски от гимназиален учител до президент на Украйна, след като неговата тирада срещу корупцията стана много популярна сред украинците.В премиерата на сериала Зеленски, играещ ролята на нов президент на Украйна, избира нов часовник, който да отговаря на тези, носени от други държавни ръководители.Казват му, че Путин носи Hublot.\"Путин е Хуйло?\", отговаря Зеленски.Думата \"Хуйло\" произлиза на думата \"хуй\" в руския жаргонен език и означава \"лош, неприятен човек\". Фразата \"Путин е хуйло\" стана популярен лозунг след избухването на конфликта в Югоизточна Украйна и може да бъде чут на митинги против Путин и да се види в графити, изрисувани по стените в Украйна.Не е ясно дали тази шега е била достатъчна, за да предизвика спирането на сериала, тъй като той съдържа редица шеги за Русия и Путин. Но в по-късни излъчвания на \"Слуга на хората\" в сряда вечерта, включително и тези, излъчени в Москва, шегата е била редактирана.", "date": "2019.12.12", "title": "Телевизия в Русия свали сериал с участието на Зеленски заради груба шега за Путин"}
{"url": "https://news.bg/world/chili-potvardi-za-otlomkite-ot-razbiliya-se-voenen-samolet.html", "text": "Чилийските власти официално потвърдиха, че намерените отломки в протока Дрейк между Латинска Америка и Антарктида са от разбилия се по-рано военен самолет, предаде \"Спутник\". Военният министър Алберто Еспина допълни, че тече разследване, което трябва да установи причините за катастрофата.Военните са съобщили, че няма никакви шансове за оцелели. Припомняме, че , самолет на Военновъздушните сили на Чили с 38 души на борда изчезна от радарите.Чилийските власти съобщиха още тогава, че самолетът се е разбил. Самолетът - \"Херкулес С-130\" извършвал полет между две военни бази - от град Пунта Аренас към Антарктида, със 17-членен екипаж и 21 пасажери.Час и половина след излитането си обаче той е изчезнал безследно от радарите.С-130 е летял по стандартен курс, който се изпълнява регулярно, за да се доставят провизии в базата в Антарктида.", "date": "2019.12.12", "title": "Чили потвърди за отломките от разбилия се военен самолет "}
{"url": "https://news.bg/crime/osadiha-toplofikatsiya-ruse-da-plati-80-000-obezshtetenie-na-zhena-padnala-v-izkop-s-vryala-voda.html", "text": "\"Топлофикация Русе\" е осъдена да плати 80 000 лв. обезщетение на жена, , съобщи БНР.Окръжният съд в Русе уважи изцяло предявените искове и осъди топлофикационното дружество в града да плати на 45-годишната Наргиз Юсеинова обезщетение за имуществени и неимуществени вреди.Случаят е от 1 декември миналата година, когато жената \". Благодарение на бързата реакция на съпруга ѝ е извадена жива от ямата, но с множество изгаряния по тялото. Жената е претърпяла 7 операции.В мотивите си съдът коментира всички доказателства по делото и установява, че е налице бездействие на служителите на топлофикацията, които не са обезопасили изкопа и въпреки инцидента мерки са взети едва на следващия ден вечерта.Магистратите допълват, че дори към настоящия момент не е променена тази практика и организация на работа, лишена от логика, отговорност и ангажираност към опазването на здравето и живота на гражданите.", "date": "2019.12.12", "title": "Осъдиха \"Топлофикация Русе\" да плати 80 000 обезщетение на жена, паднала в изкоп с вряла вода"}
{"url": "https://news.bg/world/eyre-se-nadyava-na-stabilnost-vav-velikobritaniya-sled-vota.html", "text": "Ирландският премиер Лео Варадкар коментира провеждащите се днес във Великобритания, като изрази надежда да няма \"висящ\" състав на парламента, съобщиха местни медии.Това заяви той при пристигането си в Брюксел.Припомняме, че днес и утре се провежда Европейски съвет, на който 27-те лидери на страните-членки ще обсъждат и Брекзит.Според Варадкар \"до късно през нощта ще следим хода на вота и оповестяването на резултатите от него\".Очаква се след полунощ да станат ясни и първите резултати от вота.Най-доброто нещо за Ейре, Великобритания и Европа ще бъде край на несигурността, така че дали премиерът Борис Джонсън ще спечели с голямо мнозинство или победители ще са други партии, ние ще работим с британските лидери какъвто и да е резултатът, каза той.Той заяви, че търговските преговори ще бъдат от решаващо значение за Република Ирландия.Припомняме, че въпросът за границите между Кралството и Ейре след Брекзит бе един от сложните за решаване по време на преговорите.Брекзитът не приключва просто с излизането на Великобритания от Европейския съюз. Преминаваме към следващата фаза и това ще бъде наистина важно, напомни Варадкар.Той заяви, че Ейре ще настоява за нов фонд за Северна Ирландия на стойност 1 милиард евро в преговорите за бюджета на ЕС за следващия седемгодишен цикъл.Премиерът засегна и други актуални теми.Варадкар също каза, че Ирландия силно подкрепя новата европейска , стартирана вчера от Европейската комисия, която има за цел Европа да стане първият \"климатично неутрален\" континент до 2050 година.Припомняме, че вчера председателят на Европейската комисия Урсула фон дер Лайен обяви, че иска да вложи 100 милиарда евро, за да помогне на страните членки, които все още силно разчитат на прехода на изкопаеми горива към по-ниски емисии.Новият фонд, чиито подробни данни трябва да бъдат разкрити през януари, може да помогне и да убеди лидерите от трите държави да се присъединят към тази цел.\"Искам да постигнем съгласие относно ангажимента ЕС да стане климатично неутрален до 2050 г.\", заяви Чарлз Мишел, председател на Съвета на ЕС, в писмото си с покана до лидерите на ЕС, които съставляват групата.", "date": "2019.12.12", "title": "Ейре се надява на стабилност във Великобритания след вота "}
{"url": "https://news.bg/int-politics/germaniya-se-ozabi-na-sasht-za-sanktsiite-sreshtu-severen-potok-2.html", "text": "Външният министър на Германия Хайко Маас коментира възможното налагане на санкции от властите на САЩ срещу участващите в проекта \"Северен поток 2\", съобщават германските медии, цитирайки пресслужбата на германското външно ведомство.По думите на Маас германската страна отхвърля всякакви нападки отвън, както и екстериториални санкции.\"Европейската енергийна политика се определя в Европа, а не в САЩ. По принцип отхвърляме атаките отвън и екстериториалните санкции\", настоя германският първи дипломат.По рано стана ясно, че Камарата на представителите на САЩ е подкрепила законопроект, който изисква администрацията на американския президент Доналд Тръмп да наложи санкции срещу \"Северен поток 2\".", "date": "2019.12.12", "title": "Германия се озъби на САЩ за санкциите срещу \"Северен поток 2\""}
{"url": "https://news.bg/world/atakata-v-nyu-dzharsi-vatreshen-terorizam.html", "text": "в Джърси сити, американския щат Ню Джърси се разглежда като вътрешен тероризъм, предаде РТ.Това са съобщили от прокуратурата.Според разследващи, мотивите на нападателите са антисемитизъм и омраза към властите.Шестима души загинаха, а друг бе ранен Атаката бе извършена в еврейски квартал. Някои от жертвите са евреи, сред които и местен равин, убит в супермаркет за кашер храни (позволени за ортодоксални евреи).Полицаи също бяха сред убитите.Нападателите са двама, мъж и жена. Те също са сред загиналите след 4-часова престрелка с полицията.Проследена е дейността им, включително и в социалните мрежи, като се предполага, че са членували в групировка, която изповядва омраза към белите и евреите.Припомняме, че през последните дни отново зачестиха атаките в страната.Саудитски курсант в американската военноморска база \"Пенсакола\" в щата Флорида.В сряда моряк простреля трима цивилни в историческата военна база Пърл Харбър в Хавай, убивайки двама от тях, преди да сложи край на живота си.", "date": "2019.12.12", "title": "Атаката в Ню Джърси - вътрешен тероризъм"}
{"url": "https://news.bg/int-politics/sasht-s-novo-izpitanie-na-balistichna-raketa.html", "text": "Американските военни са тествали наземна балистична ракета във военновъздушната база \"Ванденберг\" в щата Калифорния, съобщиха от Пентагона в изявление след изпитанието.\"Министерството на отбраната проведе полетно изпитание на конвенционално конфигурирана наземна балистична ракета от военновъздушната база \"Ванденберг\", Калифорния\", посочват американските военни и добавят, че в момента оценявали резултатите от изпитанието.Според американските военни ракетата е изминала над 500 км по време на изпитателното изстрелване.Днешното изпитание е вторият публично обявен тест на наземна ракета със среден обсег, можеща да носи ядрена бойна глава, от август насам.През август беше извършено изпитание на наземна крилата ракета \"Томахоук\" с обсег над 500 км, клас оръжие, който беше забранен от Договора за ликвидиране на ракетите със среден и малък обсег, сключен през 1987 г. между САЩ и СССР.САЩ официално се оттеглиха от договора през август, след като през февруари обявиха намерението си да го направят. Договорът за ликвидирането на ракетите със среден и малък обсег забраняваше на Москва и Вашингтон да разработват, строят и пускат в експлоатация наземни ракети, способни да носят ядрени бойни глави, с обсег на действие между 500 и 5500 км.САЩ възобновиха изпитанията на наземни ракети със среден обсег по-рано тази година.", "date": "2019.12.12", "title": "САЩ с ново изпитание на балистична ракета"}
{"url": "https://news.bg/health/bolnichni-sdruzheniya-mimi-vitkova-nastroyva-patsientite-sreshtu-bolnitsite.html", "text": "Категорично несъгласие изразиха Болничните сдружения със заявената позиция на д-р Мими Виткова, че лечебните заведения у нас нерегламентирано изискват доплащания от пациенти, които имат доброволно здравно осигуряване.Това се казва в отворено писмо на Българската болнична асоциация и Националното сдружение на частните болници до здравния министър Кирил Ананиев.Според тях, Виткова внушава съществуване на нелоялни практики в лечебните заведения и накърнява сериозно крехкото доверие на пациентите в болничната система.Така обсъжданите \"доплащания\" са необходими за нормалното функциониране на системата, поради липса на достатъчно обществени средства за предоставяне на здравни услуги.По наша инициатива събираме всички отговорни институции, както и застрахователните обединения, за да обсъдим открито възможностите които разкрива допълнителното здравно осигуряване. Настояваме за открит диалог, а не за хвърляне на клевети в публичното пространство, пишат от сдруженията.Те призовават Министерство на здравеопазването да анализира внимателно всички гледни точки.\"Застрахователите не са способни да решат всички тежки проблеми на здравеопазването.\" Това каза Мими Виткова, председател на Асоциацията на лицензираните дружества за доброволно и здравно осигуряване по повод новия модел на здравно осигуряване.Според нея, проблемът е, че при обсъжданите модели се говори само за приходната част, а се подминават тежките проблеми в здравеопазването.Припомняме, че министърът на здравеопазването Кирил Ананиев предлага два алтернативни модела за бъдещето развитие на здравеопазването Единият е пълна реформа с демонополизация на НЗОК, а другият с включване на допълнително здравно застраховане.", "date": "2019.12.12", "title": "Болнични сдружения: Мими Виткова настройва пациентите срещу болниците "}
{"url": "https://news.bg/world/us-senatat-prizna-genotsida-nad-armentsite.html", "text": "Сенатът на САЩ одобри молбата за приемането на Резолюция 150, признаваща геноцида над арменците.Искането бе прието единодушно.Сенаторите Робърт Менендес и Тед Крус представиха резолюцията за четвърти път и този път тя не беше блокирана от никой сенатор.По-ранните опити по искане на Белия дом.През Камарата на представителите (долната камара) прие резолюцията.Това решение очаквано бе отхвърлено в Турция, която официално все още не е признала избиването на милиони етнически арменци от Османската империя от 1915 до 1917 година за геноцид.Сенаторът Линдзи Греъм обаче спря приемането на документа и от Сената малко преди посещението на турския президент Реджеп Ердоган.Арменският геноцид официално е признат от: Европейския парламент, от Комисията по външни отношения на Камарата на представителите на САЩ, от Комисията по външни отношения на Конгреса на САЩ, от държавите: Аржентина, Австралия, Армения, Белгия, Ватикана, Венецуела, Гърция, Италия, Канада, Кипър, Ливан, Литва, Полша, Русия, Словакия, Уругвай, Франция, Холандия, Швеция, Швейцария, Чили, от регионите: в Австралия - щатите Южна Австралия и Нов Южен Уелс, в Бразилия - Сеара и Сао Пауло, във Великобритания - Шотландия, Северна Ирландия и Уелс, в Италия - много общини гласуват признаването на геноцида, в Испания - Страната на баските и Каталуния, в Канада - Онтарио и Квебек, в Украйна - Крим.В САЩ 42 от 50-те щата са признали официално арменския геноцид.", "date": "2019.12.12", "title": "US Сенатът призна геноцида над арменците "}
{"url": "https://news.bg/crime/momche-s-opasnost-za-zhivota-sled-katastrofa-s-kola-na-nso-v-sofiya.html", "text": "Момче на 14 години е с опасност за живота след катастрофа с кола на Националната служба за охрана (НСО) в София.Това съобщиха от пресцентъра на МБАЛ \"Света Анна\", където пострадалият е бил приет.Сигналът за инцидента е подаден около 20 часа.14-годишното момче пресичало бул. \"Драган Цанков\", когато е било блъснато.Подробности ще бъдат дадени утре на брифинг в болницата в 8 часа. От пресцентъра на НСО потвърдиха за инцидента. Мястото на катастрофата е обезопасено, информирани са компетентните органи на МВР и на Военна прокуратура. В ход е досъдебно производство за установяване на обстоятелствата по инцидента.Националната служба за охрана изразява дълбоко съжаление за пострадалото дете и уверява, че при установяване на виновно поведение на служителя на НСО ще бъдат предприети всички изискуеми от закона мерки, гласи съобщението на пресцентъра.", "date": "2019.12.12", "title": "Момче с опасност за живота след катастрофа с кола на НСО в София "}
{"url": "https://news.bg/world/desetki-ubiti-i-raneni-pri-ataka-v-irak.html", "text": "Седем иракски паравоенни бойци са били убити при самоубийствена атака край град Самара на север от Багдад в четвъртък, предаде \"Ройтерс\", като се позова на изявление на военните.Трима други бойци са ранени при нападението.Нито една групировка не е поела отговорност.Иракските сили и паравоенни групи, предимно шиитски мюсюлмани, се борят срещу групировката \"Ислямска държава\".Напрежението в Ирак е много високо от началото на октомври заради масови протести, като хората настояваха за оставката на правителството, както и за дълбоки икономически реформи, по-добри условия на живот и подобрени програми за социално подпомагане.На 29 ноември премиерът Адел Абдул , която на 1 декември беше приета от парламента на Ирак.", "date": "2019.12.12", "title": "Десетки убити и ранени при атака в Ирак "}
{"url": "https://news.bg/int-politics/ukrayna-udalzhi-deystvieto-na-zakona-za-osobeniya-statut-na-donbas.html", "text": "Украйна удължи действието на закона за особения статут на Донбас до края на 2020 г. Това е било съгласувано по време на преговорите в \"Нормандския формат\" на 9 декември, съобщи Газета.ру.Законът е приет още през 2014 г., но до сега не е променян. Той предполага, в частност, провеждане на избори в Донбас и особена държавна поддържка от страна на Киев.Върховната рада на Украйна продължи до 2020 г. закона за \"Особения статут на отделни райони на Донецка и Луганска област\". Това решение поддържаха 320 депутати на украинския парламент, а за да бъде прието трябваха минимум 226 народни избраници. Документът трябва да бъде подписан от държавния глава. Поправките влизат в сила от деня на публикуване в официалната преса. В навечерието на преговорите стана известно, че лидерът на парламентарната фракция \"Слуга на народа\" Давид Арахамия и неговият заместник Александър Корниенко са регистрирали в електронната система на украинския парламент - Радата, законопроект с поправки в закона за особения статут на Донбас.Фактът, че законът ще бъде удължен с една година на брифинг след срещата в \"нормандския формат\", която се проведе на 9 декември в Париж, заяви президентът на Украйна Владимир Зеленски. Той уточни, че документът ще действа като временен.\"Това е техническа вещ, сега ни е леко да продължим този закон и след това да внесем \"формулата на Щайнмайер\", виждайки определени стъпки от страна на опълченците, ние се приближаваме към деескалация, заяви президентът на Украйна.По думите му Украйна не трябва да съгласува този законопроект с трите страни на контактната група, \"където могат после да ни (на Киев - пояснение от \"Газета.Ru\") извият ръцете\". При това, както пише в комюникето след срещата на върха, Украйна е съгласна на постоянен особен статут за Донбас.Този въпрос бе обсъден на 9 декември на срещата на върха на \"норманската четворка\" - Украйна, Русия, Франция и Германия. ", "date": "2019.12.12", "title": "Украйна удължи действието на закона за особения статут на Донбас"}
{"url": "https://news.bg/world/harvi-uaynstiyn-se-dogovori-s-poveche-ot-30-zheni-za-usd25-mln.html", "text": "Повече от 30 жени, които обвиняват филмовия продуцент Харви Уайнстийн в сексуален тормоз, са постигнали споразумение за 25 милиона долара, което ако бъде потвърдено, повечето съдебни искове срещу него ще отпаднат, пише \"Гардиън\".Вчера вестник \"Ню Йорк таймс\" съобщи, че предварителното споразумение включва жертви от САЩ, Канада, Великобритания и Ирландия. Предложението трябва да бъде одобрено от съда и замесените лица, пише вестникът, но щом тези последни препятствия бъдат преодолени, плащанията ще бъдат направени от застрахователни компании, които се занимават с банкрута на Weinstein Company.Самият Харви Уайнстийн няма да плати нито един долар на ищците, а също така не трябва да признава, че е насилвал жените, отбелязва \"Ню Йорк таймс\", като се позовава на условията по споразумението. Липсата на персонална отговорност разочарова и ядоса няколко от жените, въпреки че преговарящите страни твърдят, че юридическите варианти са ограничени.Но споразумението не означава, че съдебните проблеми на Уейнстийн са разрешени. На 6 януари ще започне наказателен процес с избиране на жури в съд в Манхатън. Обвиненията срещу него включват изнасилване на жена през 2013 г. и обвинение в принуждаване към орална любов с жена през 2006 г.Повече от 70 жени обвиняват 67-годишния съосновател на филмовото студио Miramax и Weinstein Co в изнасилване и сексуален тормоз.Влиятелният продуцент отрича обвиненията.Случаят доведе до сформиране на движението срещу сексуалния тормоз #MeToo. Първи съобщиха \"Ню Йорк таймс\" и \"Ню Йоркър\" през 2017 г.", "date": "2019.12.12", "title": "Харви Уайнстийн се договори с повече от 30 жени за  $25 млн. "}
{"url": "https://news.bg/crime/hvanaha-dzhambazki-da-shofira-piyan-v-samokov.html", "text": "Хванаха евродепутата Ангел Джамбазки да шофира с алкохол в кръвта, съобщи bTV.Случаят е от 7 декември, но за него стана ясно едва днес. Джамбазки е бил спрян за полицейска проверка в Самоков.Според информация на bTV дрегерът на място е отчел 1,5 промила алкохол. Джамбазки обаче е настоял за кръвна проба.Срамувам се от постъпката си, беше безотговорно от моя страна и съжалявам. Това заяви за bTV евродепутатът Ангел Джамбазки. Книжката на Джамбазки е била отнета.Малко по-късно на брифинг в МВР главния секретар Ивайло Иванов заяви, че евродепутатът Ангел Джамбазки е изпълнинл разпореждането на полицаите, дал е кръвна проба и си е признал, че е употребил алкохол.По думите му Джамбазки не е злоупотребявал с позициите си.Днес кръвната проба е станала готова и тя е показала,че Джамбазки е употребил алкохол под 1.2 промила. В този случай подлежи на административна глоба.Какво ще бъде конкретното наказание ще реши законът, посочи главсекът на МВР.", "date": "2019.12.12", "title": "Хванаха Джамбазки да шофира пиян в Самоков"}
{"url": "https://news.bg/crime/antimafiot-v-plovdiv-targuval-sas-stoki-mente.html", "text": "Задържан е служител на Териториална дирекция \"БОП\"-Пловдив, съобщават от прокуратурата в Пловдив.Разследването се наблюдава от Района прокуратура-Асеновград, при координиране на действията с Окръжна прокуратура-Пловдив.Мъжът е арестуван за търговия със стоки менте.Образувано е досъдебно производство.", "date": "2019.12.12", "title": "Антимафиот в Пловдив търгувал със стоки менте"}
{"url": "https://news.bg/bulgaria/ne-chakayte-chernite-petatsi-za-da-se-vazpolzvate-ot-svetli-otstapki.html", "text": "Преекспонираният \"черeн петък\" отмина, но коледната и новогодишна еуфория владее сърцата на потребителите през тези дни. Всички ние се намираме в този етап на годината, когато пазаруваме усилено и търсим точно определени неща за нас, за нашите близки или просто за нашето ежедневие. Хубаво e да знаем, че не е нужно да си създаваме излишно напрежение в точно определени периоди на годината, когато сме притиснати да се възползваме от горещи оферти.Актуален пример в подкрепа на тези думи е новата  на Банка ДСК и Експресбанк, която дава възможност на клиентите да се възползват от различни отстъпки при пазаруване, при това през всеки един ден от годината. Merci осигурява преференциални условия и специални предложения на всички притежатели на дебитна или кредитна карта, издадена от една от двете банки. Ако сте един от тях, ще имате възможност да се възползвате от отстъпки между 5% - 50% при пазаруване и плащане със своята карта в търговските обекти на програмата. Намалението в цената се получава веднага, още в момента на плащане на ПОС терминал.Разнообразието от търговските обекти е едно от допълнителните предимства на програмата. В нея са включени над 900 обекта от цялата страна, които предлагат пъстра палитра от стоки по категории - фармация, здравеопазване, мода, пътувания, спорт, детски стоки, книжарници, горива, автомобилни гуми и услуги и много други.В програма Merci участвате автоматично, ако сте картодържател на една от двете банки. Видът на картата не е определящ, т.е. всеки вид карта е валиден. Единственото, което е нужно, е да изтеглите специално разработеното безплатно приложение Merci от  и , като регистрирате номера на своята карта. В приложението може да откриете най-близките и удобни до вас търговски обекти, да получавате информация за намаления с размера на отстъпката и известия за нови оферти. Не е нужно да разглеждате купища от промоционални каталози и да чакате конкретна дата, за да получите дадена отстъпка, тъй като офертите са валидни през цялата година. С увереност може да се каже, че клубната програма за лоялност пасва идеално на нашето забързано ежедневие.", "date": "2019.12.12", "title": "Не чакайте черните петъци, за да се възползвате от светли отстъпки"}
{"url": "https://news.bg/education/uchenitsite-da-zapisvat-tehnicheski-spetsialnosti-iskat-ot-mon.html", "text": "\"В следващите 10 години това, което знаем и имаме голяма доза увереност е, че ще ни трябват технически кадри и инженери. След 10 години ще имаме още по-голяма нужда от специалисти в областта на информационните технологии\".Така просветният министър Красимир Вълчев отговори на въпрос за това какво се прави, за да се засили връзката между образование и бизнес, за да бъдат намерени точните кадри.Вълчев отбеляза, че са предприети мерки за преструктуриране на приема в училищата. В професионалните паралелки ще бъдат преструктурирани профили и професии, несвързани с математика, техника и природни науки, към такива свързани с тях.В последните 2 години МОН успява с 4% да преструктурира приема, дават се допълнителни стипендии на ученици, допълнително се финансират гимназиите. През настоящата година 60% от дейностите в училище са в областта на математиката и природните науки, отчете просветният министър.\"Много е трудно кажем точно от какво ще имаме нужда, тъй като днешните деца ще сменят професиите и ще бъдат активни в следващите 40-50 години\", подчерта той.По думите му колкото повече деца са подготвени в областта на дигиталната креативност, толкова по-развита страна ще бъдем. Според Вълчев има резултати и повишаващ се брой ученици, които учат \"Информационни технологии\".\"С над 30% повишихме приема за последните 3 години в двете професионални направления във висшето образование - \"Информатика\" и \"Компютърни науки и компютърни системи\", похвали се Вълчев. По думите му между 10-15% е повишен приемът на деца в училища с компютърно образование.Вълчев изтъкна, че се използват съществуващите структури и научни организации като НИМХ и БАН, така че те да бъдат полезни на системата на образованието. Всички области на науката са отворени за взаимодействие с образованието, но такова взаимодействие трябва да има в училищата по линия на дейности по интереси, извеждането на децата от училище с цел разширяване на образователната им среда и др., каза още образователният министър.Той настоя да се разширява образователната среда и достъпът до различи видове специалисти от практиката на учениците. \"Светът става все по-отворен и образователната среда на учениците трябва да бъде по-широка и да имат възможност да се докоснат до повече специалисти\", каза още Вълчев.", "date": "2019.12.12", "title": "Учениците да записват технически специалности, искат от МОН"}
{"url": "https://news.bg/int-politics/shefat-na-oon-provalat-s-klimata-shte-oznachava-ikonomicheska-katastrofa.html", "text": "Генералният секретар на ООН Антониу Гутериш пришпори страните и компаниите да се справят с климатичните промени, изтъквайки, че провалът да го сторят би означавал \"икономическа катастрофа\", съобщава \"Асошиейтед прес\".Говорейки по време на годишната среща на ООН за климата в Мадрид Гутериш посочи, че опасенията, че мерките за намаляване на емисиите на парникови газове ще убият съществуващите индустрии, игнорират възможностите, произтичащи от \"зелената икономика\".\"Прекалено дълго време корпорациите разгласяваха фалшивата история, че икономическият растеж и справянето с климатичните промени са несъвместими\", настоя Гутериш, допълвайки: \"Това се абсурд.\"\"Всъщност провалът в справянето с глобалното затопляне е сполучлива рецепта за икономическа катастрофа\", добави шефът на ООН.Той цитира проучване, показващо, че преминаването към нисковъглеродна икономика може да създаде 65 млн. нови работни места по света до 2030 г. и да увеличи растежа с 26 трлн. долара.Учените казват, че страните трябва да спрат изгарянето на изкопаеми горива най-късно до 2050 г., за да се гарантира, че средната световна температура няма да се повиши повече от 1,5 градуса по Целзий през това столетие.\"Този преход трябва да се направи в полза на всички\", подчерта Гутериш и добави: \"А ако не се направи този преход, това ще позволи само, както казах, оцеляването на най-богатите.\"Коментарите му бяха направени, докато преговорите в Мадрид официално навлязоха в последните си два дни, като споразумения по ключови въпроси все още не са достигнати.", "date": "2019.12.12", "title": "Шефът на ООН: Провалът с климата ще означава икономическа катастрофа"}
{"url": "https://news.bg/world/merkel-iska-es-da-izprati-silen-signal-na-sveta.html", "text": "Канцлерът на Германия Ангела Меркел заяви, че се надява днес всички страни членки да постигнат ангажимент за климатична неутралност до 2050 г., информира \"Политико\".\"Ще бъде силен сигнал, ако Европа стане континентът с климатична неутралност до 2050 г., но ние трябва да видим как ще протече дискусията\", каза тя пред журналисти преди днешната среща на върха на Европейския съвет.Меркел отбеляза също, че очаква \"много добро сътрудничество\" с новия председател на Европейския съвет Шарл Мишел и председателя на Европейската комисия Урсула фон дер Лайен.Фон дер Лайен от своя страна също изрази надежда да получи подкрепата на страните членки за нейния \"Европейски зелен курс\" и подчерта, че са необходими спешни действия.\"Ние виждаме колко разрушителни са климатичните промени и знаем, че трябва да действаме\", добави тя.Евролидерите се срещат днес в Брюксел в нов опит да приемат решение ЕС да постигне въглеродна неутралност до 2050 г.Повечето страни членки на ЕС подкрепят плана Общността да стане въглеродно неутрална до 2050 г., но Унгария, Полша и Чехия имат резерви.Премиерът на Люксембург Ксавие Бетел коментира искането на Чехия да се разшири ядрената енергетика за постигане на климатична неутралност. Бетел отговори, че атомната енергетика не е устойчива, не е безопасна и \"ние все още не знаем какво да правим с отпадъка\".\"Ако държавите искат да го направят, това е тяхно право, но не и със средства на ЕС\", категоричен е премиерът.Унгарският премиер Виктор Орбан коментира пред журналисти: \"Ние всички знаем, че климатичните промени са голям проблем\". Той добави, че борбата е голямо начинание и \"всеки също знае, че струва много пари\".Унгарското правителство иска европейската икономика да бъде климатично неутрална до 2050 г., но не трябва да се позволява на \"брюкселските бюрократи\" \"бедните народи и бедните държави\" да плащат цената в борбата срещу климатичните промени. Унгария иска да види \"ясни финансови гаранции\" и че \"веднъж и завинаги\" ще спре критиката към ядрената енергетика. Без ядрена енергетика няма да има въглеродно неутрална европейска икономика, предупреди Орбан.", "date": "2019.12.12", "title": "Меркел иска ЕС да изпрати силен сигнал на света"}
{"url": "https://news.bg/politics/rabotodatelite-osporvat-610-lv-minimalna-rabotna-zaplata.html", "text": "Асоциацията на организациите на българските работодатели не подкрепя предложението за увеличаване на размера на минималната работна заплата (МРЗ) от 560 на 610 лв. от началото на 2020 г. Днес на Националния съвет за тристранно сътрудничество, на което се обсъждаше именно повишението на МРЗ, , тъй като като точка в дневния ред не бе включено искането им да се обсъди .Работодателите не подкрепят увеличението на минималната работна заплата, тъй като то следва предварително поети обещания при липса обаче на механизъм, критерии и прозрачна методология за нейното определяне, включително и международно поети ангажименти.Неясни и непрозрачни към момента остават използваната методология, модели, очаквания и конкретни изходни параметри, на основата на които се определят прогнозните размери на МРЗ, компенсацията на един нает и други ключови показатели с критично значение за икономическото състояние на отделни предприятия, отрасли и региони, с ниско равнище на произведена добавена стойност, заплащане на труда, социално включване и висока безработица, изброяват работодателите в позиция, разпратена до медиите.Също така посочват, че предвиденият ръст от 8.9% на МРЗ за 2020 г. не съответства на ключови параметри, регламентирани от влязлата в сила от началото на т. г. Конвенция № 131 на МОТ, като 3.3% реален ръст на производителността (средно за прогнозния период до 2022 г.), прогнозна средногодишна инфлация по ХИПЦ за 2020 г. от 2.1%, което води до намаляване на конкурентоспособността, изразена чрез увеличение на номиналните разходи на труд за единица продукция - Unit labor cost (4.9% за 2019 г. и очакван ръст от 3.0% през 2022 г.).Следва също така да бъдат прецизирани изводите, че \"нарастването на МРЗ не оказва влияние върху заетостта сред нискоквалифицираните работници и наети на МРЗ\" и \"Последните данни на НСИ за пазара на труда доказват, че увеличенията на минималната работна заплата през последните три години не оказват негативно влияние върху заетостта и безработицата.\"Работодателските организации цитират данни на НСИ, че през първите девет месеца на 2019 г. в половината от общо 28 административни области е налице намаление на броя на наетите лица (Ловеч, В. Търново, Силистра, Търговище, Ст. Загора, Ямбол, Благоевград, Кюстендил, Перник, София - област, Кърджали, Пловдив, Смолян, Хасково).Подчертан е негативният ефект върху заетостта на младежите, хората с ниска квалификация и образование, жените - майки, ромските общности и други уязвими групи на пазара на труда. Освен това в условията на административно определяне на МРЗ, тя трябва да се разглежда като брутна минимална заплата с включен размер на допълнителното възнаграждение за придобит трудов стаж и професионален опит (клас, който също се определя административно).Работодателите оспорват и частичната предварителна оценка на въздействието е направена още една обща констатация без особена аналитична стойност, че \"През 2019 г. минималната работна заплата в България е с 33.4% по-ниска от минималната работна заплата в Латвия и с 35.08% по-ниска от тази в Румъния.\" Подобни сравнения имат смисъл, само при паралелно проследяване на разликите в производителността на труда, дела на социално-осигурителните и данъчни вноски за сметка на работника и равнището на цените, което не е направено.Повишаването на равнищата на производителността е от решаващо значение за намаляването на различията в доходите и запазването на конкурентоспособността, като се имат предвид все по-високите равнища на трудовото възнаграждение и застаряването на населението. Въпреки своята възходяща тенденция през 2017 г. производителността на труда на отработен час достигна едва 45.3% от средния за ЕС стандарт на покупателна способност, което нарежда България на последно място в ЕС. Посочено е, че от 2000 г. насам производителността на труда се е увеличила само с 12.8 пр. п., въпреки че е нараснала с 26 пр. п. средно за Балтийските държави.", "date": "2019.12.12", "title": "Работодателите оспорват 610 лв. минимална работна заплата"}
{"url": "https://news.bg/crime/zaloviha-32-godishen-izdirvan-za-ubiystvo-v-burgas.html", "text": "Полицията в София задържа 32-годишен, издирван за убийство в Бургас, съобщават от областната дирекция.Мъжът е бил обявен за общодържавно издирване от месец май тази година за убийство в условията на опасен рецидив, извършено по особено мъчителен начин.Задържаният е с богато криминално минало. Той е с множество регистрации за кражби, хулиганство, побой. Има присъди за хулиганство и убийство по хулигански подбуди.", "date": "2019.12.12", "title": "Заловиха 32-годишен, издирван за убийство в Бургас"}
{"url": "https://news.bg/bulgaria/ot-italiya-ni-uvedomiha-za-salmonela.html", "text": "Пратка със замразено пилешко месо, замърсено със салмонела проверява Агенцията по храните. Вчера късно вечерта е получен сигнал по нотификация в RASFF, създадена от Италия.Сигналът е за птиче месо с произход Полша. Предприети са незабавни действия за установяване на проследяемостта на месото.Предстои да бъде извършена детайлна проверка. При откриване на налични количества от засегнатите партиди, те ще бъдат изтеглени от пазара и възбранени. В получената нотификация не се споменава полската фирма, за която до момента бяха издадени нотификации.Припомняме, че  на пристигащите в страната ни пратки с птиче месо от един полски производител. Името на фирмата обаче не се споменава.Българска агенция по безопасност на храните ще взема проби за лабораторно изпитване на всяка пратка с птиче месо и субпродукти с произход Полша, предназначени за България. Това ще се прави заради зачестилите нотификации в Системата за бързо съобщаване на храни и фуражи (RASFF). Птичето месо и субпродуктите ще бъдат поставени под забрана до получаване на резултата. При положителни резултати за наличие на салмонела, БАБХ ще предприема действия, съгласно действащото законодателство.След извършване на проверката, резултатите от нея ще бъдат оповестени.", "date": "2019.12.12", "title": "От Италия ни уведомиха за салмонела"}
{"url": "https://news.bg/crime/udalzhavat-sroka-za-razsledvane-na-smartta-na-rodilkata-ot-panagyurishte.html", "text": "Разследването, което трябва да установи причините за смъртта на 17-годишната родилка в Панагюрище, ще се забави, обявиха от окръжната прокуратура в Пазарджик, цитирани от БНР.Причината е - затруднение при изготвянето на съдебно-медицинската експертиза. Изисканата от прокуратурата експертиза трябваше да бъде готова в двуседмичен срок, но вещите лица са поискали допълнително време.Говорителят на прокуратурата Пламен Пантов заяви, че при това положение срокът ще бъде удължен.Припомняме, че на 3 декември стана ясно, че ", "date": "2019.12.12", "title": "Удължават срока за разследване на смъртта на родилката от Панагюрище"}
{"url": "https://news.bg/world/forbs-merkel-e-nay-vliyatelnata-zhena-kristalina-georgieva-e-na-15-oto-myasto.html", "text": "Канцлерът на Германия Ангела Меркел е най-влиятелната жена за 2019 г. в .Всяка година списанието изготвя списък с най-влиятелните жени на планетата в сферите политика, бизнес и развлечение.За девета поредна година в класацията на списанието Меркел е най-влиятелната жена в света.Тази година на второ място е председателят на Европейската централна банка Кристин Лагард. Зад нея се нареждат председателят на Камарата на представителите на САЩ Нанси Пелоси, председателят на Европейската комисия Урсула фон дер Лайен и други. Кристалина Георгиева е на 15-ото място. На последното стотно място е шведският активист Грета Тунберг.Вчера Тунберг беше определена за ", "date": "2019.12.12", "title": "„Форбс”: Меркел е най-влиятелната жена, Кристалина Георгиева е на 15-ото място "}
{"url": "https://news.bg/entertainment/razkazi-za-minaloto-ot-natsionalniya-istoricheski-muzey.html", "text": "Изключително добре през настоящия археологически сезон се представиха двата периода - Праисторията и Средновековието. С това се похвали директорът на Националния исторически музей (НИМ) доц. д-р Бони Петрунова пред News.bg по повод изложбата \"Древни находки. Нови открития. Археологически сезон 2019\".Много хубави находки са намерени от вековете преди Новата ера.По думите й настоящият археологически сезон се оказа много ползотворен и много успешен за археологията като цяло. Според доц. Петрунова всяка стотинка, която е дадена за археологическите проучвания, е защитена много добре.Запитана за това колко екипа са участвали на терен през 2019 г. и кои са \"най-плодотворните\" райони с находки, доц. Петрунова заяви, че никога не би си позволила да кажа като дългогодишен археолог, че има по-успешен и по-неуспешен екип.Според нея всички археолози от НИМ работят много усърдно, но археологията е неочаквана наука с изненади. \"Тя - някой път тръгваш така с много добри, предварителни проучвания и намерения, а резултатите не са очакваните. А друг път най-изненадващо за кратко време излизат уникални неща\", подчерта доц. Петрунова.За директора на НИМ най-важното е, че археолозите правят наука. Важното е, че те правят разказ, по думите й. \"Ние не само показваме предметите, които сме намерили през настоящата година, не се спираме на отделните артефакти, а чрез комплекса от находки разказваме нещо ново и неизвестно за всеки конкретен обект\", обясни тя.Иначе археолозите на НИМ са участвали в 16 обекта, а от 10 са представили най-интересните. Това са около 400 предмета, които са в изложбата.През следващата 2020 г. археолозите от НИМ имат планове да започнат търсенето на самата Карвуна, ако тя въобще съществува. Това е градът, който дава името на Карвунската хора (област), но дали ще имат късмет, доц. д-р Бони Петрунова не знае.Сред експонатите са микенска керамика от късната бронзова епоха, златни пръстени от Калиакра и изключително ценни византийски монетиПрез 2019 г. археолозите от Националния исторически музей проведоха археологически разкопки на шестнадесет обекта и два теренни обхода. Географският обхват на изследванията се разпростира от Дунавската равнина до Родопите през Черноморското крайбрежие, включително Витоша, Плана планина и Тракийската низина. Проучените обекти са от различен характер като: селищни и надгробни могили, антични и средновековни крепости и селища.За първи път бяха показани най-впечатляващият предмет от гробните дарове - масивен златен пръстен. Открит в средновековната морска столица на България - Калиакра тази година, под научното ръководство на доц. д-р Бони Петрунова, директор на Националния исторически музей. Пръстенът е от известния \"Калоянов тип\", но с много по-детайлна и изящна украса по халката, изображение на гълъб, надпис и монограм на императорската фамилия в Константинопол. Той е открит в един от гробовете на наследник на Палеолозите, Господин на Калиакра и вероятно родственик на Балик и Добротица (известни в историята като владетели на Добруджанския деспотат през XIV век). Уникалната находка разкри името на погребания - Георги, както и знатното му потекло. Посетителите ще имат възможност да видят и красив стъклен съд, открит в гроба му, в който според тогавашните вярвания са се събирали сълзите на оплаквачките.Изключително рядка колективна монетна находка от \"Късноантична и средновековна крепост - \"Балък Дере\", намираща се на територията на община Ивайловград, е един от акцентите в изложбата. Монетното съкровище (6 монети) на Алексий I Комнин (отсечени през 1081 г.), открито от Ивайло Кънев, главен уредник в отдел \"Археология\" в НИМ, е изключително рядко. Монетите са изработени от сребро и злато, извънредно тънки и чупливи, и много добре запазени, което ги прави още по-редки. На четири от монетите са изобразени св. Димитър и Алексий I Комнин, държащи патриаршески кръст, а на другите две са изобразени със знаме. Предполага се, че са военновременни пари, с които е била изплатена заплатата на някой войник от византийската армия, или е било заплатено за някаква доставка за войската. Находката от \"Балък дере\" е втората колективна монетна находка със солунски предреформени номизми хистаменон на Алексий I Комнин (1081-1118 г.), за която е известно, че е открита в днешните предели на България.Една от големите изненади през настоящия сезон за екипа под ръководството на проф. д-р Иван Христов и д-р Маргарита Попова от НИМ, е намирането на пласт с материали от Архаичната епоха (VII-VI в. Пр. Хр.). Под подовото ниво на една от богатите византийски къщи са намерени десетки фрагменти от рисувани керамични съдове, дело на първите гръцки заселници в тази част на Черноморието. Сред редките находки са и бронзови стрели-монети, предхождащи първите гръцки монети на Аполония Понтика, както и гръцка бронзова стрела от VII в. пр. Хр.Открити са още голямо количество движими културни ценности, обхващащи почти всички археологически периоди - от късна праистория до българските земи и средновековието.", "date": "2019.12.12", "title": "Разкази за миналото от Националния исторически музей"}
{"url": "https://news.bg/crime/proveryavat-vsichki-stalbishta-v-detski-gradini-i-uchilishta-v-kardzhali.html", "text": "Във всички училища и детски градини в Кърджали започва обследване на стълбищата и на носещите конструкции на сградите, съобщи БНР, позовавайки се на кмета на града Хасан Азис.Решението идва след като във вторник В момента занятията на учениците от четвърти до 12 клас се провеждат в други учебни заведения.До края на коледната ваканция в училището ще бъде изградено евакуационно метално стълбище, съобщи кметът и заяви, че до 3 месеца ще бъде изградено изцяло ново вътрешно стълбище.\"На този етап имаме експертиза, която предлага да се премахнат трите вътрешни стълби и на тяхно място да се изградят нови, подсилени стълбищни рамена, които да обслужват съответните етажи, поясни кметът Хасан Азис.По думите му във всички училища и детски градини започва обследване на носещите конструкции на сградите и на стълбищните елементи.", "date": "2019.12.12", "title": "Проверяват всички стълбища в детски градини и училища в Кърджали"}
{"url": "https://news.bg/world/mnogo-blizo-sme-do-golyamo-sporazumenie-s-kitay-obyavi-tramp.html", "text": "Президентът Доналд Тръмп заяви, че САЩ са \"много близо\" до сключване на търговско споразумение с Китай, информира \"Ройтерс\".Тръмп обяви новината няколко дни преди да влязат в сила нови американски мита върху китайски внос.\"Много близо до голямо споразумение с Китай\", написа американският лидер в \"Туитър\". \"Те го искат, ние също\", добави той.Днес се очаква Доналд Тръмп да се срещне с топ съветниците си, за да обсъдят крайния срок за налагане на нови мита, който изтича на 15 декември, казаха източници пред осведомителната агенция.", "date": "2019.12.12", "title": "Много близо сме до голямо споразумение с Китай, обяви Тръмп"}
{"url": "https://news.bg/int-politics/bivshiyat-turski-premier-davutoglu-sazdava-partiya-i-predizvikva-erdogan.html", "text": "Бившият турски премиер Ахмет Давутоглу, някога близък съюзник на президента Ердоган, подаде молба в четвъртък за създаване на отделна политическа партия, която би могла да значително да намали подкрепата за Ердоган и неговата управляваща партия АК, съобщава \"Ройтерс\".60-годишният Давутоглу е министър-председател от 2014 до 2016 г., преди да се раздели с Ердоган. По-рано тази година той критикува президента и икономическото управление на партията AK и ги обвини в ограничаване на основните свободи и свободата на словото.Бившият премиер е подал молба в Министерството на вътрешните работи в четвъртък, за да сформира новата си партия и че той официално ще го обяви на пресконференция в Анкара в петък. Тя ще се нарича \"Партия на бъдещето\", коментира източник близък до Давутоглу.\"Той ще обяви принципите на своята партия и ще даде информация за членовете-учредители. Новата партия ще вдъхне нов живот в политиката\".През септември  от ислямистки свързаната управляваща партия, като заяви, че вече не е в състояние да реши проблемите на Турция и вече не е позволен вътрешен дебат. Оставката му дойде два месеца, след като бившият вицепремиер Али Бабаджан подаде оставка, позовавайки се на \"дълбоки различия\".По-рано тази година основната опозиционна партия на Турция сериозно съкруши партията на Ердоган на кметските избори, като пое контрола над столицата Анкара и Истанбул, търговският център на страната, след повече от две десетилетия.Бабаджан обявява и собствената си конкурентна политическа партия до седмици, обяснява източник, близък до него. \"Усилията за формиране на партията са в последните етапи. Окончателните промени се правят в текстовете, учредителите на партията са почти събрани\".В първото си телевизионно интервю след подаването на оставка, Бабаджан коментира миналия месец, че Турция е в \"мрачен тунел\" и предупреди за опасностите от \"управлението на един човек\".", "date": "2019.12.12", "title": "Бившият турски премиер Давутоглу създава партия и предизвиква Ердоган"}
{"url": "https://news.bg/crime/i-v-haskovo-razsledvat-za-fiktivno-postavyane-na-stentove.html", "text": "Хасковската районна прокуратура разследва източване на бюджета на Здравната каса (НЗОК), съобщиха от прокуратурата в Пловдив.Разследването е започнало през 2019 г. в град Хасково. То е за фалшиви документи за и отчитане впоследствие на извършени дейности по клинична пътека. Така е дадена възможност на МБАЛ - Хасково АД да получи пари от бюджета на НЗОК.Досъдебното производство е образувано на 11 декември 2019 г. след сигнал от Териториална Дирекция \"Национална сигурност\" - гр. Хасково. В сигнала се казва за злоупотреби при усвояване на пари от бюджета на НЗОК чрез използването на документи с невярно съдържание и деклариране на неверни обстоятелства от страна на лекари от Инвазивното отделение към МБАЛ - Хасково АД. Според разследването, става дума за проведено лечение, използвани консумативи и медицински изделия - поставяне на стентове на пациенти на отделението. По време на разследването в болницата са открити и иззети 23 медицински изделия \"Интракоронарен стент\". Те били запечатани в алуминиеви опаковки,  и по този начин на лечебното заведение са изплатени незаработени финансови средства от бюджета на Националната здравноосигурителна каса.Ще бъдат изискани документи, както от МБАЛ - Хасково АД, така и от РЗОК-Хасково. Предстоят и разпити на свидетели. При необходимост ще бъдат назначени експертизи, съобщиха от прокуратурата. ", "date": "2019.12.12", "title": "И в Хасково разследват за фиктивно поставяне на стентове "}
{"url": "https://news.bg/world/tramp-obezumyal-sled-podigravkite-na-tryudo-i-makron.html", "text": "Президентът на САЩ Доналд Тръмп обезумял след подигравките на канадския премиер Джъстин Трюдо и президента на Франция Еманюел Макрон, пише \"Дейли бийст\", позовавайки се на трима източници.По време на срещата на върха на НАТО в Лондон, конкретно на прием в Бъкингамския дворец, Трюдо и Макрон се пошегуваха с импровизираните пресконференции на американския лидер.Чувствителният Тръмп обаче нападнал колегите си по време на среща при закрити врата в Белия дом с повече от дузина посланици в ООН. Той многократно охулил канадския премиер и нарекъл френския президент \"досаден\" и \"дребен\", според източник, който е присъствал на срещата. Американският лидер също разкритикувал Макрон за това, че не е направил достатъчно на последните преговори за Иран.Медиите са били допуснати в залата в началото на срещата. Тогава посланиците благодарили на президента за поканата в Белия дом и подчертали интереса си да работя със САЩ в сферата на търговията, външната политика и националната сигурност. Посланиците били от Франция, Германия, Великобритания, Полша, ЮАР, Русия и Китай.След като медиите били изведени от залата, Тръмп нападнал Макрон и Трюдо.Друг източник разкри, че коментарите на президента на САЩ поставили посланиците във \"видимо неудобство\", особено чиито лидери са участвали в разговора по адрес на Тръмп. Канадският посланик в ООН не е бил на срещата в Белия дом.Белият дом не е коментирал историята на \"Дейли бийст\", но висш представител на американската администрация нито потвърди, нито отрече информацията. Представителят каза още, че Тръмп има добри отношения с Трюдо и Макрон.", "date": "2019.12.12", "title": "Тръмп обезумял след подигравките на Трюдо и Макрон"}
{"url": "https://news.bg/crime/grazhdani-podali-signal-za-piyan-tiradzhiya.html", "text": "Тираджия, хванат да шофира с 2.42 промила алкохол в кръвта на АМ \"Тракия\", ще остане в ареста. Съдът уважи искането на районната прокуратура в Стара Загора е задържа под стража 49-годишния мъж.Шофьорът е задържан на 6 декември, докато е управлявал товарен автомобил - влекач \"Скания\".Той е натоварил тира в Ямбол, но докато е чакал да стане това, е пил алкохол. От съда посочват, че самият шофьор е бил видимо пиян, а сигналът за него в полицията е бил подаден от граждани. Тирът е бил спрян вече пътуващ по АМ \"Тракия\".Обвиняемият Р.Д. вече е осъждан за шофиране в нетрезво състояние, като на 6 декември е бил в изпитателния срок на присъдата си.", "date": "2019.12.12", "title": "Граждани подали сигнал за пиян тираджия"}
{"url": "https://news.bg/int-politics/nishto-tayno-i-skrito-ne-pravim-uveryava-borisov-pred-shefa-na-nato.html", "text": "\"Дипломацията и мирът трябва да бъдат нашата цел, независимо, че се намираме в най-силната отбранителна централа в света - НАТО\", коментира премиерът Бойко Борисов по време на съвместно изявление с генералния секретар на НАТО Йенс Столтенберг в Брюксел, съобщава МС. Борисов изтъкна значението на възпиращата сила на Алианса. \"България се намира на много уязвимо място и затова дипломацията я поставяме на първо място. Единственият надежден партньор, който ни пази, е НАТО\".Премиерът добави, че принципът, който той защитава и на който държи, е отбрана и възпиране. По думите му това е и причината страната ни да инвестира значителни средства в сектора.Борисов специално акцентира върху индустриалното сътрудничество, изтъквайки огромните възможности на страната ни в индустриално производство по лицензи и в съвместно производство. \"Ако така върви икономиката, освен за образование, здравеопазване, инфраструктура, ще заделим допълнителни средства и по тези пера\". Премиерът отбелязва, че благодарение на повишаването на БВП в страната ни и растящата икономика, България отдели повече средства за армията - не само за заплати и ремонти, но и за закупуването на нови изтребители, и също така беше възстановено Висшето военновъздушно училище в Долна Митрополия.Наскоро българският парламент ратифицира и покупката на два миночистача от Холандия.\"Ако така върви икономиката и бюджетът е на излишък, ще продължим да модернизираме българската армия, не само ВВС. Трябва да се насочим и към военноморския флот и сухопътните сили\", заяви още Борисов и изрази своята благодарност за изключителния професионализъм на българските военни, които са на мисии.Бойко Борисов отбелязва, че създаването на координационен център във Варна среща подкрепата и на НАТО, той изтъква значението и на диалога с Русия. \"Именно затова работя толкова активно за съвместния проект за АЕЦ \"Белене\" и за \"Балкански поток\".Той добави, че \"това го знаят в Белия дом, в НАТО, в ЕС, нищо тайно и скрито не правим. И затова се надявам, че подписаното с президента Тръмп споразумение за координационния център във Варна среща огромна подкрепа и от НАТО\".По време на изявленията, генералният секретар на НАТО Йенс Столтенберг изтъкна приноса на България като член на Алианса. За да са сигурни нашите народи, трябва да инвестираме в отбрана, посочи Столтенберг и добави, че с инвестициите в модерно оборудване и способности НАТО става по-силно, а България по-сигурна.Генералния секретар на НАТО обърна внимание, че страната ни е сред 9-те членки на Алианса, които са достигнали поетия ангажимент за 2% от разходите от БВП да се отделят за този сектор. \"Повече учения, повече инвестиции в нашата съвместна сигурност - за това работим\", добави Столтенберг.Генералният секретар на НАТО специално благодари на Борисов и на България за подкрепата по отношение на Република Северна Македония, която скоро ще стане 30-ия член на НАТО.Столтенберг отбеляза още, че светът се променя и способността на Алианса също да се променя е причина и НАТО да е толкова успешен съюз. \"Силата на НАТО е, че въпреки различията сме способни да се обединим около нашата отбрана\".", "date": "2019.12.12", "title": "Нищо тайно и скрито не правим, уверява Борисов пред шефа на НАТО"}
{"url": "https://news.bg/world/alzhir-glasuva-na-prezidentski-izbori-na-fona-na-protesti.html", "text": "В Алжир се провеждат президентски избори, съобщават АФП.След 10-месечни протести всички 61 000 избирателни санкции в страната отговориха врати по план в 08,00 часа тази сутрин.На изборите участват петима кандидати. Всички те са отхвърляни като \"деца на режима\" на  след две десетилетия управление.Избирателната активност се очаква да бъде изключително ниска. Демонстранти призовават за бойкот на изборите.Гласуването трябва да приключи в 18,00 часа по Гринуич, но резултатите може и да не бъдат обявени до петък.", "date": "2019.12.12", "title": "Алжир гласува на президентски избори на фона на протести"}
{"url": "https://news.bg/economics/letishte-sofiya-izostava-po-rast-na-patnitsi.html", "text": "През 2018 година летище \"София\" отчита растеж от 7% в сравнение с предходната, като за този период през него са преминали 6,932 милиона пътници. По този показател столичната аерогара все още изостава значително зад останалите големи летища в Централна и Източна Европа, сочат данни от изследване на Евростат, цитирани от money.bg. Според изчисленията в региона най-голямо увеличение отчита летището в Братислава - 17,9 на сто. По брой пътници обаче то е значително зад София с общо 2,273 милиона пътници за миналата година.На второ място след него е \"Ференц Лист\" в Будапеща, което попада в топ 30 на най-големите аерогари на Стария континент. То регистрира увеличение от 13,6% на броя пътници за отчетения период до 14,801 милиона души.С 12,8% са се увеличили пътниците на летище \"Шопен\" във Варшава 17,772 милиона души. През това в Прага пък са минали 16,810 милиона души или с 9,4% повече в сравнение с предходната година.По ръст аерогарата в Букурещ се доближава до този на летище \"София\" - 7,9% за 2018 година. През нея обаче минават над двойно повече пътници, отколкото през софийското - 13,819 милиона за 2018 година. Атинското летище пък е с най-голям брой посетители в този регион - 24,130 милиона души или с 11,1% за разглеждания период.Лидерите в Европа с най-голям брой пътници са \"Хийтроу\" в Лондон, \"Шарл дьо Гол\" в Париж и Схипхол в Амстердам със съответно 80,100 милиона души, 72,196 милиона души и 70, 979 милиона души.", "date": "2019.12.12", "title": "Летище \"София\" изостава по ръст на пътници "}
{"url": "https://news.bg/world/uspokoy-se-greta-i-varvi-na-kino-posavetva-tramp-tunberg.html", "text": "Президентът на САЩ Доналд Тръмп нападна 16-годишния шведски активист Грета Тунберг, която вчера беше  на списание \"Тайм\".\"Толкова нелепо\", написа Тръмп в \"Туитър\" като реакция на оказаната чест на Тунберг.\"Грета трябва да работи върху проблема с гнева си, а след това да отиде на добър стар филм с приятел! Успокой се, Грета, успокой се!\", предложи американският лидер.По-рано тази година след речта си пред ООН Тръмп заяви, че Тунберг изглежда много щастливо младо момиче, което го очаква светло и чудесно бъдеще.", "date": "2019.12.12", "title": "Успокой се Грета и върви на кино, посъветва Тръмп Тунберг"}
{"url": "https://news.bg/bulgaria/nay-populyarnata-napitka-v-nay-populyarnata-opakovka-1.html", "text": "Сокове, млечни продукти, чай... коя напитка предпочитате, когато сте жадни?Въпреки че е с човечеството от самото начало, в днешно време водата е глобален продукт, който търпи постоянно развитие. Тенденциите, оказващи влияние върху увеличаването на продажбите на опакована вода, идват от начина на живот, навиците и очакванията на съвременните потребители - повишена загриженост за личното здраве и необходимостта от отпускане в натовареното ежедневие.Глобални проучвания, поръчани от шведската компания Tetra Pak, показват, че 51% от потребителите днес често консумират храна и течности по време на разходка или шофиране, а също така, че 49% от хората търсят начини да опростят живота си. Независимо дали е обикновена, пенлива, минерална или ароматизирана, водата се счита за здравословна алтернатива на газираните напитки и пазарът расте бързо. В същото време, с повишаването на осведомеността за екологичните проблеми, 91% от потребителите в световен мащаб често, когато пазаруват, обръщат внимание дали на опаковките има еко символи.Българският пазар отразява всички промени, случващи се на пазарите по света, и разпознаването на тези тенденции доведе до представянето на овкусената негазирана Florina Вода в опаковки Tetra Pak. Този иновативен за нашия пазар продукт съдържа малки количества висококачествен плодов сок и само 16 kcal на 100 грама, което го прави идеална алтернатива на газираните напитки.Това е и първата българска вода в картонена опаковка - в малки индивидуални кутии от 250 ml, брандирани с атрактивните за малчуганите герои от Angry Birds, този продукт се явява като перфектен вариант за хидратация за млади родители и деца в парка, по време на разходка, в стаите за игра или у дома, но също и за всички останали потребители, които търсят вкусна и едновременно здравословна напитка. Florina Вода привлича малки и големи с четири фини вкуса: диня и ягода; ябълка и киви; малина и къпина; портокал и мандарина.Овкусената Florina Вода се предлага в картонена кутия Tetra Brik® Aseptic - една от най-продаваните картонени опаковки за напитки в света. Подобно на всички други опаковки на Tetra Pak, опаковката подлежи на пълно рециклиране и е изработена главно от естествени материали от възобновяеми източници.След употреба остава само да пъхнете сламката вътре, преди да я изхвърлите в съответния контейнер за разделно събиране на отпадъци. В специалните инсталации за рециклиране на хартия опаковките се разделят на компоненти, които се обработват индивидуално с прости техники, и така се превръщат в суровина за нови продукти като хартиени кърпички, картонени кутии, тубуси и много други.Други видове опаковки за вода на Tetra Pak може да видите .", "date": "2019.12.12", "title": "Най-популярната напитка в най-популярната опаковка"}
{"url": "https://news.bg/crime/heroin-za-1-5-mln-lv-zadarzhaha-na-dunav-most.html", "text": "35 кг хероин са открити и иззети от митнически служители на \"Дунав мост\", съобщи Нова телевизия.Наркотичното вещество е намерено в лек автомобил с търговишка регистрация, който е пътувал за Австрия.В тайници под седалките със скенер са открити 71 опаковани и заключени пакета с наркотика.За 72 часа е задържан водачът на колата - 35-годишен мъж от Търговище. Той ще бъде обвинен за контрабанда.Според експерти паричната стойност на хероина е минимум 1 милион и половина лева.", "date": "2019.12.12", "title": "Хероин за 1,5 млн. лв. задържаха на \"Дунав мост\""}
{"url": "https://news.bg/education/uchenitsi-izgotviha-prognozata-za-vremeto.html", "text": "Над 500 ученици са успели да дойдат в Националния институт по метеорология и хидрология (НИМХ) и да се включат в процедурата по изготвянето на прогнозата за времето.Tова обяви министърът на образованието и науката Красимир Вълчев, който заедно с деца от столичното 159-то ОУ \"Васил Левски\" участваха в изготвянето на прогнозата за времето в НИМХ.Всеки четвъртък и петък идват ученици от софийските училища, за да видят и лично да правят прогнозата за времето. Инициативата ще бъде разширена и за училищата извън столицата.Направена е програма \"Образование с наука\" между МОН и БАН, която има за цел да провокира интереса към ученето на децата в областта на метеорологията и хидрологията. Вълчев поощри изучаването на предмета физика, като много важна дисциплина. Много е трудно обаче днешното поколение ученици да бъде мотивирано по тази дисциплина.Метеорологията е най-практичната част от физиката и е способна да увлече децата, да им повиши интереса за учене по физика. Затова е и сключено споразумението с НИМХ.Той изтъкна, че , а професиите с най-голям ръст на доходите оттук нататък ще бъдат тези, които предполагат по-задълбочено изучаване на математика и природни науки.\"За това трябва от по-ранна възраст от прогимназиален етап децата да бъдат мотивирани да учат математика и природни науки, което става с възможност да се види тяхната приложност, практическа възможност\", поясни образователният министър.", "date": "2019.12.12", "title": "Ученици изготвиха прогнозата за времето "}
{"url": "https://news.bg/int-politics/politsiyata-v-indiya-s-kruti-merki-sreshtu-protestirashti-protiv-zakona-za-grazhdanstvoto.html", "text": "Полицията в Индия е стреляла с халосни патрони по протестиращи, след като хиляди са пренебрегнали полицейския час в североизточната част на страната при нови демонстрации срещу спорно ново законодателство за гражданството, информира \"Гардиън\".Властите уточниха, че около 20 до 30 души са били ранени по време на протестите през последните дни, като са били подпалени автомобили и полицията е използвала сълзотворен газ и е налагала тълпите с тежки дървени тояги.До 5000 души от паравоенните сили са били разположени в град Гувахати в щата Асам, докато много пътища са били блокирани, за да се предотврати разпространяването на протестите.Всички влакове до Трипура и Асам са били спрени, а някои полети са били отменени. Няколко мача по крикет и футбол, предвидени да се проведат в Асам, са били отменени.Премиерът Нарендра Моди се опита да успокои положението в поредица от публикации в \"Туитър\", които мнозина в щата не са могли да прочетат, тъй като мобилният интернет е бил блокиран.Законът за гражданството, приет от горната камара на парламента вчера, позволява бързо придвижване на молбите за гражданство от религиозни малцинства от три съседни държави, но не и от мюсюлмани.Ислямски групировки, опозицията, правозащитни организации и други заявиха, че това е част от индуистко-националистическия дневен ред на Моди за маргинализиране на 200 млн. мюсюлмани в Индия, нещо, което той отрича.Мнозина в отдалечения североизточен район на Индия се противопоставят, защото се опасяват, че законодателството, което предизвика остри спорове в парламента тази седмица, ще даде гражданство на индустки имигранти от Бангладеш.\"Искам да уверя моите братя и сестри в Асам, че няма за какво да се притесняват след приемането на закона за гражданството\", написа Моди.Все още не е ясно дали законодателството, след като бъде подписано от президента, ще оцелее след подадената жалба във върховния съд.Мюсюлманската лига на Индийския съюз подаде жалба във върховния съд, първото възражение срещу закона, като лидерът на политическата партия настоя, че законът бил против основните принципи на конституцията на страната.Генералният секретар на лигата Кунхаликути заяви: \"Конституцията казва, че няма да има диференциация, основана на каста, религия или каквото и да е друго. Тук гражданството се дава въз основа на религия. Законът за гражданството... няма да застане пред правото.\"В жалбата се посочва, че \"нямаме никакви оплаквания за предоставяне на гражданство на мигранти, но оплакванията на вносителите са насочени против дискриминацията и необоснованата класификация, основана на религията\".", "date": "2019.12.12", "title": "Полицията в Индия с крути мерки срещу протестиращи против закона за гражданството"}
{"url": "https://news.bg/world/aktivisti-ot-griynpiys-zaplashiha-sreshtata-na-varha-na-es.html", "text": "Срещата на върха на ЕС беше пред риск да бъде преместенa в съседна сграда, след като активисти от \"Грийнпийс\" се качиха на новата сграда на Европейския съвет с намерения да останат възможно най-дълго, информира АФП.\"Полицията в момента се намесва. Срещата на върха ще се проведе, но се обмисля дали да се премести в сградата \"Юстус Липсиус\", се казва във вътрешно съобщение до служителите на ЕС.По-рано днес 28 активисти се качиха на фасадата на сградата \"Европа\" на Общността, където по-късно днес лидерите на ЕС ще обсъдят мерки за борба с климатичните промени и други теми.Екоактивистите поставиха на сградата голям банер \"Критично положение с климата\". Те също запалиха пиротехнически средства.Властите в Брюксел разположиха противопожарни стълби до сградата, за да свалят активистите. Разположиха и хеликоптер.Говорител на природозащитната организация коментира, че планът им е екипът да остане на сградата възможно най-дълго.", "date": "2019.12.12", "title": "Активисти от „Грийнпийс” заплашиха срещата на върха на ЕС"}
{"url": "https://news.bg/world/saudi-aramco-dostigna-usd2-trln-kapitalizatsiya.html", "text": "Акциите на енергийния гигант Saudi Aramco записаха нов ръст по време на втория ден от търговията си, което изпрати пазарната капитализация на компанията до завидните 2 трилиона долара за кратко, които бяха заложени като цел от принц Мохамед бин Салман, информира При отварянето на борсата ценните книжа поскъпнаха с 10% до 38,7 риала или 10,32 щатски долара. По-късно обаче те изгубиха аванса си и пазарната им оценка се сви под тази граница.Въпреки това \"докосването\" до нивото от 2 трилиона долара прави Saudi Aramco два пъти по-скъпа от останалите най-големи дружества в света. Около 1 трилион долара е пазарната капитализация на гигантите Microsoft и Apple.В сряда Саудитска Арабия написа нова страница в историята на фондовия пазар с листването на 1,5% от акциите на Saudi Aramco на местната борса. Това официално се превърна в най-големия дебют на борсата досега. През първия ден от търговията капитализацията на дружеството стигна 1,88 трилиона долара.Престолонаследникът принц Мохамед бин Салман обяви за първи път идеята за IPO-то през 2016 година като част от стратегията Vision 2030. Нейната цел беше да намали зависимостта на бюджета на Рияд от петролния пазар.Очакванията на анализаторите бяха, че оценката на Saudi Aramco няма да се доближи до 2 трилиона долара и ще бъде между максимум 1,5 и 1,7 трилиона долара.", "date": "2019.12.12", "title": "Saudi Aramco достигна $2 трлн. капитализация"}
{"url": "https://news.bg/politics/predlagat-spasenie-na-pernichani-s-voda-ot-peshteri.html", "text": "Състоянието на водния запас за всички значими язовири се следи от МОСВ. Това стана ясно от думите на регионалния министър Петя Аврамова пред ресорната парламентарна комисия по повод състоянието на ВиК сектора и състоянието на водните запаси в страната.Нарушения на водоподаването има в 6 града и 116 села. Причината е продължителната суша, както стана ясно от думите й. Три язовира са с под 50% воден запас - това са \"Асеновец\", \"Дяково\", \"Ястребиново\".Министърът наблегна на инвестициите във ВиК сектора. През 2020 ще започнат прединвестиционни проучвания в шест области на страната - Велико Търново, Габрово, Плевен , Софийска област, Търговище и Хасково.11 милиарда лева са нужни, за да се обнови ВиК инфраструктурата в цялата страна. Петя Аврамова вижда бъдеще в строителството на нови язовири, чрез което да се справим със засушаването. Въпреки, че се топим като население, ВиК мрежата е остаряла и средствата за нейната поддръжка растат. По думите на министъра мрежата е амортизирана и има често аварии по места. Иначе тя е изграждана за население на страната от 9 милиона души и ръст на индустрията, която от известно време бележи спад.В редица населени места през лятото и есента има недостиг на питейна вода, подчерта министър Аврамова. Оказва се, че не може да се повиши цената на ВиК услугите, защото един ръст би минал прага на социалната поносимост. Проблем е и насочването на питейна вода за поливане на насаждения. Също така се оказва, че вода се краде.Приоритет за МРРБ е законът за ВиК. Отрасълът функционира в условията на сложна нормативна уредба, подчерта Петя Аврамова.За кризата в Перник тя отново обясни, че се дължи на засушаването. Проблем е късното въвеждане на водния режим, по мнението й. Основните източници на вода за язовир \"Студена\" са снеговете и дъждовете. ВиК операторът предлага нов режим - вода само от 16 до 22 часа, но кметът не го приема. Оказва се, че пускането и спирането на водата два пъти в денонощието, води до множество аварии заради амортизираната мрежа.Прокурист ще управлява ВиК дружеството в Перник - това ще е Камен Каменов.Правни пречки спрели назначаването на шефа на ВиК - Шумен, който трябваше да поеме дружеството. Каменов е препоръчан от кмета на Перник Станислав Владимиров. Търсят се решения на кризата. Единият вариант е да се ползва вода от пещери, стана ясно от изслушването на регионалния министър. Предложението е на експерти спалеолози.Припомняме, на 7 ноември беше Преди това новоизбраният кмет Станислав Владимиров заяви, че .На 14 ноември Владимиров каза, че  в града светели още от началото на годината.Същевременно новият кмет Станислав Владимиров върна за Припомняме, че водният режим бе  на 18 ноември и до този момент водоподаване . Това доведе обаче до много аварии. Кризата струваше  и на .Кметът Станислав .Заради водната криза местната власт поиска  Стана ясно и че с за справяне с водния режим.", "date": "2019.12.12", "title": "Предлагат спасение на перничани с вода от пещери"}
{"url": "https://news.bg/finance/v-stara-zagora-obmislyat-poskapvane-na-danak-smet.html", "text": "В Стара Загора предвиждат увеличение на таксите за битови отпадъци, което ще бъде обсъдено на заседание на Общинския съвет идната седмица, съобщиха от общината.Предварителните разчети са за жилищните и нежилищни имоти, собственост на граждани, таксата да нарасне от 1,5 да бъде 1,7 промила. За нежилищните имоти на предприятия от 3,5 на 4 на хиляда.Според началника на отдел \"Местни данъци и такси\" Иван Иванов облагането ще се повиши с около 13%, което изразено в цифри означава, че \"Министерството на околната среда и водите реши увеличението да се случва в рамките на три години, така общините, които не са изпълнили своите планове, ще имат възможност да го направят. Община Стара Загора е изпълнила целите си и плаща -50% от отчисленията, благодарение на това, че е изградена сепарираща инсталация, заяви кметът на Стара Загора Живко Тодоров.По думите му около 55 хил. тона са отпадъците, които генерира общината. Те минават през , а останалото количество отива в депото, за което също се плаща на тон отпадък\", уточни още градоначалникът. Той допълни, че . Тодоров заяви категорично, че алтернатива, освен тази система - сепариране или депониране, няма към този момент.Живко Тодоров направи препратка към 2012 година, от когато не е повишаван местният данък. \"Тогава , очаква се да бъде 610 лева през 2020 година. . В общинските звена \"Озеленяване\" и \"Чистота\" всички работници са назначени на минималната заплата\", обясни кметът.По думите не може без инвестиции да се повишави нивото на екология в общината със сепарираща инсталация, депо за отпадъци, изграждане на нови паркове и зони. Предстои да се рекултивира и старото депо, то няма как да се случи без увеличения, смята Тодоров.Досега издържахме, защото намалихме средствата, които плащаме на фирмите за чистота, . Оптимизирали сме възможните дейности. Не е възможно да намалим работниците, заети с чистотата, защото това ще доведе до по-мръсен град. Увеличили сме броя на контейнерите за смет и в селата\", коментира още Живко Тодоров.Относно идеята за създаване на общинска фирма за чистотата той смята, че за поддръжка на парковете, ще са нужни поне 1,5 млн. лева. \"Ако се наложи да купуваме и камиони, и цистерни - то това са средства минимум от 4-5 млн. лева само за начална инвестиция\", каза Тодоров.Председателят на най-голямата група в Общинския съвет Диян Димитров смята, че увеличението е с около 2 лева на месец.В срещата с медиите участваха още заместник-кметовете Йордан Николов, инж. Янчо Калоянов, Иванка Сотирова, както и секретарят на администрацията Делян Иванов.", "date": "2019.12.12", "title": "В Стара Загора обмислят поскъпване на данък смет"}
{"url": "https://news.bg/int-politics/makron-pomaga-na-niger-sled-kato-islyamisti-ubiha-nad-70-nigeriyski-voynitsi.html", "text": "Президентът на Франция Еманюел Макрон изпрати началника на армията в Нигер след ислямистки атентат, убил най-малко 73 нигерийски войници, съобщава БиБиСи.Макрон, заедно с президента на Нигер Махамаду Исуфу, също обявиха, че срещата на върха за обсъждане на въпросите на сигурността в района на Сахел, която беше планирана за понеделник, е отложена за началото на следващата година.Нигер, Мавритания, Чад, Буркина Фасо и Мали съставляват групата Г5 Сахел, създадена за борба с джихадистите в региона.Френски войници са разположени в Сахел, за да подкрепят тези усилия.В края на ноември, 13 френски войници загинаха в Мали, когато два хеликоптера се сблъскаха по време на операция срещу джихадистите там.73-ата войници са убити при ислямистко нападение срещу военна база в западен Нигер. Дванадесет войници също са ранени при нападението в Инатес, казва армията.Никоя група не е поела отговорност, но бойци, свързани с \"Ал Кайда\" и \"Ислямска държава\", извършват смъртоносни атаки в региона Сахел тази година, въпреки присъствието на хиляди регионални и чуждестранни войски.Анализаторите по сигурността коментират, че насилието в Нигер ескалира с тревожна скорост. Министърът на отбраната на Нигер Исуфу Катамбе заяви, че \"голям брой терористи\" са \"неутрализирани\".Катамбе обясни, че е имало \"ожесточена битка\" с \"няколкостотин\" бойци в Инатес близо до границата с Мали. Атаката дойде дни преди планираната среща на върха във Франция, на която президентът Еманюел Макрон и петима западноафрикански лидери трябваше да обсъдят сигурността в региона.По-рано правителството на Нигер поиска тримесечно удължаване на извънредно положение, което беше обявено преди две години. Армията на Нигер се бори да овладее въоръжените групировки.През последните седмици се наблюдават все по-смели нападения от джихадисти.", "date": "2019.12.12", "title": "Макрон помага на Нигер след като ислямисти убиха над 70 нигерийски войници "}
{"url": "https://news.bg/crime/v-nesebar-zadarzhaha-izdirvan-ot-april-2015-g-izmamnik.html", "text": "Заловиха 48-годишен от с. Сандрово, област Русе с влязла в сила присъда, съобщават от полицията.Мъжът е установен и задържан в Несебър. Той е обявен за общодържавно издирване от месец април 2015 година, а за задържането му има и европейска заповед за арест.48-годишният с влязла в сила присъда за измама с неистински документи от 6 години и половина лишаване от свобода. Той е и с множество криминални регистрации за обсебване и измама в особено големи размери.", "date": "2019.12.12", "title": "В Несебър задържаха издирван от април 2015 г. измамник"}
{"url": "https://news.bg/world/senatat-na-sasht-prechi-na-tramp-da-iztegli-stranata-ot-nato.html", "text": "Комисия към Сената на САЩ прокара двупартийно законодателство, което ще попречи на президента Доналд Тръмп да изтегли страната от НАТО, пише \"Гардиън\".Проектозаконът е приет от Комисията по външни работи към горната камара. Сега ще бъде гласуван в пленарна зала. Сенатор Тим Кейн, автор на проектозаконодателството, коментира, че това е в отговор на опасения, че администрацията на Тръмп активно обсъжда изтегляне от НАТО.\"Известно ни е, че се води сериозен дебат и сериозно се обсъжда в Белия дом на най-високо ниво\", каза той пред британския вестник.Миналия месец бившият съветник по национална сигурност на Белия дом Джон Болтън предупреди, че ако Тръмп бъде преизбран през 2020 г., той ще се превърне в \"пълен изолационист\" и ще извади страната от Алианса.Кейн очаква предложението му да бъде подкрепено в Камарата на представителите и да преодолее евентуално вето на президента в Сената, където ще са необходими най-малко 67 гласа.Законопроектът има за цел да затвори пролуки в конституцията на САЩ. 2/3 подкрепа са необходими в Сената за ратифициране на договор, но при напускане на договор не е нужно. Законопроектът изисква от президента да потърси съвета и съгласието на Сената за изтегляне на САЩ от НАТО. Тръмп ще трябва да уведоми Конгреса, ако иска да прекрати членството на Вашингтон.", "date": "2019.12.12", "title": "Сенатът на САЩ пречи на Тръмп да изтегли страната от НАТО"}
{"url": "https://news.bg/society/zhiteli-na-melnik-plashat-s-blokada-na-kmetstvoto-zaradi-nov-kmetski-namestnik.html", "text": "Жителите на Мелник излязоха на протест. Хората настояват досегашният кмет на града Нако Петев да продължи да ги управлява.След промяна в закона, населението беше лишено от правото да избира кмет и за управник ще бъде назначен наместник, който трябва да ръководи още няколко населени места. Хората не са съгласни с това и заплашват да блокират с жива верига кметството.Според протестиращите кметът Петев е обединявал хората, чистел е града и е организирал мероприятия за неговите жители.Оказва се, обаче, че не всички искат оставането на стария кмет и между мелничани има разнобой по темата.107 души са се подписали в петиция за оставането на стария градоначалник, но според техните противници не всички подписи принадлежат на местни хора. Други заявяват, че не всички са се подписали лично в \"този списък\".Назначението на наместник в Мелник зависи от общинския кмет на Сандански Атанас Стоянов, който заяви, че градът има нужда от промяна и развитие и това е неговата цел с назначаването на новия градоначалник. Кметският наместник, който предлага Стоянов, е Сашо Филипов.Самият Филипов заяви, че е роден в Мелник и не знае защо местните хора не го харесват, а протестиращите отговориха, че не го познават и затова не го искат.", "date": "2019.12.12", "title": "Жители на Мелник плашат с блокада на кметството заради нов кметски наместник"}
{"url": "https://news.bg/politics/borisov-pred-stoltenberg-otbranitelnite-sposobnosti-na-evropa-ne-konkurirat-nato.html", "text": "Засилването на отбранителния потенциал на Европа не може да става в конкуренция с НАТО. Това заяви премиерът Бойко Борисов на среща с генералния секретар на НАТО Йенс Столтенберг в Брюксел. Малко по-рано днес българският премиер пристигна в Брюксел за среща на върха. В хода на срещата беше подчертана важността и на сътрудничеството между Северноатлантическия Алианс и ЕС. \"НАТО е основата на колективната отбрана в Европа, заяви Борисов. На срещата си със Столтенберг, премиерът Бойко Борисов подчерта, че единството на НАТО и силата на връзката между Европа и Северна Америка са ключови, за да се справим с предизвикателствата и заплахите за сигурността.Според българския министър-председател 70 години след създаването на Северноатлантическия Алианс, организацията се е доказала като най-успешния съюз в историята.\"Различията в НАТО не ни притесняват, защото това е нормално за съюз от демократични държави. Това обогатява допълнително организацията\", посочи още Борисов пред Столтенберг.Премиерът заяви, че България остава силно ангажиран и отговорен съюзник. \"Изпълняваме ангажимента за повишаване на инвестициите в отбраната. Тази година отделяме над 3% от БВП за отбрана. Бюджетът за сектора през 2020 г. отново ще бъде висок\", отбеляза Борисов.По-късно министър-председателят Борисов ще участва в заседание на Европейския съвет в Брюксел. На него държавните и правителствени ръководители ще обсъдят изменението на климата и дългосрочния бюджет на ЕС, както и Брекзит и подготовката за преговорите по бъдещите отношения между ЕС и Обединеното кралство след оттеглянето му.", "date": "2019.12.12", "title": "Борисов пред Столтенберг: Отбранителните способности на Европа не конкурират НАТО"}
{"url": "https://news.bg/crime/stayko-staykov-ostava-na-svoboda.html", "text": "Стайко Стайков остава на свобода, съобщи Нова телевизия.Припомняме, че миналата седмица синът на алкохолния бос Миню Стайков  по време на проверка на два луксозни автомобила. Единият - брониран и с въоръжени мъже в него. Именно там е бил и Стайков. Отказал да покаже документите и обяснил, че е попаднал случайно в колата, след като тръгнал на автостоп към Айтос.Според информацията, Стайков дори е звъннал на телефон 112 и е казал, че се съмнява, че полицаите са истински, тъй като вече е бил отвличан.Синът на Миню Стайков получи две обвинения - за неподчинение и за подаване на фалшив сигнал на спешния телефон. На първа инстанция съдът реши, че той, трябва  а само с глоба.На 10 декември стана ясно, че Синът на бизнесмена Миньо Стайков - Стайко, беше пуснат под домашен арест заради влошеното си здравословно състояние. На 28 януари 2019 г. стана ясно, че синът на Миню , пребит и захвърлен.По-късно от МВР обясниха, че  не знае Стайков-младши да е бил отвлечен, въпреки че беше обявен за издирване от Интерпол.Прокуратурата обжалва решението за , но на предишното заседание на съда, Стайко Стайков така и не се яви. Според адвоката му, причина за неявяването на . Съдът поиска 8-членна медицинска експертиза на здравословното му състояние.Стайко Стайков е обвинен по дело за данъчни престъпления за почти половин милион лева, за участие в организирана престъпна група, за контрабанда на цигари и пране на пари.Припомняме, на 5 септември 2018 г., специализираната прокуратура започна разследване и  ООД, \"Сис Индустрийс\" ООД и \"Топаз Мел\" ООД.", "date": "2019.12.12", "title": "Стайко Стайков остава на свобода"}
{"url": "https://news.bg/world/chetiri-stsenariya-za-badeshtoto-upravlenie-na-velikobritaniya.html", "text": "\"Политико\" представя четири сценария какъв може да е резултатът от провеждащите се днес предсрочни парламентарни избори във Великобритания, които ще определят бъдещето на страната през следващите десетилетия заради Брекзит.Консервативната партия получава мнозинство от 50 или повече гласа, което би означавало, че хазартният ход на министър-председателя се изплаща щедро. Мнозинство в Камарата на общините ще му позволи да извади страната от ЕС до 31 януари, а също така правителството ще започне преговори с ЕС за споразумение за свободна търговия. През , който през 2017 г. прогнозира пъстър парламент. Той показва, че консерваторите ще получат мнозинство от 68 места. Но ново проучване от вчера дава на торите мнозинство от 28 места.Мнозинство от 15 депутати и по-малко ще даде възможност на Джонсън да прокара плановете си, но Консервативната партия е уязвима при бунт сред депутатите. Торите подкрепиха сключената между Джонсън и ЕС сделка за Брекзит през октомври, но координирани действия на поддръжниците на Брекзит от Консервативната партия могат да принудят премиера да заеме по-твърда позиция по време на следващата фаза от преговорите. Бившият премиер Тереза Мей свика предсрочни избори през 2017 г., защото смяташе, че мнозинство от 12 гласа, спечелено от Дейвид Камерън през 2015 г., е твърде малко за прокарване на сделка за Брекзит.Подобна конфигурация на местата след вота ще представлява унижение за Джонсън, след като в продължение на седмици Консервативната партия имаше убедителна преднина на социологическите проучвания. Ако консерваторите спечелят най-много места, те първи ще се опитат да съставят правителство, но това може да се окаже трудна задача, тъй като Демократичната юнионистка партия отказва да подкрепи съществуващата сделка за Брекзит. Либералните демократи, лейбъристите и Шотландската национална партия пък настояват да се прокара законодателство за втори референдум за Брекзит.Според социолози шансовете на лейбъристите за мнозинство са близо до нула, което частично се дължи на това, че е много малка вероятността да си върнат 59-те шотландски избирателни района, които държаха преди 2015 г.Но ако стане някакво чудо и лейбъристите спечелят мнозинство, партията ще бъде в силна позиция да прокара политиката си за провеждане на преговори с ЕС за ново споразумение за Брекзит, което впоследствие да бъде подложено на референдум в рамките на шест месеца. Освен това лейбъристите ще приемат радикалната си икономическа програма. При такъв сценарий Джонсън ще бъде принуден да подаде оставка като лидер на торите.", "date": "2019.12.12", "title": "Четири сценария за бъдещото управление на Великобритания"}
{"url": "https://news.bg/economics/pchelari-niskite-izkupni-tseni-ubivat-bransha.html", "text": "75-80% от храната на трапезата ни зависи от пчелите. Сега хиляди пчелни семейства се продават. Стигнали сме дъното - няма пари, няма бъдеще, защото няма изкупуване на меда.Това заяви Методи Михайлов на пресконференция в БТА, посветена на ниските изкупни цени в сектор \"Пчеларство\" и липсата на контрол от БАБХ за здравословното състояние на пчелните семейства.Той припомни, че на пчеларите след Втората световна война са давали захар, примесена с въглища, за да се поддържат пчелните семейства, а сега мнозина пчелари се отказват от този бизнес. По думите на зооинженер Михаил Михайлов \"изкупните цени на меда удариха дъното от 3-3,20 лв. за кг на едро\". Проблемът е от вноса на украински мед, който по показатели заради еднаквите географски ширини съвпада с българския мед.Има по-голям проблем - търговско споразумение между ЕС и МЕРКОСУР за ежегоден безмитен внос на 45 т в ЕС. Държавата да реши как да подпомогне пчеларите - да се намесва в ценообразуването на пазарна икономика, е невъзможно, призна Михайлов. \"В рамките на ЕС е невъзможна протекционистична политика, по-вероятно е директно да се подпомагат пчеларите\", заяви той.\"Пчеларството е свързващо -въдство в земеделието и в животновъдството\", заяви зооинженерът. Без него и зеленчукопроизводството, и животновъдството страдат.Той обясни, че пчеларите са планирали да излизат на протест заради лошото състояние на сектора, но решили първо да излязат с искания за подобряване състоянието на бранша. Държавата заявява, че подпомага или субсидира тази пчеларската дейност, но на практика това не се получава. Липсват пчелари-проверители, статутът им бе променен, обясни зооинженерът Михайлов. Субсидирането на пчеларите трябва да е дело на самата държава.Ежегодно загиват стотици хиляди пчелни семейства, там, където има условия за третиране на селски култури. В Плевен голяма фирма съди БАБХ, вместо да е обратното - за това, че фирмата не прилага нормативната уредба, поясни той. Нямаме българска марка мед. Около 8 -10 хил. тона пчелен мед годишно се изнася. Манол Тодоров успя да регистрира Странджанския манов мед, но няма българска марка мед. Нашият мед е неразпознаваем на международния пазар. Търси се, в Германия го ползват като подобрител. Трябва да се регистрираме и тогава може да претендираме за по-висока цена, заяви зооинженерът Михайлов.Другият проблем е, че няма браншови съюз на пчеларите, има 17 представителни организации, което е нарушение на закона. Няма единен научен център. Има три центъра - в Стара Загора, в Пловдив и в София и всеки работи по отделни теми, които не се свързват в едно, заяви Мифайлов.От 3 години на пчеларите не им позволявали да кандидатстват по научни теми.Един от пчеларите, които присъстваха на пресконференцията заяви, че държавата си произвежда пчелари за една нощ - пуска програма и започва произвеждането на пчелари - като по калъп. Тук един човек държи огромни площи, избиват пчелите - в Щатите няма такова едро земеделие, да ни сложат в МОСВ -имаме животни, на които пашата е поляната. Определени сме като животновъди, нямаме право на паша, каза медопроизводителят, заяви представител на бранша.В България има над 4 800 билки. За това страната ни е била водеща в медодобива, но българинът няма култура да консумира мед - ежегодно употребява от 250 до 400 г консумация на мед, което е ниска консумация. Около ¾-ти от меда се изнася. Изнася се мед дори в САЩ и страните от ЕС. Германия се е специализирала в експорт и реекспорт. Изнасят и за трети страни без Турция.Българският пчелен мед стигна цена над 12-15 лева, заявиха пчелари. 18-20 лв./кг е цената на мановия мед. Билковия мед \"Букет\" е около 10-12 лева. тези нива определят себестойността на продукцията.Според пчеларите причина за ниската консумация на мед е и в съвета на детски лекари майките да не дават мед на малките деца, защото предизвиквал алергични реакции. Защо преди не беше така, запита инж. Людмил Савов. Защо не кажат, че децата от малки ги атакуват с антибиотици, нещо, което е забранено в много страни, запита един от присъстващите пчелари в залата.Той препоръча следната рецепта за справяне с настинки и бронхити. В малка тенджера сипва вода, лайка, сода, прополис - прави се фуния с ръка и тази инхалация има благотворно действие при бронхити, пневмонии, туберколоза.", "date": "2019.12.12", "title": "Пчелари: Ниските изкупни цени убиват бранша"}
{"url": "https://news.bg/int-politics/pak-obstrelvaha-s-raketi-baza-s-voynitsi-na-sasht-do-letishteto-v-bagdad.html", "text": "Две ракети са изстреляни срещу военна база близо до летището в Багдад, в която се намират американски войски, което е десетата атака от края на октомври, съобщи иракската армия, цитирана от \"Дефенс пост\".Няма жертви при атаката, базата е същата, обстрелвана в понеделник, когато бяха ранени шестима членове на елитните иракски сили за борба с тероризма в Ирак, двама от които критично, допълва армията.Вашингтон изрази нарастващата си загриженост от атаки срещу американски бази и дипломатически мисии, като за някои от тях обвиняват шиитските милиции, обучавани от Иран.Източници свързват поне едно нападение с Катаиб Хизбула, силна шиитска фракция, близка до Иран и в черния списък на САЩ.Иран има сериозна власт в Ирак, особено сред по-твърдите елементи на Хашд ал Шааби, паравоенни сили, съставени до голяма степен от шиитските милиции.Служител на отбраната на САЩ заяви за АФП, че ракетните атаки превръщат Хашд по-голяма заплаха за сигурността на американските войски в Ирак от \"Ислямска държава\".На 6 декември, САЩ наложиха санкции срещу три високопоставени фигури на Хашд.Напрежението между Иран и САЩ нарасна, след като миналата година Вашингтон се оттегли от знаковото споразумение за съвместен всеобхватен план за действие с Техеран и възобнови санкциите.Ирак, който е близък и до двете страни и чиито сили за сигурност са обучени или от САЩ, или от Иран, се притеснява да не попадне под кръстосан огън.Американски служители твърдят, че обмислят планове за разполагане на 5000 до 7000 допълнителни войски в региона за противодействие на Иран.", "date": "2019.12.12", "title": "Пак обстрелваха с ракети база с войници на САЩ до летището в Багдад"}
{"url": "https://news.bg/education/v-hudozhestvenata-akademiya-zaplati-dalgove-i-stud.html", "text": "Около 50 студенти, преподаватели и служители на Националната художествена академия (НХА) се събраха на протест пред учебното заведение, за да се противопоставят срещу информационното затъмнение и неправилното разходване на средства в нея.Демонстрацията е под наслов \"Край на мълчанието в Националната художествена академия\".Основните искания на протестиращите са за осигуряване на достъп до информацията за решенията на ръководните органи в НХА, промени в правилника за дейността на Академията, касаещи избори на членове на Академичния съвет, подобряване условията на работа, ремонт и поддръжка на ателиетата във всички сгради и осъвременяване на техническата база.Протестиращите настояват още за спиране на ежегодното неаргументирано увеличаване на семестриалните такси, увеличаване на средствата по фонд \"Развитие\", да се изплащат възнагражденията на моделите и хоноруваните преподаватели, както и самота заплащане да бъде актуализирано.За представянето на исканията на преподавателите в НХА пред news.bg говориха Дима Каприева, преподавател в Академията и завеждащ ателието по \"Ситопечат и багрене\" и доц. д-р Вержиния Маркарова, ръководител на катедра \"Текстил\" в НХА.По думите на Каприева много хора от Академията са възмутени от отношението, което има ръководството на Академията: не само не се изпълнява договореното по Колективен трудов договор, но се отказва и информация по един груб и арогантен начин. Отговорът обаче бил - \"няма пари и нищо не може да се направи\".Много пъти до този момент преподаватели са сигнализирали институциите за нередности в НХА.Увеличаването на таксите за обучение в НХА не рефлектира по никакъв начин за подобряване на материалната и техническата база, като по този начин има реална опасност от отлив и на студенти в Академията, предупреди Каприева.\"Едни от най-видните личности на България са възпитавани тук и искаме да има такава приемственост, да покажем, че работят творци и личности, които не могат да бъдат пренебрегвани като такива. За това излязохме на мълчалив протест и не предприехме по-радикални мерки, защото въпреки, че не ни се заплаща, продължаваме да работим, за да не ощетяваме младежите, които имат мечтата да се занимават с изкуство\", обясни Каприева.Преподавателите няма да напуснат ателиетата, няма и да стачкуват, а ще продължат да работят.Вержиния Маркарова посочи обаче, че ако няма адекватна реакция от страна на ръководството на Академията, преподавателите ще помислят и за следващи мерки. Тя се гордее със специалността си, колегите си и студентите си, защото правят много хубави неща и им се отдават. Академията се опитва да създава мислещи и силни личности, а преподавателите искат ръководството и администрацията да им помагат.\"Ректорът се е похвалил, че е платил всички задължения към \"Топлофикация\", но ние как ще си платим задълженията към \"Топлофикация\", защото той не ни дава възможност да го направим\", включи се отново Каприева. В заключение тя заяви, че преподавателите не са само дух, а са материя и трябва да съществуват по някакъв начин.Ректорът на Националната художествена академия (НХА) проф. Николай Драчев не разбира протеста на преподавателите. Пред news.bg той отрече твърденията на протестиращите, че има злоупотреби със субсидиите.\"Няма такова нещо\", категорично заяви ректорът и заяви, че проверки са направени от всички институции и нищо не е намерено като нарушение на финансовата дисциплина. Задълженията на Академията са в размер около 600-700 000 лв.Проф. Драчев и призна, че действително има проблеми с финансите, защото Академията е в преразход. Проблем със заплатите имало обаче само за ноември месец. Предстои среща с министъра на образованието, за да се уточняват проблемите. Въпреки това заплатите на преподавателите и стипендиите на студентите се изплащат редовно, изтъкна проф. ДрачевПо думите му е трябвало още юни или юли месец да се спре учебният процес в Академията, тъй като нямали средства за отопление. Учебното заведение има и много други проблеми, които съпътстват учебния процес.Ректорът е готов на диалог с преподавателите, за да ги успокои, че ще си получат заплатите и че няма злоупотреби със субсидиите на Академията.", "date": "2019.12.12", "title": "В Художествената академия - заплати, дългове и студ"}
{"url": "https://news.bg/world/boris-dzhonsan-narushi-traditsiyata-i-ne-glasuva-v-svoya-izbiratelen-rayon.html", "text": "Премиерът Борис Джонсън не гласува за себе си, пише \"Дейли телеграф\".Министър-председателят се регистрира за днешните избори в Уестминстър вместо в своя избирателен район в Лондон.В разрез с традицията Джонсън гласува в Methodist Central Hall до \"Даунинг стрийт\", въпреки че има сериозна тактическа кампания за отнемане на мястото му в Uxbridge и South Ruislip.Джонсън спечели място на предсрочните избори преди две години, но поддръжници на оставане в ЕС призоваха британците да застанат зад лейбъриста Али Милани, за да спечели мястото на Джонсън.Премиерът гласува с кучето си.През 2017 г. тогавашният премиер Тереза Мей гласува в своя избирателен район в Maidenhead, както и Дейвид Камерън в Witney през 2015 г.", "date": "2019.12.12", "title": "Борис Джонсън наруши традицията и не гласува в своя избирателен район"}
{"url": "https://news.bg/world/elmo-ot-ulitsa-sezam-se-opita-da-se-doblizhi-do-korbin.html", "text": "Лидерът на Лейбъристката партия Джереми Корбин беше приветстван от малка група поддръжници, докато се насочваше със съпругата си Лаура Алварес към изборна секция в Северен Лондон, пише \"Гардиън\".Протестиращ, облечен с костюм като Елмо от детската поредица \"Улица Сезам\", беше спрян от полицията преди да се доближи до Корбин, който в същия момент влизаше в секцията.Докато жената в костюма спореше с полицията и охраната, Корбин заяви: \"Хора, може ли да прекратим споровете, моля ви\".Междувременно лидерът на Либералните демократи Джо Суинсън гласува със съпруга си в Глазгоу.Първият министър на Шотландия и лидер на Шотландската национална партия Никола Стърджън също гласува в Глазгоу.Лидерът на Демократичната юнионистка партия Арлийн Фостър пък пусна гласа си в графство Фърмана, на около 120 км от Белфаст.Днес Великобритания ", "date": "2019.12.12", "title": "Елмо от „Улица Сезам” се опита да се доближи до Корбин"}
{"url": "https://news.bg/crime/vas-okonchatelno-otkaza-da-priznae-ednopolov-brak-registriran-vav-velikobritaniya.html", "text": "Върховният административен съд (ВАС) окончателно отказа да регистрира еднополов брак в България, съобщиха от ВАС.С това решение ВАС потвърди решението на Софийския административен съд и окончателно отказа регистрация в ГРАО на брак между две жени, сключен във Великобритания.Отхвърлена е жалбата на едната жена срещу отказа на кмета на Столична община, район \"Люлин\", за актуализиране на семейното й положение в личен картон. , категорични са върховните магистрати.Искането за легитимиране на еднополов брак противоречи на българското законодателство. Навсякъде правната уредба разглежда семейните отношения, като правоотношение между двата биологични пола - мъж и жена. Липсва нормативна уредба която да предвижда правоотношение с други участници, както и не се предвижда неговото съдържание, промени и прекратяване, упражняване на съпружески и родителските права и т.н., мотивират се съдиите от ВАС.Бракът, който е допустим за законите на държавата, в която е сключен, няма правни последици в България - чл.4, ал.1 от Семейни кодекс. , гласи решението на българския съд.Тричленният състав на ВАС смята, че няма нарушение и на разпоредбите от Хартата на основните права на ЕС. . Съдът на европейските общности (СЕО) се е произнесъл, че поради невъзможността да бъде постигнато съгласие между държавите членки относно еднополовите бракове, партньорите в тези съюзи не могат да имат правата на семейни членове за целите на свободното движение на работници по смисъла на европейското право /д. 59/ 85 \"Reed\"/, мотивират се от ВАС.Това е третото дело във ВАС с тази тематика и съдът има непротиворечива практика по този въпрос. В този смисъл са Решение № 7582 от 15. 06. 2017 г. по административно дело № 7370 / 2016 г. и Решение № 6269 от 18.05.2017 г. по административно дело № 6474/ 2016 г. на ВАС, припомнят магистратите. Сегашното дело Дело № 4245 от 2018 г. беше образувано по жалба на физическо лице срещу решение № 180/ 08.01.2018 г. по адм. дело № 7538/ 2017 г. на Административен съд - София- град.Делата за признаване на еднополов брак са различни от делото, с което ВАС позволи на еднополова двойка .", "date": "2019.12.12", "title": "ВАС окончателно отказа да признае еднополов брак, регистриран във Великобритания"}
{"url": "https://news.bg/health/transplantiraha-uspeshno-cheren-drob-i-babrek-vav-vma-i-aleksandrovska.html", "text": "Специалисти от Военномедицинската академия (ВМА) извършиха поредна чернодробна трансплантация. Реципиентът е 46-годишен мъж от Стара Загора, в крайна фаза на чернодробно заболяване, а донорът - жена от Варна.Интервенцията е продължила 6 часа.В момента пациентът е в добро състояние, контактен, адекватен. Предстои му период на възстановяване, коментира доцент Васил Михайлов.ВМА твърдо стои зад програмата за донорство и трансплантации. За последните 12 години във ВМА нов черен дроб са получили над 75 души.Освен технологично обновени, трансплантационните екипи на ВМА бяха и разширени, като в реализирането на донорските ситуации и на трансплантационния процес вече участват две структури - Клиниката по чернодробно-панкреатична хирургия и трансплантология и Първа клиника по коремна хирургия.В УМБАЛ \"Александровка\" пък беше извършена успешна бъбречна трансплантация на 31-годишен мъж от Монтана.Той е показал най-голям процент органна съвместимост с донора от общо 6 поканени от листата на чакащи. Другият бъбрек не е трансплантиран, поради установени съдови промени.В момента реципиентът е в стабилно общо състояние и се възстановява в Клиниката по анестезиология и интензивно лечение на болницата.", "date": "2019.12.12", "title": "Трансплантираха успешно черен дроб и бъбрек във ВМА и \"Александровска\""}
{"url": "https://news.bg/int-politics/stoltenberg-balgariya-predlozhi-koordinatsionen-tsentar-na-nato-vav-varna.html", "text": "България предлaга разполагането на  на НАТО за Черно море във Варна. Това заяви генералният секретар на НАТО Йенс Столтенберг в четвъртък на пресконференция с българския президент Бойко Борисов в Брюксел, цитиран от ТАСС.\"Обсъдихме това предложение\", коментира Столтенберг.\"В момента тези функции се изпълняват от военноморския щаб на НАТО във Великобритания\", допълва той.Генералният секретар на Северноатлантическия алианс добави, че тази година страните от НАТО проведоха пет учения в Черно море, по време на които те тренираха \"рамо до рамо с украинския и грузинския флот\".Бойко Борисов обясни, че \"ние не настояваме, но предлагаме създаването на този координационен център. Ние винаги сме против военните флоти в Черно море. Центърът трябва да играе само възпираща роля.\"Той също така добави, че София, подкрепяща укрепването на НАТО в Черно море, се \"застъпва за мир и дипломация в региона, за стабилни отношения с всички страни, включително Русия и Турция\".Столтенберг, цитиран от НАТО, коментира, че \"тази година отбелязваме петнадесетата годишнина от присъединяването на България към този Алианс. И ние сме много благодарни за вашата подкрепа за различни мисии и операции на НАТО. Включително в Афганистан, където българските войски помагат на местните сили за борба с международния тероризъм.\"\"По-близо до дома, вие също ни помагате в нашата мироопазваща мисия в Косово. Помощ за стабилизиране на Западните Балкани, което е важно за всички нас. Вие също давате съществен принос за сигурността на Черно море, предоставяйки кораби на патрулите на НАТО в региона. Така че, ние сме съгласни за важността за присъствието на НАТО в Черноморския регион\", допълва генералният секретар на НАТО.По думите на Столтенберг, \"средата за сигурност се промени - и НАТО реагира. Засилихме присъствието си в Черноморския регион на сушата, в морето и във въздуха. С многонационална бойна група в Крайова, въздушна полиция и силно военноморско присъствие\".\"Увеличаваме и нашата подкрепа за партньорите в региона. С обучение на морските сили и бреговата охрана и повече пристанищни посещения и учения. Постоянните военноморски групи на НАТО тренират редовно с грузински и украински кораби, подобрявайки способността ни да работим заедно с тях в Черноморския регион\", обяснява Столтенберг.Той допълва, че \"за да запазим хората си в по-непредсказуем свят, трябва да инвестираме в отбрана. Така че аз наистина приветствам, че България сега се активизира и увеличи разходите си за отбрана до над 2% от БВП през 2019 г. Всъщност е 3,25%, което е значително и което показва, че България сега е сред деветте съюзници, спазващи ръководството за 2%, изразходвайки повече от 2% от БВП за отбрана\".\"Вие сте в състояние да инвестирате в основно и модерно оборудване. Съвременните възможности и принос към нашите мисии и операции правят НАТО по-силен. И правят България по-безопасна.\"\"Миналата седмица имахме среща на лидерите на НАТО в Лондон. Взехме решения за укрепване и адаптиране на Алианса. Увеличихме готовността на нашите сили\", добави генералният секретар на НАТО.\"Ние обявихме космоса като пети оперативна област за НАТО - заедно с сухопътната, въздушната, морската и киберпространството.\"\"Имахме и стратегическа дискусия за Русия, бъдещето на контрола върху оръжията и възхода на Китай. И тъй като светът се променя, НАТО се променя\", коментира той.Столтенберг заяви, че \"способността ни да се променяме е една от основните причини НАТО да е най-успешният Алианс в историята. Адаптиране и промяна, когато светът се променя.\"", "date": "2019.12.12", "title": "Столтенберг: България предложи координационен център на НАТО във Варна"}
{"url": "https://news.bg/world/sotsializam-ili-brekzit-pita-evropeyskiyat-pechat-za-vota-na-ostrova.html", "text": "\"Социализъм или Брекзит? Това е като Хамлет дилема на вота във Великобритания\", пише италианският всекидневник \"Република\", цитиран от \"Гардиън\". В материал на редакцията италианският вестник отбелязва, че това са третите избори за последните четири години.Днес разделената Великобритания е принудена да избира между Борис Джонсън, ако искат да избегнат социализъм и Джереми Корбин, ако искат да избегнат Брекзит, пише вестникът.\"Кориере дела сера\" пък обръща внимание на това какво би означавало лейбъристите или консерваторите за Великобритания. Ако Борис Джонсън, Майкъл Гоув и Джейкъб Рийс-Мог, \"синовете на Тачър\", спечелят властта, те ще бъдат изкушени да превърнат Великобритания в \"пиратски кораб до крайбрежието на Европа\", отбелязва изданието.Би било сериозна грешка. Няма ги времената на пирата сър Франсис Дрейк: европейската крепост е здрава и бранителите имат мощни оръдия. Ние сме далеч от идеята да стреляме - метафорично - към нашите европейски приятели. Но ако те ни принудят, ние ще го направим, предупреждава вестникът.Германските медии са необичайно открити в оценката си за нивото на дебата на британските избори, особено в оценката си за Борис Джонсън.\"Страната се насочва към нова ера\", пише \"Зюддойче цайтунг\" и се допълва, че ще се превърне в още по-изолирана държава, ще развие по-малко гражданска форма на патриотизъм, ще нанесе по-голяма вреда на малцинствата. Вестникът смята, че ще са необходими реформи - нов избирателен закон, писана конституция, по-добри обществени услуги - които вероятно ще бъдат отложени.\"Велт\" пише, че обещанието на Джонсън да изведе Великобритания от ЕС ще \"избухне пред лицето му\" Той крие факта, че трудната част от преговорите тепърва предстои, предупреждава изданието.\"Шпигел\" смята, че победа на лейбъристите ще е благословия за икономиката, защото Джереми Корбин иска да договори \"мек\" Брекзит с ЕС в сравнение с искането на Борис Джонсън за \"твърд\" Брекзит.Френските медии следят отблизо изборите на Острова.\"Борис Джонсън: Лъжецът, който отслабва Европа\", писа на главната си страница \"Паризиен\" през миналия месец.По-рано този месец \"Монд\" писа, че нито Джонсън, нито Корбин изглеждат обещаващи за Европа. Лидерът на лейбъристите е описван като \"ляв евроскептик, който гледа на ЕС като на капиталистически клуб\". Но вестникът запазва най-яростната си критика за Джонсън.Повече не се показва като клоун, но премиерът започна да показва истинското си лице. Брутален, гладен за власт, избягва обществото и неудобни въпроси, пренебрегва парламента, разпалва национализъм и арогантност, достойни за Тръмп, пише вестникът.В Холандия NRC Handelsblad пише, че на Острова се е провела \"бедна като съдържание и богата като празна риторика\" кампания, която може да промени курса на Брекзит и на страната.Шведският Svenska Dagbladet описва Великобритания като страна, която е безнадеждно разделена.В Дания Berlingske отбелязва, че Великобритания гласува на \"едни от най-важните избори от десетилетия\".", "date": "2019.12.12", "title": "Социализъм или Брекзит, пита европейският печат за вота на Острова"}
{"url": "https://news.bg/politics/ban-tvardeniyata-za-makedonska-kirilitsa-i-glagolitsa-porazhdat-samo-prismeh.html", "text": "В последните 6-7 години двете академии на Северна Македония и България работят добре и имат 30 проекта, , коментира пред БНТ археологът професор Васил Николов зам.-председател на БАН. Според доцент д-р Ана Кочева от Института за български език при БАН северномакедонците имат линия на поведение за езика, а така нареченият македонски е норма на българския и българските учени го определят като политически продукт.В последните години прочетохме стенограмите за създаването на македонския език и начините за конструирането му, които трябва да са на основите на деконструкцията на българския книжовен език, обясни тя.По думите на Кочева, има свидетелства след 1944 г. като един от създателите на македонския език обяснява, че нямат време да го чакат да стане език.Политическата норма набляга с насищането на регионализми, но и това не е единна норма и самите им автори имат проблем и използвали комисия за уеднаквяване на текстове, допълва тя.Според Николов, страната (Северна Македония) си има право на език, но не може да се смята, че това е самостоятелен, паднал от небето език. Становището на БАН от 1979 г. до сега е, че това е регионална норма, както в Австрия се говори австрийски немски, а историческата истина трябва да се признава.Не разбираме какви са им политическите причини след като досега сме работили добре с македонските учени и тяхната академия, допълва той.Кочева добави, че след договора от Преспа, след като трябваше да изоставят античните се препратки, измислят нещо друго.Могат да твърдят че говорят каквото пожелаят, но не и преди 1944 г., трябва да се признава реалната истина, коментира тя.Говорят за македонска кирилица и глаголица, което поражда само присмех, същото е и за авторите от българското възраждане, допълва доц. Ана Кочева.Припомняме, че създадената по силата на  комисия, която трябва да изчисти исторически и образователни въпроси между двете страни,  с оглед предстоящите предсрочни избори в Северна Македония.Прекъсването на опитите да се постигне съгласие бе обявено на последното заседание на комисията на 29 ноември, когато и проф. Ангел Димитров отчете, че са постигнали изключително малко.\"Това, за което сме се договорили, , че се затруднявам дори да си го припомня... Направихме каквото можахме, затова сега нещата се пренасят на политическо ниво\", заяви Димитров.Първото заседание на комисията отбеляза малък  и Средновековието, но не бе постигнато съгласие по въпроса за Гоце Делчев. на експертите е именно личността на Гоце Делчев.Българската част на  двете страни заедно да честват празника на легендарния деец и идеолог на ВМРО на датата 7 октомври, когато костите му са предадени на Скопие от Георги Димитров.В началото на октомври , за да получи подкрепата ни за членство в ЕС.Едно от тях е Северна Македония да постигне конкретни резултати именно по темата за важни събития и исторически личности в общата ни история - Гоце Делчев, Илинденско-Преображенското въстание и др.След срещата на 13 септември, която  до този момент, държавният глава Румен Радев свика , на която настоя да се начертаят ", "date": "2019.12.12", "title": "БАН: Твърденията за македонска кирилица и глаголица пораждат само присмех"}
{"url": "https://news.bg/politics/razdelenieto-v-bsp-e-fakt-za-anton-kutev.html", "text": "Разделението в БСП ще се види ясно само след няколко месеца, разделението на парламентарната група е само симптом. Това предрече депутатът Антон Кутев в студиото на БиТиВи след като  вчера подкрепиха кандидатурата на Сотир Цацаров за шеф на КПКОНПИ, въпреки декларацията против, .Според Антон Кутев разцеплението е факт. Според него Нинова не е пожелала да удържи разцеплението в групата. Защо - това е въпрос към самата Нинова, но според Кутев, защото не е била убедена, че ще успее. Ако социалистите не намерят нещо, около което да се обединят, разцеплението ще продължи и ще засегне самата партия, заяви Кутев. Според него колегите му в парламентарната група са гласували \"за\" номинация на Цацаров не само от страх, но и по съвест с отчитане на достойнствата на кандидата.Иначе по темата за самата кандидатура на Сотир Цацаров депутатът заяви, че лично той е гласувал против и това е негово вътрешно убеждение, без значение от личните качества на юриста Цацаров. Според Антон Кутев безспорно Цацаров е блестящ юрист, но няма усещане, че борбата с корупцията в последните 7 години се е подобрила. \"Това, че си добър шофьор, не значи, че караш колата в правилната посока\", заяви Кутев. Също така той разкритикува явното политическо въздейства върху парламента от определени личност, като с това дори и парламентът започва да се превръща във фикция.Безспорно, че някой е въздействал върху парламента за този избор, смята Кутев, но без да посочи конкретни имена заяви, че фигури на капитализма добиват легитимност през фигурата на Цацаров. Все пак Кутев обясни, че предполагаемите въздействащи не са само съсредоточени около едно лице - Пеевски - а са десетина.", "date": "2019.12.12", "title": "Разделението в БСП е факт за Антон Кутев"}
{"url": "https://news.bg/int-politics/turtsiya-osazhda-sanktsiite-na-antiturskite-kragove-na-sasht.html", "text": "Турското външно министерство осъди антитурските санкции от Комисията по външни отношения към горната камара на американския Конгрес, съобщава ТАСС.\"Инициативите, подкрепени от двете камари на Конгреса и антитурските кръгове, са още един признак на неуважение към нашите суверенни решения относно националната ни сигурност\", обяснява в изявление турското министерство. \"Призоваваме Конгреса на САЩ да действа разумно и да заеме конструктивна позиция, за да не навреди на нашите общи цели, които бяха потвърдени отново на най-високи нива през последните седмици.\"Комитетът за външни отношения на Сената на САЩ одобри в сряда пакет от санкции срещу Турция и нейния финансов сектор във връзка с военната операция на Анкара в североизточна Сирия и закупуването на руски противоракетни ракетни системи S-400.Сега документът ще бъде представен за разглеждане и могат да се правят изменения в него. Подобен законопроект е одобрен от Камарата на представителите на САЩ в края на октомври.Инициативата задължава президента на САЩ Доналд Тръмп да наложи ограничения на участващите във военната операция в Сирия, по-специално срещу турския министър на националната отбрана Хулуси Акар.Освен това, администрацията на Вашингтон, съгласно закона на CAATSA (\"За противодействие на противниците на Америка чрез санкции\"), трябва да въведе ограничения във връзка с покупката на С-400.", "date": "2019.12.12", "title": "Турция осъжда санкциите на \"антитурските кръгове\" на САЩ"}
{"url": "https://news.bg/crime/boyan-magdalinchev-iska-kontrol-za-trimata-golemi-v-sadebnata-vlast.html", "text": "Не трябва да виждаме в лицето на главния прокурор непременно човек, който е склонен да извърши престъпление. Това, че той не трябва да е такъв, не означава, че не трябва да има разписани правила. Това важи в пълна степен за съдии, прокурори, з (ВКС и ВАС - б.р.). сега дебатът е за  и възможността за неговото отстраняване.Това заяви пред БНТ представляващият Висшия съдебен съвет (ВСС) Боян Магдалинчев по повод избора на досегашния главен прокурор Сотир Цацаров за председател на Антикорупционната комисия и оспорвания избор на  и решението на правителството да има прокурор, който да контролира дейността на главния прокурор. Българската конституция поставя на равна нога \"тримата големи\" (в съдебната власт - б.р.), каза Магдалинчев.Припомняме, от години и , и Съда по по правата на човека в Страсбург настояват да има . В тяхното искане не се споменава дейността на председателите на Върховния административен и на Върховния касационен съд. Сега главният прокурор може да спре/прекрати разследване срещу себе си (делото \"\").Сега дебатът е насочен по това да се разпишат такива механизми. \"Това, което се предлага, е избор на Венецианската комисия. Главният прокурор, с предлагания законодателен механизъм за неговото отстраняване, който трябва да бъде променен - да се създадат механизми, за да може  (главния прокурор - б.р.) да бъде самостоятелен и независим. Правят се внушения\", каза Магдалинчев.По думите му  с толкова големи очаквания от него - на базата на протести, поляризирани становища. Ще има много сериозни отговорности да доказа или оборва тези, които считаха, че изборът му не е съвсем подходящ, смята представляващият ВСС. Корупцията по високите етажа ни властта стои открай време, този въпрос стои при всички прокуратури и прокурори. Няма да се намали вниманието или да се отклони вниманието от този проблем. Нужно е да се обърне внимание на битовата престъпност, хората мислят - \"проблем на държавата е корупцията по високите етажи, но на мен ми зависи хляба\", каза той.Всеки гражданин има право да изрази позицията си по някакъв начин. Като че протестите при избора на Гешев бяха повече политически подплатени, някак си като че други сили стоят отзад и искат нещата да са различни, заяви Магдалинчев. На въпрос: \"кои са тези политически сили\", той отговори: \"те се видяха, че са там\". Работата на ВСС е да проведе процедурата по избор, както е разписана в закона. Ние прилагаме закона. Право на гражданите е да определят своите правомощия на сдружаване и на протест. Искам тези, които говорят за политически натиск и лобита да излязат и да кажат - кой, къде. Нямам конкретен отговор, има ., има парламентарно избрана квота и професионална от 25 члена само един не е бил действащ магистрат, по-голямата част отново ще се върнат на тези длъжности, които са заемали преди, заяви Магдалинчев.Припомняме, председателят на ВКС Лозан Панов протестира за това, че законово се залагат допълнителни правомощия за членовете на ВСС след като им свърши мандата да се върнат на по-висока позиция. Според Магдалинчев, са нужни конституционни промени - за структурата на ВСС, каквото виждане имаше и от Венецианската комисия - дали тези промени ще отговарят на изискванията на Конституцията. Според него не е проблем да има и два Висши съдебни съвети, в Португалия имало три. Това е един от възможните варианти, това ще засегне сериозно конституционната промяна, каза той. Относно днешното гласуване на - дни преди да му изтече мандата на главен прокурор, Магдалинчев каза: \"оставката се гласува и не се коментира. Познавам . Добър юрист, балансиран човек, умен, знаещ наказателното право\".", "date": "2019.12.12", "title": "Боян Магдалинчев иска контрол за тримата големи в съдебната власт"}
{"url": "https://news.bg/int-politics/rusiya-za-sredizemno-more-sasht-nyama-da-pozvoli-voenen-konflikt-gartsiya-turtsiya.html", "text": "Принципите на международното право и морското право трябва да се спазват, коментира руският посланик в Гърция Андрей Маслов, съобщава \"Катимерини\".Попитан за меморандума за разбирателство между Турция и Либия относно морските зони, посланикът заяви, че не желае да \"влиза в подробни коментари\" по въпроса, който трябва да бъде оставен на експерти, но \"основният въпрос е да се спазват принципите на международното право, включително Лозанския договор от 1923 г. и Конвенцията на ООН за морското право от 1982 г.\"Той е уверен, че няма да има въоръжен конфликт между Гърция и Турция. \"Невъзможно е това да се случи в рамките на НАТО, тъй като САЩ никога не биха допуснали въоръжен конфликт.\"Говорейки за двустранните отношения, Маслов заяви, че Гърция е традиционен и надежден партньор на Русия в Европа и двете страни могат да продължат да изграждат отношенията си \"дори при антируската ситуация на санкциите\" от ЕС.Той цитира ноемврийското посещение на министъра на външните работи Никос Дендиас в Русия и поканата отправена към руския външен министър Сергей Лавров, който ще посети Гърция през 2020 г.Посланикът посочва енергетиката и туризма като двата основни сектора на сътрудничество, като споменава специално за Elounda Hills на Крит - руска инвестиция в размер на 408,5 милиона евро, най-голямата чуждестранна стратегическа инвестиция в Гърция към този момент - и Resort Skorpios, известен като дом на покойния Аристотел Онасис в Гърция, инвестиция на стойност 165 милиона евро.Във връзка с отношенията между Русия и Запада той обясни, че \"виждаме, че има логични страни, включително Гърция, които разбират безизходицата на днешната ситуация\" и изрази признателност на Русия за \"установената позиция на гърците, че архитектурата на сигурността в Европа трябва включва и Русия.\"\"Русия се интересува от многостранно сътрудничество с ЕС, стига да има интерес от страна на ЕС\", допълва посланикът.", "date": "2019.12.12", "title": "Русия за Средиземно море: САЩ няма да позволи военен конфликт Гърция-Турция"}
{"url": "https://news.bg/regions/kmetat-na-tsarevo-da-sprem-obsesiyata-che-vseki-stroezh-e-nezakonen-1.html", "text": "Трябва да се приключи с обсесията, че всичко, което се строи на морето, е незаконно. Ако нещо е извън закона, то няма да се случва. В това е уверен кметът на Царево Георги Лапчев, който защити законността на възобновения строеж на вилно селище в боровата горичка край къмпинг \"Арапя\". Лапчев обясни, че проектът е бил спрян в началото на годината заради нарушения в строителния план, които вече са отстранени - строителят вече е обезопасил обекта и е осигурил здравословни и безопасни условия на труд. На въпроса дали има законен път до обекта, Лапчев не отговори, но посочи, че има полски пътища.След като строителят е изпълнил плана за здравни и безопасни условия на труд,  няма основание строежът да бъде спрян.\"Това, което е трябвало да е направено, е направено и е проверено от този, който е трябвало да го провери\", отсече кметът.По думите му най-голямата болка на общините е именно липсата на Общ устройствен план, но неговата липса не означава, че не може да се строи и всеки строеж е незаконен. Общините искали Общи устройствени планове, но приемането им се блокирало от активисти и организации. В крайна сметка всичко на юг от Варвара влиза в границите на природния парк, но наличието на природен парк не е мантра, че не може да се строи, обясни Георги Лапчев и попита дали защото има установени граници на природен парк, хората трябва да престанат да живеят там.С подобни аргументи - за изпълнени поправки на нарушения в строителния план - Лапчев защити и строителството в Синеморец на скалите, като дори и посочи, че теренът се намира на стотици метри от плажната ивица. Дори и строежът на попада в зона А, къде е записано, че не може да се строи, в кой български или европейски закон пише това, попита кметът на Царево.Георги Лапчев отсече и че в община Царево няма нито един сигнал, внесен официално и по законовия ред, за двата строежа. ", "date": "2019.12.12", "title": "Кметът на Царево: Да спрем обсесията, че всеки строеж е незаконен"}
{"url": "https://news.bg/regions/svetofar-padna-na-tsentralno-stolichno-krastovishte.html", "text": "Светофар падна на кръстовището на булевардите \"Витоша\" и \"Патриарх Евтимий\" в София, съобщи БНР. Няма пострадали.От общината потвърдиха за инцидента. Работи се по отстраняване на пораженията", "date": "2019.12.12", "title": "Светофар падна на централно столично кръстовище"}
{"url": "https://news.bg/world/izborite-vav-velikobritaniya-v-chisla.html", "text": "Британците започнаха да гласуват в 07,00 часа местно време (09,00 часа българско време) на определяните като най-важните избори за поколение. Гласуването ще продължи до 22,00 часа (00,00 часа българско време).Изборите ще решат дали Великобритания ще напусне Европейския съюз в края на следващия месец.АП представя изборите в числа:46 милиона британци имат право на глас;Обединеното кралство гласува за 650 места в Камарата на общините. Всяка партия, която спечели мнозинство, може да формира правителство. Ако нито една партия не получи мнозинство, ще започнат тежки преговори за коалиция.Борят се 3415 кандидати (206 независими) от 68 партии за 650 места;Преди изборите Консервативната партия на премиера Борис Джонсън държеше 298 места, като не и стигаха повече от 20 места за мнозинство. Липсата на мнозинство попречи на Джонсън да прокара мерки за осъществяване на Брекзит;Опозиционната Лейбъристка партия държеше 243 места в долната камара на парламента. Партията се бори да се върне на власт за първи път от 2010 г. Лейбъристите се опитват да омаловажат Брекзит и да се концентрират върху планове да се харчат повече средства за здравеопазване, образование и социална помощ, национализация на ключови сектори и безплатен интернет за всички;За последно Великобритания проведе избори през декември преди 96 г. Обикновено изборите на Острова се провеждат в края на пролетта, когато метеорологичното време е по-хубаво и дните са по-дълги;Остават 50 дни до Брекзит. Великобритания трябваше да напусне на 31 октомври, но в крайна сметка ЕС го отложи с три месеца до 31 януари;Повече от 70 депутати не участват в изборите за преизбиране на фона на токсична политическа атмосфера. Политици в подкрепа на Брекзит и против са заплашвани. Сред оттеглилите се има много умерени консерватори, които подкрепят оставане в ЕС, а също така лейбъристи, които пък смятат, че партията не се е отказала от антисемитизма;42,8% от разходите на политическите партии са отишли за агитация в интернет на последните избори през 2017 г., което е с 0,3% повече в сравнение с 2011 г. Очаква се тази година да бъдат още по-големи разходите;Шотландската национална партия контролираше 35 места в парламента. Тя е против Брекзит и иска Шотландия да се превърне в независима държава;Либералните демократи имаха 20 места в Камарата на общините. Партията е за оставане в ЕС;19,5 милиона паунда (25 милиона долара) е максималният разход на партия за предизборна агитация, разходи по кампанията и други разходи, ако се бори във всичките 650 избирателни района на Острова. Ограничението е 30 000 паунда за място;Консервативната партия е на власт от 9 г.;Три партии, подкрепящи оставане в ЕС, с. Става въпрос за либералните демократи, Зелените и Партията на Уелс. Те се договориха да не се борят един срещу друг за десетки места, което увеличава шансовете им за спечелване на места;Партия \"Брекзит\" на Найджъл Фараж нямаше представителство в парламента, но сега се надява да се променят нещата.\"Политико\" представя последните социологически проучвания, публикувани вчера. Торите водят, но някои изследвания показват, че лейбъристите могат да съкратят преднината на консерваторите. Проучване на Savanta ComRes за \"Дейли телеграф\" дава 36% за лейбъристите и 41% за консерваторите, което означава, че нито една партия може да не получи мнозинство. Изследване на Survation дава 11% преднина на торите; DeltaPoll и Kantar-TNS дават 10% преднина на торите, а Panelbase и BMG сочат, че консерваторите ще победят с 9% разлика.", "date": "2019.12.12", "title": "Изборите във Великобритания в числа"}
{"url": "https://news.bg/health/ot-noviya-ramkov-dogovor-hronichno-bolnite-plashtat-ot-tretoto-lekarstvo.html", "text": "Здравната каса няма да заплаща повече от две лекарства за едно заболяване. Това гласи проектът за Националния рамков договор (НРД) за 2020 г., който бе публикуван в последните часове преди Лекарския съвет и Лекарския събор, където трябва да бъде обсъден и приет или отхвърлен.В отворено писмо общопрактикуващите лекари в София област сигнализират до медиите за новите ограничения за правилното лечение на пациентите в проекта на НРД, публикуван в 16:15 ч. на 11 декември на сайта на БЛС. Лекарите са притеснени как ще лекуват пациентите си. \"Дори и при отказ на Събора на БЛС да подпише Националния рамков договор (НРД), тези текстове вероятно ще залегнат в правилата за работа през 2020 г, които ще определи НЗОК\", се казва в писмото им. Промените целят само икономии за касата без мисъл за хората. Резултатът ще бъде увеличаване разходите за хоспитализации, смятат лекарите.\"Договорените в него текстове , ще доведат до повишени разходи на болните за изписване на рецепти и . Като резултат \", се казва в писмото на личните лекари. , частично заплатено от осигурителния фонд.Лекарите ще могат да изписват до 3 препарата, а когато се използват комбинирани лекарства - не повече от 2 медикамента. Нещо повече, НЗОК ще заплаща на аптеката не повече от 1 комбиниран лекарствен продукт. Това означава, че тежки заболявания като , ще трябва да закупуват по-голямата част от необходимите им медикаменти на свободни цени.Например заболяването което е доста често в практиката, съгласно Европейските ръководства за поведение, е необходимо да се лекува с диуретици, съдоразширяващи медикаменти, АСЕ-инхибитори, медикаменти за намаляване на сърдечната честота и медикаменти за намаляване на съсирването на кръвта.Според проекта на Националния рамков договор 2020 Здравната каса ще поеме частично само 2 от тези 5 основни терапевтични групи, . Пациентите със Захарен диабет ще имат същите проблеми. Съвременната медицина препоръчва да се включват медикаменти от различни групи, действащи на различни нива, с цел да се постигне максимално добър контрол на заболяването и да се отложи максимално развитието на усложнения, но според проекта на НРД 2020 това няма да бъде възможно, заради предложените ограничения.Пациентите трябва да посещават няколко пъти месечно личния си лекар за издаване на рецепти. Това е заложено в чл. 52, който слага ограничение една рецепта или един отрязък да се изпишат лекарства за повече от 30 дни, които да се компенсират при следващото изписване.Ако лекарството е за 20 дни, не можем да изпишем на тримесечна рецепта 2-1-2 опаковки (което е възможно по наредба 4). В този случай . ", "date": "2019.12.12", "title": "От новия Рамков договор: хронично болните плащат от третото лекарство"}
{"url": "https://news.bg/int-politics/novata-strategiya-na-makron-e-razrushenie-no-evropa-tryabva-da-ya-prieme-i-oformi.html", "text": "През последните няколко седмици се забелязваше бум на дипломатическа дейност и разрушителна нова реторика от Париж. В интервюто си за бъдещето на Европа миналия месец френският президент Еманюел Макрон заяви, че НАТО преживява \"мозъчна смърт\", няколко седмици след като започна нова дипломатическа инициатива към Русия за създаване на \"нова архитектура, основана на доверие и сигурността в Европа\" и се противопостави на откриването на преговори за присъединяване към Европейския съюз за Албания и Северна Македония.Само няколко дни след срещата на върха на НАТО миналата седмица в Лондон, Париж бе домакин на първата среща на върха от три години, с руския президент Владимир Путин и украинския президент Володимир Зеленски, за да поднови отново мирните преговори за Източна Украйна. Защо и как европейците трябва да реагират на френския президент, коментира за \"Форийн полиси\" Бенджамин Хадад, директор на Инициативата бъдеща за Европа в Атлантическия съвет във Вашингтон.По време на пътувания из Европа през последните седмици, от Берлин до Будапеща, Братислава и Атина, многократно чувах една и съща смесица от интерес и озадачение, ако не и пряко недоверие, относно френските намерения. Иска ли френският президент да изтласка САЩ извън Европа? Макрон се опитва да убие разширяването на ЕС? Той постига ли тайно споразумение с Путин?Европейците не трябва да си представят повече от това, което Макрон всъщност е казал. Вместо това те трябва да се възползват от коментарите на Макрон като провокация - встъпителна оферта, предназначена да предизвика собствените им гледни точки и червени линии. Макрон иска да отблъсне Брекзит и германската парализа, като възможност за Франция да разтърси Европа, но знае, че ще се нуждае от нови партньори. Визията на Макрон - като всяко амбициозно предложение - е просмукана от слепи точки, Европа трябва да ангажира Макрон да оформи дневния ред, а не да се опитва да го блокира или игнорира.Какво мотивира Еманюел Макрон? Традиционните исторически справки са остарели и ирелевантни. Някои от тях виждаха в коментарите на Макрон за НАТО, възобновяване на старомодния гаулистки национализъм или френски антиамериканизъм. Но няма как това да бъде вярно с историята на Макрон в кампании със знамена на ЕС, развяващи се по негови митинги и инвестиращ много в отношенията с президента на САЩ Доналд Тръмп. Не случайно Франция е страната, която Тръмп посети най-много след избирането си, а Макрон остава единственият официален държавен гост на президентството на Тръмп. Двамата ръководиха заедно военни удари по Сирия. Франция е активен член на НАТО, който генерал Матис нарече новият \"партньор по избор\" на Вашингтон след Брекзит. Толкова за антиамериканизма.По-внимателно зачитане на интервюто на Economist показва, че основната точка на Макрон е за Европа, а не за НАТО. Френският президент е убеден, че европейците преминават към сомнамбулизъм в стратегическа неотносимост към свят, доминиран от съперничеството между САЩ и Китай, където изместването на приоритетите на САЩ ще ги отдалечи от области, критични за европейските интереси. Това е процес, който започна преди Тръмп и вероятно ще продължи и след него.Избран като президент в руините на безсилна френска политическа класа, Макрон третира Брезкти или избора Тръмп не просто като предупреждения или лош късмет, а като симптом на фундаментално изместваща се международна система, в която Европа е изправена пред заплахата напълно да изостане.Неговата заявка за суверенна Европа, която защитава своите граждани, е пряк отговор на предизвикателството. Той вярва, че Европа трябва да се обърне към своите граждани, че институциите на ЕС могат да ги предпазят от нечувани миграционни вълни, от тероризъм и от нелоялна международна конкуренция. Може ли Европа да възвърне инициативата от своите противници и да поеме своята власт, да контролира границите си, да защитава икономическите си интереси, да определя правилата, да взема бързи решения: да действа като действителна и истинска форма на управление?Последният подход на френския президент може да се счита за брутален и едностранчив. Защо е тази внезапна промяна на тона, две години и половина от неговото президентство? В Париж анализаторите и служителите не се колебаят да определят ясно виновника: Берлин.В началото на президентството си, Макрон инвестира сериозно в личните отношения с германския канцлер Ангела Меркел, надявайки се, че в последния си мандат тя ще приеме структурни реформи в ЕС, като интеграция в еврозоната и засилване на плановете за отбрана. Мисленето бе, че Берлин ще преодолее своето нежелание, когато разбере, че има партньор в Париж, готов да предприеме структурни реформи във френската икономика, като известния твърд пазар на труда или пенсионната система. Това, което чувства Париж сега е предателство: Берлин не само не го последва, но дори не отговори на предложенията на Макрон в речта му в Сорбоната за европейския суверенитет или в писмото, призоваващо за \"подновяване\" на Европа след урока от Брекзит.И ето го новият метод. \"Нищо в Европа не се движи без криза, така че ние сме инженери на кризи\", ми обясни запознат с мислите, които витаят в Елисейския дворец. Макрон вероятно ще продължи да се стреми да наруши европейското статукво.Врявата след неговото интервю, без съмнение ще го убеди, че е заобиколен от неудобни табута и лицемерие, нуждаещи се от премахване. Въпреки начина, по който Макрон стана обект на противоречие по време на най-новата среща на върха в НАТО, Париж смята, че е успех. Макрон имаше намерение да провокира размисъл върху бъдещето на алианса и това е, което получи. Париж е доволен от ангажимента на НАТО за формата с експертен комитет, който да обсъжда бъдещето на съюза и споменаването на тероризма като заплаха в окончателното комюнике на срещата на върха.Подобно на провокациите на НАТО, Франция разпространи меморандум, предлагащ по-постепенно разширяване на процеса, няколко дни след като се противопостави на започването на нови преговори за разширяване с Албания и Северна Македония по време на заседанието на Европейския съвет през октомври.Предложението включва по-строги условия за върховенството на закона за страните кандидатки и възможността да се обърне процеса на присъединяване при липса на напредък. Ако други държави-членки на ЕС желаят да отворят отново вратата за преговори за присъединяване следващата пролет, те трябва сериозно да разгледат и обсъдят предложенията на Макрон и да направят свои контрапредложения.Макар че партньорите на Франция с право искат да поддържат отворен и ангажиран ЕС в неговата периферия и са готови да подкрепят смелото мирно споразумение на Северна Македония с Гърция, много официални представители на ЕС също са съгласни, че процесът на разширяване е станал твърде бюрократичен и протича на автопилот. Страни кандидатки като Сърбия и Турция бяха изложени на неефективните процедури на ЕС, като се отклоняват от демокрацията при слаба и малко европейска реакция.Други европейски държави също трябва да се свържат с Париж, за да оформят обновената европейска програма на Макрон. Гърция и Италия биха могли да се възползват от реториката на Макрон за суверенитет, за да поискат по-силна подкрепа за пренасяне на тежестта на миграцията от Средиземноморието.Страните от Централна и Източна Европа могат да се ангажират с желанието на Макрон да преосмисли европейската архитектура за сигурността след оттеглянето на САЩ от договора за ИНФ, като организират среща на върха относно заплахите, все още отправяни от Русия, и ясно изразят опасенията си относно опита му да ангажира Москва. Вместо да се фокусира върху безмислени дебати над понятия като \"стратегическа автономия\" или \"европейски стълб на НАТО\" - нито едно от тези неща не означава едно и също нещо в Париж и Варшава - дебатът може да се съсредоточи върху развитието на действителните способности и проявяването на реална солидарност.Франция сама трябва да поеме водещата роля тук. Ако Франция смята, че НАТО е в \"мозъчна смърт\", защо не изпрати войски в Полша, за да покаже, че европейците могат да се активизират, да се защитават? Отношенията на Франция с Естония може да бъде добър прецедент. Докато естонските войски са в Мали за борба с \"Ал Кайда\", 200 френски войници са разположени на ротационен принцип в Естония в рамките на засиленото присъствие на НАТО.Такива стъпки биха могли да помогнат за успокояване на едно от слепите петна във френската визия: нейното третиране на Централна и Източна Европа. Френските президенти след падането на комунизма като цяло показват малко съпричастност към историческия опит на народите, който писателят Милан Кундера навремето нарече \"отвлечен Запад\".Макрон се опита да овладее това напрежение, но идва с багажа на своите предшественици. Посещение в Полша или Словакия показва, че лидерите не са забравили презрителния тон на френския президент Жак Ширак, който обясни през 2003 г. на Източна Европа да мъчли за войната в Ирак и че са \"пропуснали добра възможност да млъкнат\".Отварянето на Макрон за Русия, дългосрочна игра за прекъсване на сегашната безизходица с Москва, рискува да е в тази категория. В силна реч в Прага миналата седмица френският министър на външните работи Жан-Ив Льо Дриан показа промяна в тона, като смята, че Франция трябва \"да слуша и разбира\" и че \"различни национални спомени трябва да са в основата на европейската интеграция\". Европейските елити трябва да осъзнаят речта като покана за участие.Макрон е прав: ЕС трябва сериозно да се вгледа в себе си и да се подготви да се състезава в новия свят. На фона на нарастващото международно напрежение, нарастващите националистически сили и все по-уязвимия ЕС, отказът и отричането не са възможност. Но пътят напред не може да бъде само френска визия за Европа или допълнителни едностранни мерки. За да се предотврати това, другите ще трябва да се намесят. Изправени пред избор между предложението на Берлин за летаргия и звучащото като разрушително, предложение на Макрон, европейците трябва да приемат \"разрушението\" и да го оформят.", "date": "2019.12.12", "title": "Новата стратегия на Макрон е \"разрушение\", но Европа трябва да я приеме и оформи"}
{"url": "https://news.bg/world/moskva-izgoni-dvama-germanski-diplomati.html", "text": "Москва реши да изгони двама дипломати от Германия като реципрочна  съобщават руски медии.Министерството на външните работи на Русия обяви двама германски дипломати за персона нон грата. Ходът е очакван. Германските дипломати трябва да напуснат страната в рамките на 7 дни.Посланикът на Германия беше привикан в Министерството на външните работи на Русия. Москва е изразила протеста си във връзка с \"безоснователното решение на правителството на Германия от 4 декември 2019 г. да обяви двама сътрудници на руското посолство в Берлин за персона нон грата\".По този въпрос Москва се ръководи от принципите на взаимност, уточняват от ведомството.Миналата седмица Германия реши да изгони двама руски дипломати, след като прокуратурата обяви, че  или чеченски регионални агенции стоят зад", "date": "2019.12.12", "title": "Москва изгони двама германски дипломати"}
{"url": "https://news.bg/crime/edinodushno-glasuvaha-ostavkata-na-sotir-tsatsarov.html", "text": "Магистратите от пленума на Висшия съдебен съвет (ВСС) гласуваха единодушно оставката на главния прокурор Сотир Цацаров, пише \"24 часа\".Цацаров не присъства на заседанието. Своя глас дадоха всички 20 присъстващи кадровици. Председателят на Върховния касационен съд (ВКС) Лозан Панов закъсня с минута за гласуването и го пропусна.Представляващият съдебния съвет Боян Магдалинчев беше единственият, който се изказа. Той взе думата, за да каже, че оставка не се коментира. Сега на ход е президентът, който трябва да издаде указ за освобождаване на Цацаров като главен прокурор.Припомняме, вчера - 11 декември, депутатите гласуваха за назначаването на . След като кандидатурата му бе одобрена, той заяви, че  прокурор. ", "date": "2019.12.12", "title": "Единодушно гласуваха оставката на Сотир Цацаров"}
{"url": "https://news.bg/world/pozhar-na-edinstveniya-samoletonosach-na-rusiya.html", "text": "Пожар на единствения самолетоносач на Русия, съобщават медии.Пожарът е възникнал на самолетоносач \"Адмирал Кузнецов\" по време на ремонтна дейност на арктическото пристанище в Мурманск.12 души са пострадали, като един е в тежко състояние.Източник заяви пред ТАСС, че пожарът е тръгнал от горната палуба. РИА \"Новости\" отбелязва, че инцидентът е станал при заваръчни работи.", "date": "2019.12.12", "title": "Пожар на единствения самолетоносач на Русия"}
{"url": "https://news.bg/int-politics/postignata-e-predvaritelna-sdelka-mezhdu-ep-i-saveta-na-es-za-paket-mobilnost.html", "text": "Преговарящите от ЕП и Съвета на финландското председателство на ЕС постигнаха временно споразумение за ревизирани правила за командироване на водачи, времена за почивка на водачите и прилагане на правилата за каботаж.\"Преразглеждането на правилата е от решаващо значение за целия сектор. Договорената сделка гарантира лоялна конкуренция, функциониращ единен пазар, пътна безопасност и подобрени условия на труд. Изпълнението и контрола значително ще се подобрят с въвеждането на интелигентни тахографи. Важно допълнение е включването на леки търговски превозни средства, които работят в международен план, в обхвата на настоящия регламент, за да се осигурят равнопоставени условия в сектора на автомобилния транспорт\", коментира Хена Виркунен (Финландия), докладчик по предложението за периодите на почивка на водачите. \"След почти три години успяхме да сключим споразумение за силно оспорвания пакет за мобилност. Мисля, че той осигурява балансиран подход за транспортния сектор, като същевременно създава условия за равнопоставеност и ще помогне да се сложи край на социалния дъмпинг чрез установяване на ясна връзка между превозните средства и държавата-членка, където се намира транспортната компания\", обяснява Исмаил Ертуг (Германия), докладчик по предложението относно достъпа до професията на транспорт оператор и пазара на автомобилни превози.\"Искрено вярвам, че пакетът мобилност ще помогне на шофьорите и европейския бизнес, тъй като най-накрая ще има яснота на правилата. Европейските шофьори заслужават най-добрите възможни условия и знам, че всички ще оценим, че шофьорите са добре отпочинали, когато карат камионите по европейските пътища... Социалната справедливост и безопасността на пътя, радвам се, че успяхме да постигнем важните си цели\", допълва Катерина Конечна (Чехия), докладчик по предложението за командироване на водачи.Текстът, договорен от преговарящите, сега трябва да бъде одобрен от Съвета на ЕС и Европейския парламент.Припомняме, през септември транспортната комисия на Европейския парламент даде \" със Съвета на ЕС и Европейската комисия, след като седмица по-рано пакетът да бъде изтеглен от Еврокомисията.Министърът на транспорта Росен Желязков заяви, че ще се бори за отпадането на клаузата за връщането на камионите в страната отправна точка всеки месец.\", на които се противопоставят българските евродепутати и превозвачи.Пакетът \"Мобилност\" влезе в дневния ред на пленарната сесия на ЕП на 27 март 2019 г. по предложение на председателя на Алианса на либерали и демократи за Европа (АЛДЕ) Ги Верхофстат.На гласуването на 25 март за дневния ред за редовната сесия. Оказа се, че точно толкова трябваха, за да падне предложението, което в крайна сметка беше прието с 156 гласа \"за\" срещу 154 - \"против\".На 27 март .Въпреки това - в Страсбург и в София.На заседанието на транспортна комисия , от които 1 126 продължават за гласуване в пленарна зала. Между тях са и внесените от българските евродепутати предложения.На 3 април стана ясно, че  и предложението на българските си колеги пакетът \"Мобилност\" да бъде свален от дневния ред за днешното заседание.На 4 април европарламентътна които се противопоставят българските евродепутати и превозвачи.След това транспортният министър Евродепутатът Ангел Джамбазки също посочи, че ", "date": "2019.12.12", "title": "Постигната е предварителна сделка между ЕП и Съвета на ЕС за пакет \"Мобилност\""}
{"url": "https://news.bg/politics/denitsa-sacheva-lobira-pred-dps-za-zakona-za-sotsialnite-uslugi.html", "text": "Новият социален министър Деница Сачева лобира пред депутатите от ДПС за закона за социалните услуги.Този закон работи за децата, които ползват социални услуги, стана ясно от думите й на брифинг в парламента след срещата. Този закон няма намерение да се занимава със семейните отношения, няма да отнема деца и да руши устоите на обществото, изтъкна тя. Следващата седмица ще са . Има автентични страхове сред хората, каза Сачева. Тя заподозря, че зад атаките срещу закона стоят политически мотиви. Припомняме, Законът за социалните услуги трябва да влезе в сила от 01 януари 2020 г. От  или прилагането му да бъде отложено. Мотивите им са, че неправителствени организации може да изземат функциите на държавата и няма да има кой да ги контролира.. Неправителствената \" също  в сегашния му вид.В същото време , защото той засяга възможността за рехабилитация на стотици деца със специални потребности.Според някои юристи . ", "date": "2019.12.12", "title": "Деница Сачева лобира пред ДПС за Закона за социалните услуги"}
{"url": "https://news.bg/world/izrael-razpusna-kneseta-i-glasuva-na-poredni-izbori-na-2-mart-2020-g.html", "text": "Израелските депутати разпуснаха Кнесета (парламента). Страната ще гласува на нови предсрочни избори на 2 март 2020 г., пише \"Таймс ъв Израел\".Държавата ще проведе избори за трети път за 11 месеца, след като партиите не успяха да сформират коалиция.Кнесетът беше автоматично разпуснат в сряда полунощ, но депутатите продължиха да дебатират новия вот до ранните часове на днешния ден.Тъй като нито един депутат не получи подкрепата на 61 законодатели за работещо мнозинство до полунощ в сряда, Кнесетът официално беше разпуснат и автоматично бяха насрочени нови избори за след 90 дни, което се пада на 10 март 2020 г. Но депутатите започнаха дебата преди полунощ и имаха възможност да прокарат законодателство за по-ранна дата за провеждане на изборите преди днес президентът Реувен Ривлин официално да обяви, че няма достатъчно подкрепа за съставяне на коалиционно правителство.10 март се пада израелски празник и депутатите решиха вотът да се проведе на 2 март. Законопроектът за изборите беше прокаран на второ и трето четене с 96 гласа \"за\" и седем \"против\". Премиерът Бенямин Нетаняху, който не присъства в началото, се появи за гласуванията, които бяха проведени преди 03,30 часа днес.Социологически проучвания показват, че нито една партия няма да успее да получи мнозинство.", "date": "2019.12.12", "title": "Израел разпусна Кнесета и гласува на поредни избори на 2 март 2020 г. "}
{"url": "https://news.bg/weather/oblachno-s-magli-i-prevalyavaniya.html", "text": "Денят ще бъде облачен, с валежи, температурите остават положителни, дори през нощните часове.В равнините ще има трайни мъгли.На много места в страната се ще има слаби превалявания от дъжд.Сутринта в Предбалкана и по високите полета са възможни превалявания от сняг.Вятърът ще бъде слаб, в източните райони до умерен, ориентиран от север-североизток.Максималните температури са предимно в интервала 7-12 градуса, малко по-високи в крайните югоизточни райони и малко по-ниски в крайните северозападни.Минималните се предимно в рамките на 1-5 градуса, по Черноморието около 10.", "date": "2019.12.12", "title": "Облачно, с мъгли и превалявания"}
{"url": "https://news.bg/int-politics/parlamentat-na-shveytsariya-izbra-simoneta-somaruga-za-prezident-prez-2020-g.html", "text": "Министърът на околната среда, транспорта, енергетиката и комуникациите на Швейцария Симонета Сомаруга е избрана за президент на страната за 2020 г., съобщава Swissinfo. Тя беше излъчена за поста на министър от Социалдемократическата партия.Изборите за президент се проведоха на 11 декември, на общо заседание на двете камари на парламента на страната - Федералното събрание.Сомаруга беше избрана на поста и през 2015 г.Президентът на Швейцария не е държавен глава на страната - тези функции се изпълняват колективно от всички членове на правителството - Федералния съвет. Неговият глас обаче е от решаващо значение при обсъжданията във Федералния съвет. Изборът на президента се прави от сред членовете на правителството, мандатът е едногодишен.По-рано депутатите преизбраха седемте членове на правителството за нов 4-годишен мандат. По правило кабинетът се състои от представители на четирите големи партии, представляващи целия политически спектър - от ляво до дясно.", "date": "2019.12.12", "title": "Парламентът на Швейцария избра Симонета Сомаруга за президент през 2020 г."}
{"url": "https://news.bg/int-politics/senatska-komisiya-prie-novi-sanktsii-sreshtu-rusiya-vklyuchitelno-za-turski-potok.html", "text": "Комисията по външните работи в американския Сенат прие пакет от законопроекти, налагащи по-строги санкции срещу Русия, предаде радио \"Свободна Европа\".Става дума за санкции срещу пазара на държавни облигации строителството на тръбопроводи и вероятното квалифициране на Русия като държава-спонсор на тероризма заради подкрепата на Москва за в Източна Украйна.Предстои законовите текстове да бъдат разгледани от пълния състав на Сената, където в тях може да бъдат направени промени. Не се очаква това да стане преди Нова година.Законопроектът, с който се налагат санкции срещу строителството на руски тръбопроводи - включително проекта \"Турски поток\", засяга лицата, които финансират изграждането на такива тръбопроводи за износ на енергийни ресурси. Ограниченията ще обхванат тези, които инвестират в подобни проекти или продават материали и технологии на руското правителство, с което подпомагат строителството.Друг ключов документ е законопроектът, задължаващ държавния секретар да вземе решение дали Русия да бъде обявена за спонсор на тероризма. 3асега в списъка на тези страни са включени Иран, Северна Корея, Сирия и Судан. Санкции предполагат ембарго върху продажбата на оръжия и ограничават работата на банките с партньори от други страни.Комисията одобри и законопроект, въвеждащ санкции срещу руски физически и юридически лица за подкрепа на сирийското правителство. Според текста, в черния списък ще влизат руските граждани, които \"умишлено извършват експорт, предават или по друг начин оказват на Сирия значителна материална и технологична помощ, която съществено повишава способността на сирийското правителство да придобива въоръжения или да получава свързана с тях информация\". Същото важи и за руските компании.Законопроектите ще влязат в сила, след като бъдат одобрени от двете камари на Конгреса и бъдат подписани президента Доналд Тръмп, който има право на вето.Към момента са въведени редица санкции срещу руски компании и юридически лица заради анексирането на Крим, войната в Източна Украйна, руската намеса в американските избори, отравянето на Сергей и Юлия Скрипал в Солсбъри.", "date": "2019.12.12", "title": "Сенатска комисия прие нови санкции срещу Русия, включително за „Турски поток“"}
{"url": "https://news.bg/press/ostri-repliki-mezhdu-radev-i-borisov-donchev-prizova-kmetovete-da-se-obedinyavat-sem-s-polozhitelna-otsenka-za-bnr.html", "text": "Задочният сблъсък между президента Румен Радев и премиера Бойко Борисов е водеща тема за вестниците в четвъртък.\"България трябва да защитава своя национален суверенитет, независимо каква е цената. Това коментира президентът Румен Радев в предаването \"Лице в лице\" по бТВ. Поводът е т.нар. шпионски скандал, в резултат на който руски дипломат бе изгонен от страната, друг въобще не получи виза, а шефът на Движение \"Русофили\" Николай Малинов се сдоби с обвинение. Радев отказа да коментира какво е записано в докладите на службите по казуса. Иначе президентът коментира избора на главен прокурор, избора на нов шеф на КПКОНПИ, експертът в посолството на САЩ,който ще отговаря за върховенството на закона, \"Турски поток\" и сделката за покупката на F-16. Той поясни, че братът на Иван Гешев - Георги, отдавна не е в екипа на неговата пряка охрана от НСО. Практика било да кани събеседниците, преди да подпише указа за тяхното назначаване, какъвто бил случая с Иван Гешев. Относно това дали ще подпише указа за предсрочното освобождаване на Сотир Цацаров от поста главен прокурор, за да оглави КПКОНПИ, Радев призова да се изчака процедурата и напомни, че в четвъртък има пленум на ВСС, където трябва да се вземе решение. \"Следвам процедурата\", каза лаконично той. Изпращането на човек в US-посолството по върховенството на закона пък давало ясен знак от страна на Държавния департамент, че в България корупцията по високите етажи на властта не се наказва, стана ясно от думите на Радев...\" - в. \"Монитор\".\"Президентът Румен Радев обяви в интервю за предаването \"Лице в лице\" по Би Ти Ви, че в България има паралелна власт и тя трябва да бъде неутрализирана. По думите му \"разделението на властите се изпразва все повече от съдържание\" и това довеждало до приемането на лобистки закони между първо и второ четене. \"Когато правителството харчи на тъмно милиардни изкуствени излишъци, когато се шири корупция, трябва да преосмислим мястото на българските институции за преодоляване на ерозията на държавността и за неутрализиране на паралелната власт\", добави президентът. Радев обяви, че ще се възползва от конституционното си право да предложи промени в основния закон на държавата. Коментарът му дойде, докато обсъждаше предложението на властта за \"независим\" прокурор, който ще е единственият с правомощия да разследва за престъпления от общ характер главния прокурор и неговите заместници. Законопроектът беше предложен на извънредно заседание през уикенда, след като Венецианската комисия и Комитетът на министрите към Съвета на Европа излязоха с остри и критични становища за предлаганите още през юни промени от министъра на правосъдието Данаил Кирилов, по-известни като закона за \"тримата големи\". \"Начинът за реализация на тези идеи не се покриват с моите. Още в началото управляващите тръгват с нарушение на закона за нормативните актове. Къде беше общественото обсъждане на този въпрос? Въпросът за ефективното разследване на главния прокурор се поставя от 10 години и чак в залеза на своето управление Бойко Борисов решава да го повдигне, и то в типичния си стил\", добави Радев. Той каза още, че с интерес ще следи дебатите в парламента при обсъждането на промените в Наказателно-процесуалния кодекс, с които трябва да се регламентира фигурата на \"независим\" прокурор. За него е важно да се види дали законопроектът няма да влезе в колизия с конституцията, тъй като \"въвеждането на нова и мощна фигура, понякога по-силна дори от главния прокурор\", не е записано по никакъв начин в конституцията. \"Ако този нов независим прокурор наруши закона, кой ще го разследва? Може би пак главният прокурор? Проблемът е по-дълбок и той няма да се реши с този законопроект. Не случайно Венецианската комисия издаде препоръки за дълбоки законодателни промени, за нови правила и за еволюция на политическата култура. Това явно е непосилна задача в един узрял етап на управлението на Борисов\", допълни Радев и припомни, че според чл. 154 от конституцията има право да предложи промени. Той каза още, че каквито и конституционни промени предложи, те ще бъдат разгледани от депутатите и всяка партия ще трябва да вземе отношение по тях. Държавният глава посочи, че би поискал и въвеждането на индивидуална конституционна жалба, каквато опция липсвала в момента. По информация на \"Дневник\" от президентството Румен Радев планира първо да събере правния си съвет, за да чуе мненията на юристи за евентуални изменения в основни закон, а после да проведе дебати с политици и експерти. Румен Радев отговори на подхвърленото изречение от Борисов преди седмица отново в интервю за \"Лице в лице\", че братът на избрания за нов главен прокурор Иван Гешев го охранява. Премиерът намекна, че президентът и бившият ръководител на специализираната прокуратура са в добри отношения и връщането на указа от страна на Радев за назначаването на Гешев било за пред медиите. \"Някой търси под вола теле. Полк. Георги Гешев беше назначен за ръководител на екип на моята пряка охрана още при избирането ми за президент. Отдавна обаче той не е част от моята пряка охрана. Той е професионалист и прекрасен човек и е отдавна в структурите на Националната служба за охрана (НСО), много преди брат му да бъде избран за главен прокурор\", каза Радев.\" - в. \"Дневник\".\"Румен Радев е опозиционен лидер, който не е казал и една дума добра за държавата. Злобата и омразата му до такава степен преливат, че не е нужно да коментирам опозиционен лидер.\" Това каза премиерът Бойко Борисов... Коментарът му дойде след интервюто на Румен Радев пред Би Ти Ви... \"Една минута гледах тази злоба, която не е присъща на обединител на нацията. С какво предизвикахме тази омраза? За 40 минути не е казал нито една добра дума за държавата. Вече злобата и омразата му до такава степен преливат, че не е нужно да коментирам един опозиционен лидер. И то опозиционен лидер с най-много власт в държавата. Аз само първата минута гледах и отидох да играя футбол, защото човек, който започва да говори от името на народа - такъв няма... Левски не си го е позволявал. От името на кой? Кой ти даде право?, попита Борисов... \"Двуличен човек. Един ден хората ще разберат колко двуличен човек са си избрали за президент. Сигурен съм, защото когато тръгна за НАТО ми се обади: \"Да отида аз?\". Казах му: \"Добре, отиди\", каза Борисов... \"2008 г. беше \"златният дъжд\" - светът се къпеше в пари. След това дойде икономическата криза. След това дойде управлението на Орешарски - национална катастрофа. Срив на банки, фалираха банки. Сега изтеглихме държавата на нива, на които е била в златните години. Всички казват - повишават се инвестиции, износът в последното тримесечие. Той сега си мисли, че ще се кандидатирам за президент и го навиват. Заклех се преди 15-20 г., че този пост не ме интересува. Каква е тази злоба. Те му се смеят във Фейсбук\", заяви премиерът. Отговори и на критиките на Радев за новата фигура в прокуратурата. \"Тази злоба просто не разбирам защо. Днес Борис Велчев го поканих да говорим за конституцията, да съобразим какво може и не може. И с Филип Димитров като зам.-шеф на Венецианската комисия да го направим така, че да се приема от Европа, да се приеме от народа, юридическите среди. Какво лошо сме направили?\", попита още Борисов. Припомни, че се вдига и кредитният рейтинг, оправена е КТБ, платени са руските реактори.\" - в. \"24 часа\".\"Президент е този, който е обединител на нацията. Опозиционен лидер, който за 40 минути не е казал една добра дума за държавата, дори вече злобата му, омразата му до такава степен прелива, че не е нужно вече да коментирам един опозиционен лидер\". С тези думи премиерът Бойко Борисов предприе атака срещу президента Румен Радев,който по-рано днес обяви, че не иска България да върви надолу, не иска България да катастрофира от самодоволство. Борисов подчерта, че Радев се държи като опозиционен лидер, който държи най-голямата власт в страната. Премиерът отбеляза, че е гледал само първата минута от интервюто на Радев пред bTV. След това Бойко Борисов отишъл да играе футбол. \"Когато човек започне да говори от името на народа, такъв няма, Левски не си го е позволявал, в името на кой, кой ти даде право, 50% не те харесват\", продължи Борисов словесната атака към президента. Двуличен човек, един ден хората ще разберат колко двуличен човек са избрали за президент, атакува премиерът и изрази недоумението си от \"тази злоба\" на Радев. Като пример за двуличието Борисов посочи обаждане от Радев да отиде на срещата на НАТО. \"Комунист да говори от името на народа? Че те от името на народа направиха Народния съд. Избиха елита на нацията и пак някой казва: \"ние с народа\". Кой народ? Кой ти дава право да говориш от името на народа\", запита Борисов. БСП правят национални катастрофи, а след това излизат все едно нищо не е правено с цялата си наглост излизат и казват: ние сме народа. Товапък добави премиерът Бойко Борисов по време на честването на 30-ата годишнина от създаването на СДС.\" - в. \"Стандарт\".\"Борисов заяви, че не е харесвал Радев, докато е ръководел Военновъздушните сили (ВВС). Така той обвърза критиките на президента за сделката със САЩ за придобиването на 8 нови изтребителя Ф-16, за които България плати накуп над 2 млрд. лева. По-рано през деня Радев, който на няколко пъти при воденето на преговорите за бойните машини беше изразил мнение, че шведските \"Грипен\" предлагат по-добро съотношение между цена и качество, обяви, че не би подкрепил сделка и за \"Грипен\", ако тя е сключена като тази за Ф-16. \"Цял свят ни хвали за покупката на Ф-16, а той продължава да дълбае защо не са \"Грипен\". Не го харесвах като шеф на ВВС. Как падаха самолети и хеликоптери следствие на неговата работа. Тогава дойде Аню Ангелов (бел.ред. министър на отбраната в първия кабинет на Борисов) да ме моли да не го санкционираме и не го направихме\", каза премиерът...\" - в. \"Дневник\".Местната власт също е във фокуса на всекидневниците.\"Постигнахме съгласие с Националното сдружение на общините в Република България (НСОРБ) размерът на отчисленията, които общините плащат при депониране на отпадъци, да се увеличи плавно на три пъти през следващите три години до достигане на максималния размер от 95 лв. на тон. Това съобщи министърът на околната среда и водите Нено Димов, който участва във встъпителен форум на НСОРБ за мандат 2019-2023 г. \"През 2020 г. таксата ще се повиши от 57 на 69 лв./тон, през 2021 г. ще има увеличение от 13 лв. и още 13 лв. през 2022 г.\", съобщи министър Димов. \"Имахме поредица от разговори с НСОРБ и с парламентарната група на \"Обединени патриоти\", за да направим таксите за общините така, че да са поносими за гражданите, и в същото време да изпълняваме целите, които сме си поставили за намаляване на депонирането. Затова решихме че скокът, който се очакваше от следващата година, ще го разпределим на три относително равни части и така ще постигнем предвиденото от 2020 г.\", обясни министърът. Той увери, че в разговорите и общините, и министерството са направили всичко възможно, за да продължим напред с изпълнението на целите по оползотворяване на отпадъците. Компромисното решение е с цел общините да доизградят инсталациите за компостиране и сепариране. \"По Оперативна програма \"Околна среда\" (ОПОС) успяхме да стартираме по-голяма част от проектите за компостиращите, анаеробните и сепариращите инсталации. Тази инфраструктура все още се изгражда, но през следващите години ще бъде завършена и ще заработи\", увери Нено Димов. Председателят на НСОРБ Даниел Панов и кметовете, участващи във форума, благодариха за постигнатото решение. Министър Димов припомни, че отчисленията не се събират, \"за да стоят в една сметка, а за да се предприемат мерки за по-малко депониране и повторно използване и рециклиране на отпадъци\". Според него голяма част от общините вече изпълняват целите и отчисленията за тях ще бъдат намалени с 50%. Пред общините министър Нено Димов представи напредъка по ОПОС 2014-2020 г. Към момента са обявени 54 процедури на обща стойност 4,3 млрд. лв., което представлява 124% от ресурса на програмата, при обявени 23 процедури за 41% от ресурса в началото на мандата. Договорените суми са за близо 92% от бюджета при 21% към май 2017 г., а сертифицираните разходи са близо 24% при 1,1% в началото на мандата. За следващия програмен период министър Димов съобщи, че приоритетите по ОПОС ще са в областта на кръговата икономика и управлението на отпадъците, чистотата на атмосферния въздух, биоразнообразието и адаптацията към климатичните промени.\" - в. \"Труд\"\"Предстои много сложен мандат, защото всичко се променя - и националното законодателство, и европейското, каза вицепремиерът Томислав Дончев на форума на Сдружението на общините. В него участваха над 200 нови кметове от цялата страна. Вместо бодри пожелания Дончев призова кметовете да се обединяват помежду си за общи проекти. Няколко съседни общини могат да кандидатстват заедно за финансиране, тъй като Министерският съвет днес е одобрил изменения в Закона за регионалното развитие, които предстои да бъдат гласувани в парламента. \"Така даваме правния аргумент за по-интензивно сътрудничество между съседните общини. Добре е да си говорите по между си\", обърна се Дончев към присъстващите кметове. Да се търсят общите нужди и проблеми, които надхвърлят границите на една община. Той директно заяви, че вече е разработена задачата част от финансирането през следващия програмен период да отива само за регионални инициативи - не за общински. \"Всяка инициатива за път, в образованието или иновациите няма само общински характер. Всеки университет или професионална гимназия са с обхват, по-широк от общинския, поне областен\", даде пример той. Окрупняването на общините в региони е стара идея на Дончев. През март 2018 г. той призова за по-едро райониране на страната за нуждите на европейското финансиране. Тогава той даде пример с реновирането на едно шосе, което минава през три общини. Ако това е приоритет само на един от кметовете, се получава идеално шосе до границата на неговата община, а нататък - дупки и кал. Вицепремиерът посъветва общинските кметове да разработват нови форми на градска мобилност, защото държавата ще подпомага идеи в тази сфера. \"Идеи как да се разтоварва трафикът, за развиване на алтернативното придвижване, за паркирането - все теми, свързани с мръсния въздух, което вълнува обществото\", обясни той.\" - в. \"Дневник\".Медиите и взаимоотношенията им с властта също са сред актуалните теми.\"В програма \"Хоризонт\" на БНР има плурализъм на гледните точки, сочи докладът на Съвета за електронни медии след наблюдение на програмата за спазване Закона за радио и телевизия, предаде БНР... Председателят на медийния регулатор София Владимирова коментира: \"Българското национално радио е институция, по-голяма от всеки свой генерален директор и то трябва да съхранява основната си ценност - доверието на българските граждани. Това може да бъде постигнато само при едно професионално, честно и обективно журналистическо поведение. Това е описателен мониторинг. Той не може да бъде друг, защото СЕМ няма право на намеса в редакционното съдържание на доставчиците. Вярвам, че той дава една честна и обективна снимка. Вярвам, че това са резултати, които трудно биха могли да бъдат оспорени\". Докладът ще бъде изпратен на временната парламентарна комисия за БНР. Още в края на октомври председателят на СЕМ София Владимирова обяви готовността на регулатора да извърши мониторинг на плурализма в \"Хоризонт\" след заседание на временната парламентарна комисия за БНР. \"Такъв фокусиран специализиран мониторинг обикновено се прави веднъж годишно за съответствие с разпоредбите на закона и спазването на лицензията. Това, което е планирал СЕМ, знаете, беше обявено още на изслушването на генералния директор на 16 септември по предложение на член на Съвета. Свалени са записи, които за периода от началото на юли, когато започна мандата на Светослав Костов до 26 септември, защото тогава започва предизборната кампания. Той е традиционен мониторинг за плурализъм, който се е правел и преди. Такъв е правен и в началото на 2018 година - той е качен на сайта, като там не са установени никакви отклонения\". На заседанието на медийния регулатор днес се представя и доклад на техническата комисия с председател Ивелина Димитрова за проверка на документите на кандидатите за директор на БНР.\" - в. \"Сега\".\"Нервите на министъра на правосъдието Данаил Кирилов съвсем се изопнаха, след като Комитетът на министрите в Съвета на Европа и Венецианската комисия не одобриха законопроекта му за разследване на главния прокурор и шефовете на върховните съдилища. От няколко дни становищата на двете европейски институции са публикувани и преведени на български, но Кирилов, вицепремиерът по съдебната реформа Екатерина Захариева и премиерът Бойко Борисов продължават да се правят, че нищо не се е случило и всичко е наред. И даже някои от тях се сърдят, когато им задават въпроси. Днес между министъра на правосъдието и журналисти се разигра чуден диалог, заради който всеки министър в демократична държава щеше вече да си е подал оставката. След като охотно говорил по темата пред \"Нова тв\", Канал 3, \"Пик\" и държавните БНТ и БТА, Кирилов отказал да отговаря на въпросите на \"Медиапул\", \"Клуб Z\" и \"Офнюз\", информира \"Медиапул\".\"Клуб Z\" пресъздаде диалога:Министърът към журналист: Няма да ви се обяснявам на вас!Журналистът: Не на нас, на читателите обяснявате.Министърът: Няма да се обяснявам пред вашите читатели!Според \"Медиапул\" след настояване да обясни своята гледна точка, той отговаря: \"Ми казал съм я. Казал съм я и пред Министерския съвет, написал съм го и съм го подписал. Какво повече?! И с кой от вашия легендарен кръг да вляза в героичен дебат?\"Проблемът е, че неудобните му медии го питат неудобни въпроси. Например: Колко независим от главния прокурор ще е бъдещият прокурор, който трябва да го разследва? Това в конспиративните му представи ги слага в общ \"кръг\" - човекът мери според \"аршина\" си и говори все по-често с лексиката на пропагандните на властта медии, наложили новоговора си вече и в трите власти. А читателите на изданията също са данъкоплатци, като всички останали, и имат право да получат отговори. Венецианската комисия и Комитетът на министрите всъщност казват, че независимост на прокурор, избран от прокурори, сред които и главния прокурор, е невъзможна. Нормата в конституцията казва, че \"главният прокурор осъществява надзор за законност и методическо ръководство върху дейността на всички прокурори\". Тоест че всички прокурори са подчинени на главния. Кирилов обаче упорства, че е спазил препоръката на Венецианската комисия, а изискването на Комитета на министрите, което е задължително за правителството, го игнорира и се прави, че то не съществува...\" в. \"Дневник\".", "date": "2019.12.12", "title": "Остри реплики между Радев и Борисов, Дончев призова кметовете да се обединяват, СЕМ с положителна оценка за БНР… "}
{"url": "https://news.bg/bulgaria/oik-blagoevgrad-proveryava-kmeta-tomov-ne-e-zalichil-firmata-si-v-targovskiya-registar.html", "text": "Извънредно заседание проведе тази вечер общинската избирателна комисия в Благоевград, след като беше сезирана от бившия кмет на областния център Атанас Камбитов за това, че настоящият кмет Румен Томов не е заличил фирмата си в Търговския регистър, предаде БНР.Атанас Камбитов, който в продължение на два мандата управлява Благоевград като кмет на ГЕРБ, но загуби местния вот на 3 ноември, подаде жалба в ОИК след направена от него проверка в Търговския регистър. По думите му настоящият кмет Румен Томов е прехвърлил едноличната си фирма на сина си, но в регистъра тя е записана под друго име и с друг ЕИК.В установения от закона срок от един месец той не е заличил своята \"ЕТ Румен Томов-АЛМА-ЕМ\", която на практика продължавала да бъде действаща, се твърди още в жалбата.Две протоколни решения взе на извънредното си заседание 13-членната ОИК: едното е да поиска официална информация от Търговския регистър към Агенцията по вписванията за фактическото състояние на дружеството - дали е подадено искане за заличаване и кога. Другото е дали кметът Томов е уведомил общинския съвет за предприетите действия по смисъла на чл. 41, ал. 3 от ЗМСМА.След като получи тези документи, както и становище от кмета, в тридневен срок комисията е длъжна да вземе \"решение за прекратяване на пълномощията или да откаже да ги прекрати\", заяви председателят на Общинската избирателна комисия Мартин Бусаров.", "date": "2019.12.12", "title": "ОИК-Благоевград проверява кмета Томов – не е заличил фирмата си в Търговския регистър"}
{"url": "https://news.bg/int-politics/boris-dzhonsan-propuska-zasedanieto-na-evropeyskiya-savet.html", "text": "Президентът на Европейския Съвет Шарл Мишел ще представлява Великобритания при срещата на лидерите на държавите от ЕС през днешния ден, тъй като британският премиер Борис Джонсън ще пропусне форума, съобщава Politico.\"Мишел, президентът Европейския съвет, ще представлява Обединеното кралство в отсъствието на премиера Борис Джонсън\", се казва в публикацията.Лидерите на страните от общността се събират днес в Брюксел.Очаква се на срещата да бъде взето решение за продължаване на икономическите санкции срещу Русия с още 6 месеца. Освен това пред лидерите ще бъде представен доклад за изпълнението на Минските споразумения.", "date": "2019.12.12", "title": "Борис Джонсън пропуска заседанието на Европейския съвет"}
{"url": "https://news.bg/int-politics/britantsite-reshavat-badeshteto-si-na-predsrochni-izbori.html", "text": "Избирателите в Обединеното кралство днес гласуват на предсрочни парламентарни избори, които ще решат съдбата на Брекзит и бъдещето на страната за дълъг период напред. Вотът беше поискан от премиера Борис Джонсън, който не успя да прокара своята сделка за Брекзит.Право на глас имат около 46 милиона британци.Лейбъристите и консерваторите определят гласуването като \"най-важното за поколение\". Двете партии имат различни планове за Брекзит и как да се харчат парите за обществени услуги.Посланието на премиера Борис Джонсън към избирателите беше, че консерваторите се нуждаят само от още 12 места, за да спечелят мнозинство. За целта са им необходими 326 места в 650-местния парламент. В момента те имат само 298 и разчитат на подкрепата на малката Северноирландска юнионистка партия.Проучване от вторник вечерта показва, че Джонсън ще получи мнозинство, но с много по-малко места в сравнение с анкетите от преди две седмици.Гласуването започва в 9:00 часа българско време и ще продължи до полунощ.Въпреки острата риторика между двете основни партии, позициите им по отношение на Брекзит са по-скоро в нюансите, а не по същество. Корбин не оправда очакванията да отстоява проевропейска позиция - той заяви, че ако се стигне до нов референдум за Брекзит, ще заеме неутрална позиция.  Освен Консервативната партия на Джонсън и лейбъристите на Джеръми Корбин, силна заявка за парламента дават и Либерал-демократите, които са против Брекзит.", "date": "2019.12.12", "title": "Британците решават бъдещето си на предсрочни избори"}
{"url": "https://news.bg/culture/vienskata-filharmoniya-promenya-aranzhimenta-na-radetski-marsh-za-da-izbegne-vrazka-s-natsizma.html", "text": "Виенската филхармония ще изпълни на традиционния си новогодишен концерт прочутия \"Радецки марш\" в нов аранжимент, тъй като авторът на сегашния е свързан с нацисткия режим, пише в. \"Neue Osnabrücker Zeitung\".Решението беше предшествано от дискусия за нацисткото минало на композитора Леополд Венингер. Виенските филхармоници изпълняват знаменитата творба в неговия аранжимент 1946 г.\"Радецки марш\" е написан от Йохан Щраус през 1848 г. С тази творба Виенската филхармония традиционно завършва новогодишните си концерти и тя се е превърнала в нейна визитна картичка. Маршът е и своеобразна кулминация за зрителите, които ръкопляскат в такт с музиката и допълват изпълнението, което звучи особено внушително под звуците на възторжената зала. Това е единствената класическа музикална творба, при която диригентът дирижира едновременно изпълнението на оркестъра и това на зрителите.През тази година обаче те няма да чуят традиционната версия на \"Радецки марш\" заради \"кафявото\" минало на Леополд Венингер.Венингер (1879-1940 г.) става част от партията на националсоциалистите през 1932 г. Той посвещава на нацисткия режим множество произведения и дори е автор на няколко от аранжиментите на официалния им химн \"Хорст Весел\".", "date": "2019.12.12", "title": "Виенската филхармония променя аранжимента на „Радецки марш“, за да избегне връзка с нацизма"}
{"url": "https://news.bg/health/bolnitsa-v-plovdiv-se-nuzhdae-ot-aparatura-za-lechenie-na-detska-tserebralna-paraliza.html", "text": "УМБАЛ \"Св. Георги\" в Пловдив има нужда от апаратура за лечение на детска церебрална парализa, съобщи БНТ.В Клиника по физикална и рехабилитационна медицина годишно преминават над 200 деца, които всеки месец се възползват от рехабилитация.Най-честото заболяване, от което страдат, е детска церебрална парализа.Проф. д-р Елена Илиева, началник на клиниката заявява, че се нуждаят от апаратура за виртуална реалност.", "date": "2019.12.12", "title": "Болница в Пловдив се нуждае от апаратура за лечение на детска церебрална парализа"}
{"url": "https://news.bg/politics/trusove-v-bsp-sled-kato-27-deputati-se-opalchiha-na-ninova-i-podkrepiha-tsatsarov.html", "text": "На заседание на ПГ на БСП преди вота за Сотир Цацаров е взето решение да не се подкрепи кандидатурата му. Дадена е възможност на тези с различно мнение да заявят обратната позиция. Това стана ясно от коментара на Христо Проданов по повод 27-те социалистите дали глас \"за\" Цацаров да оглави КПКОНПИ. От думите му стана ясно, че не им е разрешавано да гласуват \"за\".Столетницата излезе с позиция всеки да понесе лична отговорност за действията си. Лична отговорност се носи по различни начини, коментира Проданов. Първо тя се носела пред избирателите и пред партията , която стои зад народния представител. Дали ще има санкции за 27-те разномислещи щяло да се реши на заседание на парламентарната група на левите.Подкрепата за Сотир Цацаров в противоречие с  обаче не било бламиране. На пленума в събота също щяла да де обсъди темата.Христо Проданов не си обяснява защо колегите му са застанали зад бившия главен прокурор. Много съм изненадан, коментира червения депутат. На заседанието на групата имало 3-4 мнения \"за\" Сотир Цацаров и Проданов не очаквал толкова депутати да подкрепят новия шеф на КПКОНПИ.Пловдивският депутат Георги Търновалийски, който гласува \"за\" Цацаров, сподели, че го познава от дълги години, както и че са работили заедно, още докато новият шеф на КПКОНПИ бил съдия в Пловдив.За декларацията на БСП, че всеки от 27-те трябва да носи лична отговорност, Търновалийски отсечете: \"Нещо от ръководството са се объркали. \"Ние имаме правилник и съм действал спрямо правилника, подчерта социалистът. Елементарен бил коментарът на Татяна Дончева, че \"пловдивската група\" подкрепила Цацаров заради натиск от Георги Гергов. Цяла България познава Сотир Цацаров, познават го като експерт, заяви Търновалийски.За Антон Кутев личната отговорност се носи по различни начини. Той очаква трусове в БСП, но не заради гласуването в подкрепа на Цацаров. Червеният депутат дори очаква разцепление в групата на социалистите.Депутатите, подкрепили Сотир Цацаров:Драгомир Стойнев, Петър Кънев, Тома Томов, Михаил Христов, Богдан Боцев, Васил Антонов, Георги Стоилов, Георги Йорданов, Георги Вергиев, Георги Търновалийски, Димитър Георгиев, Добрин Данев, Иван Иванов, Иван Ибришимов, Любомир Бонев, Манол Генов, Мартин Обрешков, Николай Тишев, Николай Пенев, Николай Бошкилов, Радослав Стойчев, Светла Бъчварова, Смиляна Нитова-Кръстева, Теодора Халачева, Тодор Байчев, Цветан Топчиев, Чавдар Велинов.", "date": "2019.12.12", "title": "Трусове в БСП, след като 27 депутати се опълчиха на Нинова и подкрепиха Цацаров"}
{"url": "https://news.bg/crime/zadarzhaha-prestapna-banda-za-grabezhi-v-sliven.html", "text": "Полицията в Сливен задържа престъпна банда, извършила серия от грабежи в района на градския пазар, съобщи bTV.Нападенията са ставали посред бял ден. Извършителите са на 18, 24 и 36 години, като последният е криминално проявен.Групата действала организирано. Тримата мъже се разделяли на групи и със заплахи и сила отнемали лични вещи и пари.Потърпевши са трима души от близките села. От единия взели 46 лв.,от другите - чантички с лични документи и дебитни карти.Направили са самопризнания и са върнали част от откраднатите вещи. Всички са от квартал \"Надежда\" в Сливен. На криминално проявения е наложена мярка задържане за 72 часа, другите двама са освободени след 24 часа.За случая е уведомена Районна прокуратура-Сливен.", "date": "2019.12.12", "title": "Задържаха престъпна банда за грабежи в Сливен"}
{"url": "https://news.bg/world/kamarata-na-predstavitelite-na-sasht-odobri-kosmicheski-sili-kam-usd738-mlrd-byudzhet-za-otbrana.html", "text": "Камарата на представителите на САЩ одобри бюджета за отбрана в размер на 738 милиарда долара. Законопроектът осигурява за първи път 12 седмици отпуска по майчинство и бащинство на федерални служители и създава Космически сили, което е военен приоритет на президента Доналд Тръмп, информира \"Ройтерс\".В контролираната от демократите камара гласуваха 377 конгресмени срещу 48. Сега законопроектът за отбрана ще бъде гласуван в контролирания от републиканците Сенат, където се очаква да бъде прокаран до края на следващата седмица.Тръмп обяви, че ще се подпише под проектозакона щом бъде прокаран в Конгреса.\"Уоу! Всички наши приоритети са включени в окончателния законопроект (NDAA). Увеличаваме заплатите на нашите войници, обновяваме нашата армия, плащаме за родителски отпуск, гранична сигурност и Космически сили! Конгрес - не забавяй това повече. Веднага ще се подпиша под историческото законодателство за отбрана\", написа американският лидер в \"Туитър\".Проектозаконът предвижда създаване на Космически сили на САЩ - шестият вид въоръжени сили на САЩ, които ще бъдат към ВВС.Няколко демократи и републиканци гласуваха против мярката, защото не включва политика, която да ограничи правомощията на Тръмп за водене на война, включително забрана за подпомагане на военната кампания на Саудитска Арабия в Йемен.Бюджетът за отбрана за фискалната 2020 г. не забранява на президента да използва военни фондове за изграждане на стена по границата с Мексико.Прокараният законопроект предвижда увеличаване на разходите за отбрана с 20 милиарда долара или 2,8 на сто. Законодателството включва 658,4 милиарда долара за Министерството на отбраната и за програмите за национална сигурност на енергийното ведомство, 71,5 милиарда долара ще бъдат отделени за продължаващите войни в чужбина и 5,3 милиарда долара извънредно финансиране за възстановяване на щети вследствие на природни катаклизми.В законодателството се предвижда 3,1% увеличение на заплатите на войниците - най-голямото от десетилетие. За първи път се осигуряват 12 седмици отпуска по майчинство и бащинство на федерални служители, за което демократите силно настояваха.Пентагонът ще закупи още 12 изтребителя Ф-35 и се забранява продажба на изтребителите на Турция.Предложеният проектозакон за фискалната 2020 г. включва налагане на санкции, свързани със строителството на \"Северен поток-2\" и \"Турски поток\" и забрана за сътрудничество с Русия на военно ниво.Според авторите на законопроекта Тръмп трябва да наложи санкции на Турция за С-400.Предвидени са и 300 милиона долара финансиране за сигурността на Украйна, както и нови пълномощия за крилати ракети и други оръжия.", "date": "2019.12.12", "title": "Камарата на представителите на САЩ одобри Космически сили към $738 млрд. бюджет за отбрана"}
{"url": "https://news.bg/regions/pat-propadna-do-stroezh-v-stolichniya-kv-manastirski-livadi.html", "text": "Път пропадна в столичния кв. \"Манастирски ливади\", в непосредствена близост до строеж. Аварията е между улиците \"Боянски водопад\" и \"Шарл Шампо\".Кметът на район \"Триадица\" Димитър Божилов и зам.-кметът по строителството Христо Вълчанов бяха на мястото на аварията в кв.\"Манастирски ливади\", съобщиха от общината. Заедно с тях бяха и представители на общинските органи.Причините за пропадането се изясняват.Малко по-късно кметът на район \"Триадица\" Димитър Божилов заяви, че аварията е станала към четири часа сутринта, а той бил уведомен към шест часа. Пропадналата улица е отцепена от екипи на аварийната служба на Столична община.Причина за аварията е увреждане на земната маса под пътната настилка. Това може да се дължи на спукан водопровод или на неправилно укрепване.Екип от експерти на ДНСК, УАСГ и проектанти на строежа анализират случващото се и предприемат мерки за реакция от страна на района, увериха от районната администрация. \"Констатираното ще бъде отразено в установителни актове. В случай на установени нарушения от страна на строителя, ще бъдат наложени санкции\", увериха от район \"Триадица\".На обекта са отишли представители на Дирекция Национален строителен контрол (ДНСК), Направление Архитектура (НАК), районният кмет и неговият заместник по строителната дейност, както и главният архитект на район \"Триадица\". Припомняме, на 7 септември 2018 г.  \"Овча купел\". ", "date": "2019.12.12", "title": "Път пропадна до строеж в столичния кв. \"Манастирски ливади\" "}
{"url": "https://news.bg/education/valchev-ne-mozhe-da-pomogne-na-prepodavatelite-ot-hudozhestvenata-akademiya.html", "text": "\"Доколкото разбирам в момента преподавателите по-скоро няма да си получат пълния обем от възнагражденията си\".Така образователният министър Красимир Вълчев отговори на въпрос на News.bg дали протестиращите преподаватели от Националната художествена академия ще получат дължимите им заплати.\"Те са си избрали ректора и да питат него дали ще си получат заплатите. Аз може би ще мога да ви кажа до началото на следващата седмица, след като бъде направена проверка\", подчерта Вълчев.Той редовно се вижда с ректорите на висшите учебни заведения, но Законът за висшето образование регламентира крайна форма на академично самооправдание.\"Ректорът е този, който изцяло и самостоятелно се разпорежда с бюджета и министерството нито му утвърждава бюджета, нито съгласува какво да бъде изпълнението на разходите\", изтъкна Вълчев.Просветният министър е разбрал за протеста, като МОН е получил сигнал за неизплащането на стипендии, защото се изразходвали средства за капиталови разходи. От вчера в министерство има сигнал за неизплащането и на заплати.\"Ние ще го проверим, ще констатираме, че разходите не се приоритизирани и разходването е нецелево, но оттам нататък отговорността е на ректора\", обясни Вълчев.По думите му няма как МОН допълнително да ги подпомогне финансово, тъй като висшите учебни заведения се финансират по формула и тя не може да бъде нарушена.", "date": "2019.12.12", "title": "Вълчев не може да помогне на преподавателите от Художествената академия "}
{"url": "https://news.bg/disasters/do-2030-a-tryabva-da-zapochne-spad-na-konsumatsiyata-na-meso-zaradi-klimatichnata-kriza.html", "text": "Животновъдството трябва да достигне своя пик до 2030 г., за да се справим с критичното положение с климата, предупредиха учени, цитирани от \"Гардиън\".Те призовават правителствата във всички освен най-бедните страни да определят дата за \"пик на месото\", тъй като животновъдството е значителен и бързо разрастващ се източник на глобални емисии на парникови газове.Говедата и овцете отделят големи количества метан, докато гори се унищожават заради създаването на пасища и отглеждане на зърнени храни, с които се хранят интензивно отглеждани животни.Учените по света са съгласни, че огромни количества въглероден диоксид (CO2) ще трябва да бъдат отстранени от атмосферата, за да се ограничи глобалното затопляне до 1,5 градуса до 2100 г. Повече от 80% от обработваната земя се използва за отглеждане на добитък, но той произвежда само 18% от хранителните калории.Ограничаването на месото и млечните продукти и храненето вместо това с диети на растителна основа би освободило земя, където да бъде възстановена естествената гора. Според изследователите това е най-добрият вариант в момента за складиране на големи количества въглерод.Учените подчертават, че подобни промени в селското стопанство на глобално равнище са само част от спешните действия, необходими за справяне с климатичната криза. Рязкото ограничаване на използването на изкопаеми горива е жизненоважно, както и действия в други сектори като транспорта.В  изследователите призовават държавите да \"обявят краен срок за достигане на пик в животновъдството\", след който производството няма да се увеличава. В момента темата се обсъжда на срещата на ООН за климата в Мадрид, като надеждата е да се постигне напредък към амбициозни нови обещания за климата през 2020 г.\"Страните трябва да достигнат пик в животновъдството в рамките на следващите 10 години\", изтъква Хелън Харуат от Харвардския университет и водещ автор на писмото, като допълва: \"Това е така, защото имаме нужда от рязко и бързо намаление на емисиите на парникови газове, тъй като достигаме опасни температурни равнища, от които няма връщане назад.\"Производството на месо, мляко и яйца се е увеличило от 758 млн. тона през 1990 г. до 1,247 млн. тона през 2017 г., показват проучвания.\"Очаква се търсенето на храна да се увеличи значително, тъй като човечеството доближава 10 милиарда души\", подчертава проф. Матю Бетс от Орегонския университет и също сред авторите на писмото, като добавя: \"Намаляването на човешкото търсене на животински протеини, интензивно използващи ресурси, значително ще забави темповете на глобалните загуби на гори, с огромни ползи за биоразнообразието и услугите, предоставяни от околната среда, в допълнение към складирането на въглерод.\"Писмото е подкрепено от повече от 50 водещи експерти, включително проф. Пийт Смит от Университета в Абърдийн, който е сред водещите автори на доклада на Междуправителствената експертна група за климатичните промени на ООН за използването на земята и климатичните промени, публикуван през август.\"Месото от преживни животни е 10 до 100 пъти по-увреждащо за климата в сравнение с растителната храна\", посочва той и подчертава: \"Като планета трябва да отслабим зависимостта си от добитъка, точно както трябва да отслабим зависимостта си от изкопаеми горива, ако искаме да постигнем целите на Парижкото споразумение за климата. Броят на главите добитък трябва да достигне своя пик много скоро и след това да намалее значително.\"По думите на Смит отделните правителства трябва да определят собствените си цели за пик на добитъка. \"Предвид спешността на критичното положение с климата, това ще трябва да стане през следващото десетилетие със сигурност\", добави той.Писмото е било подкрепено и от проф. сър Иън Бойд, който доскоро беше главен научен съветник на правителството на Великобритания по околна среда, храни и земеделие, и Уолтър Уилет от Харвардския университет, който ръководеше проект по първата научнообоснована планетарна здравословна диета, публикувана тази година.От всички бозайници по света, 60% от теглото им се пада на добитъка, 36% са хората, а само 4% са дивите животни, показа проучване през 2018 г. на проф. Рон Мило от Научния институт Weizmann в Израел, който също е подкрепил писмото.", "date": "2019.12.12", "title": "До 2030-а трябва да започне спад на консумацията на месо заради климатичната криза"}
{"url": "https://news.bg/world/netanyahu-sdava-chetiri-ministerstva.html", "text": "Израелският премиер Бенямин Нетаняху обяви, че ще подаде оставка като министър на здравеопазването, социалната дейност, диаспората и земеделието от 1 януари 2020 г., съобщават медии.В момента той ръководи тези ведомства в допълнение към премиерския пост.Нетаняху е притискан да се оттегли, след като. Израел ще проведе предсрочни избори на 2 март 2020 г.", "date": "2019.12.12", "title": "Нетаняху сдава четири министерства"}
{"url": "https://news.bg/crime/40-000-lv-garantsiya-opredeli-sadat-za-kmeta-na-nesebar.html", "text": "Държавното обвинение измени ареста на кмета на Несебър Николай Димитров с парична гаранция от 40 000 лв и от 20 000 лв за общинският съветник Петър Тодоров, съобщи БНР, позовавайки се на говорителят на спецсъда Светла ГеоргиеваНа 19 декември в 10:00 часа Апелативният специализиран наказателен съд е насрочил заседанието си ако бъде внесена жалба или протест от прокуратурата.Припомняме, че на 5 декември за общинския съветник Георги Георгиев съдът отмени определението от 27 ноември - мярка за неотклонение \"Задържане под стража\" в \"Подписка\". Първоначално арестуваните Константин Лефтеров и Атанас Япаджиев бяха освободени по-рано.Припомняме,  по обвинение за купуване на гласове. На Димитров беше повдигнато обвинение като ръководител на организирана престъпна група.От ЦИК обявиха, че не могат да се произнесат по казуса и оставиха решението в ръцете на областния управител на Бургас.Адвокат Ина Лулчевапоиска , но й беше отказано.Вчера , след което беше конвоиран обратно в ареста в София.", "date": "2019.12.12", "title": "40 000 лв. гаранция определи съдът за кмета на Несебър "}
{"url": "https://news.bg/crime/zadarzhani-sa-4-ma-pedofili-puskali-v-mrezhata-izvrashteniya-s-bebeta-i-detsa.html", "text": "Четирима мъже на възраст от 28 до 56 години са задържани за разпространение на сексуално насилие над бебета и деца в интернет.И четирима мъже са споделяли в мрежата материали, съдържащи брутални сцени на сексуално насилие на деца.При претърсванията на обитаваните от тях жилища, антимафиотите открили на компютърните им системи колекции от огромно количество видео файлове и изображения, съдържащи сексуални извращения с деца - от новородени до 12 години.Операцията по задържането им е проведена миналата седмица от служители на отдел \"Киберпрестъпност\" при ГДБОП.", "date": "2019.12.12", "title": "Задържани са 4-ма педофили, пускали в мрежата извращения с бебета и деца"}
{"url": "https://news.bg/crime/piyan-shofyor-blasna-i-ubi-57-godishen-mazh-vav-varnensko.html", "text": "57-годишен мъж загина при катастрофа в село Тополи, в района на Гробищен парк, съобщават от ОДМВР-Варна.61-годишният водач на микробус загубил контрол над превозното средство, излязъл от пътното платно и се удрил в лек автомобил.Вследствие на инцидента 57-годишният водач на втория автомобил е пострадал сериозно, като по-късно е починал в болницата.Изясняват се причините и обстоятелствата около инцидента.При направените на място проверки е установено, че 61-годишният водач е управлявал МПС след употреба на алкохол над 1,2 промила в кръвта. ", "date": "2019.12.12", "title": "Пиян шофьор блъсна и уби 57-годишен мъж във Варненско"}
{"url": "https://news.bg/education/shte-varnem-uchitelite-v-klas-ne-samo-sas-zaplati-uveren-valchev.html", "text": "В последните години има повишение на приема в професионално направление \"Педагогика\", но \". Там ни е най-големият дефицит - особено на .Така образователният министър Красимир Вълчев отговори на въпрос на  дали очаква повишаване броя на младите учители от догодина, когато се вдигат учителските заплати със 17%. Той отчете, че , въпреки че през настоящата година има повишение в приема по тези професионални направления. \"Не е толкова проблем колко са студентите, защото като цяло са достатъчно, макар и да имаме голям брой пенсиониращи се. Въпросът е каква част от студентите ще постъпят в училище\", обясни Вълчев.По думите му определено има много ясна зависимост между нивото на заплащане спрямо другите сектори и броя на завършилите студенти, които се включват в учителската професия. Това, което наблюдава МОН е, че хора, които са излезли от учителската система се връщат, а хора, които са завършили педагогическа правоспособност преди време сега се включват за първи път в системата на предучилищното и училищното образование. \"Няма съмнение, че заплатите се повишават, те са задължително условие. Високите заплати са задължително условие, но не достатъчно, разбира се, необходими са още други неща, които са обект на цялостната среда за работа в училище\", завърши Вълчев.", "date": "2019.12.12", "title": "Ще върнем учителите в клас не само със заплати, уверен Вълчев"}
{"url": "https://news.bg/world/evroliderite-reshavat-za-vaglerodna-neutralnost-na-es-do-2050-g.html", "text": "Евролидерите се срещат днес в Брюксел в нов опит да приемат решение ЕС да постигне въглеродна неутралност до 2050 г., пише \"Гардиън\".Часове преди срещата на върха активисти от .Повечето страни членки на ЕС подкрепят плана Общността да стане въглеродно неутрална до 2050 г., но Унгария, Полша и Чехия отказват да се присъединят, което може да постави под въпрос сериозното отношение на Брюксел в борбата срещу климатичните промени дни преди да приключи конференцията за климата на ООН в Мадрид.Ако не се договорят, това би означавало втори провал след неуспешен опит през юни и удар върху председателя на Европейската комисия Урсула фон дер Лайен, която в сряда разкри визията си за зелен курс, който ще трансформира всеки аспект от икономическия живот.Зеленият курс - мащабен план за промени в производството на храни, индустрията, транспорта, строителството и енергетиката - се основава на целта да се постигнат нулеви въглеродни емисии до 2050 г. Фон дер  за подпомагане на държавите да изоставят изкопаемите горива в допълнение към план Европейската инвестиционна банка да отпусне 1 трилион евро зелени инвестиции между 2021 и 2030 г.Но страните членки имат разногласие относно последователността за целта 2050 и парите. Унгария, Полша и Чехия искат щедри и конкретни обещания от ЕС за финансиране преди да постигнат тази цел. Франция, Германия, Холандия и други държави смятат, че първо страните трябва да обещаят.Постигане на споразумение също ще бъде от голяма важност за Шарл Мишел, който ще ръководи първото си заседание на Европейския съвет, откакто Активисти обаче предупреждават, че обещанието за постигане на целта 2050 не е достатъчно и настояват ЕС да намали емисиите още преди 2030 г.", "date": "2019.12.12", "title": "Евролидерите решават за въглеродна неутралност на ЕС до 2050 г. "}
{"url": "https://news.bg/int-politics/papata-zove-bratstvo-mezhdu-narodite-da-zameni-doktrinata-za-yadrenoto-vazpirane.html", "text": "Папа Франциск продължи с провеждането на кампанията си срещу ядрените оръжия в годишното си послание за мир, изтъквайки, че страхът от ядрено унищожение, въплътен от доктрината за възпиране, осигурява измамно чувство за сигурност, което трябва да бъде заменено с политики, основани на братството и взаимното доверие, съобщава \"Асошиейтед прес\".Посланието на Франциск за Световния ден на мира, който Ватикана чества на 1 януари, беше разпространено днес. То продължава главната тема на неотдавнашното му посещение в Япония, където Франциск заклейми като \"неморално\" не само използването на ядрени оръжия, но и тяхното притежание. Той също така предупреди да не се използва ядрена енергия, като се имат предвид рисковете за околната среда, които тя представлява.Както направи в Япония, Франциск обвърза екологичните проблеми с въпросите на международния мир и сигурност, изтъквайки, че мирът изисква нов начин на взаимодействие на хората един с друг и с планетата.\"Изправени пред последствията от нашата враждебност към другите, нашата липса на уважение към общия ни дом или злоупотребата с природните ресурси - разглеждани само като източник на незабавна печалба, независимо от местните общности, общото благо и самата природа - имаме нужда от екологично преустройство\", пише папата.\"Всичко това ни дава по-дълбока мотивация и нов начин да живеем в общия ни дом, да приемаме различията си, да уважаваме и празнуваме живота, който сме получили и споделяме, и да търсим условия на живот и модели на обществото, благоприятстващи продължаването на процъфтяването на живота и развитието на общото благо на цялото човешко семейство\", допълва главата на римокатолическата църква.", "date": "2019.12.12", "title": "Папата зове братство между народите да замени доктрината за ядреното възпиране"}
{"url": "https://news.bg/economics/fermerskite-pazari-iskat-da-padne-zabranata-za-prodazhbi-na-svinsko-meso-i-kolbasi.html", "text": "Да отпадне забраната за продажба на свинско месо и колбаси на фермерските пазари в страната, поискаха в писмо до Българската агенция по безопасност на храните (БАБХ) техните организатори.Рестрикциите бяха наложени през лятото, за да се ограничи разпространението на чумата по свинете. Изпълнителният директор на БАБХ , месни заготовки и месни продукти, съдържащи свинско месо на регистрираните фермерски пазари в цялата страна.\"Не сме съгласни с продължаващите до момента ограничения и настояваме заповедта да бъде отменена по отношение на организираните и контролираните от наша страна фермерски пазари\", заявяват от фондация \"Локалфууд.БГ\", организатор на Фермерски пазари \"Пендара\" в София и Пловдив, ДЗЗД \"Фермерски пазар Варна\", Фондация за биологично разнообразие \"Биоселена\", организатор на Фермерски пазар \"Произведено във фермата\" пред МЗХГ, както и Обединение за местен пазар и занаятчии ДЗДД, което организира Фермерски пазар \"Натурално\" в Пловдив.Те подчертават, че организираните от тях фермерски базари в цялата страна, подлежат на непрекъснат контрол по отношение подбора на производители и всеки един участник е регистриран оператор в системата на БАБХ.Всички производители и преработватели на свинско месо, членуващи в нашите фермерски пазари, разполагат с пълната документация, системи и мерки за самоконтрол\", изтъкват в писмото си до БАБХ организаторите на фермерските пазари.От Фермерски пазар \"Натурално\" настояват забраната за продажба на свинско месо и колбаси да се промени така, че да се разграничат легалните от нелегалните свиневъди, производители и разпространители на свинско месо.Целта е да се даде възможност на регистрираните фермери \"да осъществяват своята основна дейност, която за семействата им осигурява поминък, а за българските граждани - достъп до чисто, екологично и нетретирано с химикали месо\", изтъкват от Обединение \"Натурално\".", "date": "2019.12.12", "title": "Фермерските пазари искат да падне забраната за продажби на свинско месо и колбаси"}
{"url": "https://news.bg/int-politics/severna-koreya-sasht-nyamat-kakvo-da-ni-predlozhat-dori-da-vazobnovim-pregovorite.html", "text": "Северна Корея обяви, че САЩ \"нямат какво да ни предложат, дори ако преговорите бъдат възобновени\", съобщава севернокорейската държавна новинарска агенция, която е изцяло подчинена на комунистическия режим.Агенцията също така посочва, че Северна Корея смята, че САЩ са направили глупаво нещо, като са свикали Съвета за сигурност на ООН, добавяйки, че това не е нищо повече от политически инструмент на интересите на САЩ.Пхенян е готов да отговори на всяка съответна мярка, която САЩ изберат, допълва официозната агенция.\"САЩ заявиха за съответната мярка по време на срещата, след като казахме, че няма какво да губим и сме готови да отговорим на всяка съответна мярка, която САЩ изберат\", изтъква говорителят на севернокорейското външно министерство.Вчера посланикът на САЩ в ООН Кели Крафт обяви по време на заседанието на Съвета за сигурност на ООН, че страната ѝ е готова да бъде гъвкава по време на преговорите за ядрено разоръжаване със Северна Корея.\"Не сме искали Северна Корея да направи всичко, преди да направим нещо. Готови сме да бъдем гъвкави, но не можем да разрешим този проблем сами\", подчерта Крафт.Миналата седмица посланикът на Северна Корея в ООН обяви, че ядреното разоръжаване не е на масата на преговорите със САЩ. Това накара американския президент Доналд Тръмп да пришпори Северна Корея да се откаже от ядрените оръжия в съответствие със споразумението, сключено преди.През ноември Северна Корея изстреля два снаряда с малък обсег в морето край източното си крайбрежие, отбелязвайки четвъртото изпитание на своята \"суперголяма установка за изстрелване на множество ракети\". Тестът беше направен, докато крайният срок до края на годината, определен от Северна Корея за САЩ, за да покажат гъвкавост в преговорите за ядрено разоръжаване, се приближава бързо.", "date": "2019.12.12", "title": "Северна Корея: САЩ нямат какво да ни предложат, дори да възобновим преговорите"}
{"url": "https://news.bg/crime/v-mosv-nyamali-informatsiya-za-vnos-na-otpadatsi-zadarzhani-v-italiya.html", "text": "Във връзка с информация за задържани от властите в Италия отпадъци, натоварени в жп вагони предназначени за България, от МОСВ заявиха, че при тях не е постъпвала официална информация по случая.Въз основа на публикувани кадри от министерството определят въпросните отпадъци като смесени отпадъци и би следвало да бъдат обект на процедура на предварителна писмена нотификация и съгласие, като могат да бъдат внасяни само за оползотворяване.Съгласно чл. 98 от Закона за управление на отпадъците (ЗУО) се забраняват превозите на отпадъци за Република България, предназначени за обезвреждане.До този момент в МОСВ не е постъпвало заявление за съгласие за превози на подобен вид отпадъци с железопътен транспорт от Италия за България, съответно не е предоставяно разрешение за такъв.От МОСВ уточняват, че не са уведомени от италиански компетентен орган за задържане на незаконен превоз, предназначен за България.Във връзка със случая министърът на околната среда и водите Нено Димов е изпратил писма до ръководствата на Агенция \"Митници\", МВР и на Министерство на транспорта, в които се апелира за повишено внимание и поддържане на засиления контрол върху вноса на отпадъци, който беше въведен през лятото на тази година.Още през август тази година с цел превенция МОСВ сезира контролните органи по Регламент 1013/2006 в лицето на Регионалните инспекции по околната среда и водите, Агенция \"Митници\" и Главна дирекция \"Гранична полиция\" за повишена бдителност при превозите на отпадъци.Предприети бяха превантивни мерки за намаляване на потенциалните рискове за човешкото здраве и околната среда, произтичащи от отпадъците с произход от внос, като през септември министър Димов инициира съвместни проверки на граничните и митническите пунктове, както и на черноморските пристанища, през които се въвеждат или напускат територията на страната ни трансгранични превози на отпадъци, като взеха участие експерти от РИОСВ, Главна дирекция \"Гранична полиция\" и Агенция \"Митници\".През ноември министърът инициира също работни срещи с органите на МВР и Агенция \"Митници\" с цел подобряване на взаимодействието между контролните органи и повишаване ефективността на контрола върху трансграничния превоз на отпадъци.", "date": "2019.12.12", "title": "В МОСВ нямали информация за внос на отпадъци, задържани в Италия"}
{"url": "https://news.bg/world/zaev-se-zakani-skopie-da-otgovori-na-balgariya-za-pozitsiyata-na-ban-za-ezika.html", "text": "Северна Македония ще реагира, след като на българския език.Тази закана отправи македонският премиер Зоран Заев, цитиран от Македонската информационна агенция.Заев подчерта, че ще реагират, тъй като въпросът е част от проблемите между двете държави и Договора за приятелство, добросъседство и сътрудничество.Първите стъпки са направени. Вярвам, че можем да го решим. Ние със сигурност ще отговорим чрез Министерството на външните работи, отбеляза македонският министър-председател.Запитан дали това може да означава спиране на преговорите с България, Заев подчерта, че споразумението с България е внимателно подготвено от двата народа и е подписано в съответствие с конституциите на двете държави.Той смята че, чрез приятелство могат да намерят решения, но \"определено ние сме македонци, които говорят македонски, по-голямата част от гражданите, разбира се, ние сме мултиетническа страна, в която живеят и други етноси\".Очаквам приятелска България да преодолее това и да реши този въпрос, както и въпроса за Гоце Делчев и други, добави Заев.Припомняме, че създадената по силата на  комисия, която трябва да изчисти исторически и образователни въпроси между двете страни,  с оглед предстоящите предсрочни избори в Северна Македония.", "date": "2019.12.12", "title": "Заев се закани Скопие да отговори на България за позицията на БАН за езика"}
{"url": "https://news.bg/int-politics/evo-morales-pristigna-v-arzhentina-kato-bezhanets.html", "text": "Бившият президент на Боливия Ево Моралес е пристигнал в Аржентина като бежанец, обяви аржентинският външен министър Фелипе Сола.\"Той (Моралес) току-що пристигна на международния терминал на международното летище (в Буенос Айрес) и смятам, че дойде, за да остане\", коментира Сола пред местна телевизия.Сола добави, че Моралес е пристигнал в страната заедно с бившия боливийски вицепрезидент Алваро Гарсия Линера, след като външното министерство на Аржентина им предостави убежище вчера. Аржентинското вътрешно министерство ще обработи бежанския им статут през следващите няколко часа.Моралес досега беше в Мексико, където получи убежище, след като от властта през ноември след спорни президентски избори, в които той си осигури четвърти мандат. В Боливия избухнаха масови протести, след като бяха обявени резултатите от изборите.Депутатът от опозицията , докато Моралес определи ситуацията като преврат.", "date": "2019.12.12", "title": "Ево Моралес пристигна в Аржентина като бежанец "}
{"url": "https://news.bg/bulgaria/77-odobryavat-tol-taksite-no-polovinata-ot-tyah-ne-sas-skok-na-tsenite.html", "text": "77% от българите са на мнение, че е справедливо тежкотоварните камиони и автобусите да плащат по-високи такси от автомобилите. Изводите са от проучване, проведено от \"Тренд\" в периода 30.11-06.12.2019 г., възложено от Агенция \"Пътна инфраструктура\". Срещу тези 77% стоят едва 9%, които посочват, че таксите са несправедливи.31% посочват, че цените на стоките не би следвало да се увеличават, защото тол таксите са много малък разход в себестойността им, 22% са на мнение, че цените на стоките не би следвало да се увеличат, защото 34 000 км републикански и общински пътища остават напълно безплатни за камионите и автобусите. 21% са на мнение, че ако цените се повишат драстично, това ще е спекула, а не заради тол системата.56% от българите са съгласни камионите с по-висока екологична категория, т. е. тези, които замърсяват по-малко, да плащат по-ниски тол такси. Според тях тази мярка ще доведе до подобряване на чистотата на въздуха. 26% посочват, че не са съгласни. Малко над половината българи (52%) са на мнение, че тази мярка ще насърчи превозвачите да обновят автопарка си, а 28% посочват, че не са съгласни. Висок е и делът на съгласните - 41%, че трябва да се забрани движението на камиони с по-ниска екокатегория, а 29% не са съгласни.Много висок дял от 76% посочват, че \"Ако искаме и добра инфраструктура, и ниски данъци, справедливо е тежките камиони да плащат повече\". Едва 12% не споделят това мнение. Две трети от българите считат, че новата електронна система ще подобри събираемостта на глобите, а 18% са на противоположното мнение.Според 53% от анкетираните средствата, събрани от тол системата, трябва да отиват за изграждането на нови пътища и магистрали, и за поддържането на вече съществуващите. 26% от смятат, че те трябва да се влагат по-скоро за поддържането на вече съществуващите пътища и магистрали, а 10% са на мнение, че трябва да са за изграждането на нови пътища и магистрали.На въпрос \"Първоначалният обхват на платени пътища с ТОЛ такси за камионите беше 10 800 км, а сега Министерството на регионалното развитие и благоустройството предлага да е 6 050 км. Кое от следните твърдения е по-близо до вашето мнение? то 22% са на мнение, че правителството е направило големи отстъпки на превозвачите, за 22% от анкетираните превозвачите трябва да плащат за цялата републиканска пътна мрежа от 20 000 км, както леките коли. 25% са на мнение, че този първоначален обхват трябва да се увеличава постепенно до пълно покритие на цялата републиканска мрежа.Вече 72% от анкетираните, което е висок дял, са чули за планираното въвеждане на ТОЛ системата. На въпроса \"ТОЛ таксите са на база реално изминато разстояние от камиони и автобуси и зависят от теглото и екологичната категория на превозното средство, каквато е европейската практика. Няма бариери, а камери, които отчитат изминатия път. Вие лично одобрявате или не одобрявате най-общо тази система?\" се отчита висок дял на одобрение - 64%, а едва 12% са на противоположно мнение.", "date": "2019.12.12", "title": "77% одобряват тол таксите, но половината от тях не със скок на цените"}
{"url": "https://news.bg/world/dzhon-salivan-utvarden-kato-poslanik-na-sasht-v-rusiya.html", "text": "Сенатът на САЩ утвърди в четвъртък Джон Съливан за нов посланик на страната в Русия, предаде \"Спутник\".Гласуването завърши със 70 гласа \"за\" срещу 22 гласа \"против\".Съливан, който преди назначаването си заемаше заместник-държавен секретар, заменя Джон Хънтсман, който завърши мандата си в Москва на 3 октомври.Припомняме, че президентът номинацията му през октомври.Руският външен министър Сергей Лавров даде висока оценка на Съливан като дипломат и заяви, че Москва ще се радва да сътрудничи с него.", "date": "2019.12.12", "title": "Джон Съливан утвърден като посланик на САЩ в Русия"}
{"url": "https://news.bg/world/pelosi-mediite-pomagat-na-tramp-te-sa-negovi-sauchastnitsi.html", "text": "Медиите помагат на президента Доналд Тръмп. Това е тъжно. Това обяви председателят на Камарата на представителите Нанси Пелоси в интервю за The Hollywood Reporter.По думите ѝ, Холивуд и медиите работят за държавния глава, те са негови съучастници.Те създават новини от всичко, което той е казал, заяви тя, като не се е поколебала да го каже и на приятелите си журналисти.Не мисля, че става въпрос за новини, а за монополизиране на пространство. Той има тактика: \"Докато говорят за мен, без значение добро или лошо, не говорят за опонентите ми\", счита тя.Самият Тръмп често обвинява медиите, че работят срещу него.Днес предстои заседание на правната комисия към Камарата, на което ще се обсъжда процедурата по импийчмънт на държавния глава.Демократите от Камарата на представителите в американския Конгрес не смятат да отлагат процеса на импийчмънт и може още днес да повдигнат официални обвинения срещу президента Доналд Тръмп, съобщи  председателят на комисията по външна политика към Конгреса Елиът Енгъл.Вчера срещу Доналд Тръмп. Те го обвиняват в злоупотреба с власт и възпрепятстване на разследване на Конгреса. Това е историческа стъпка, която може да доведе до гласуване в пленарна зала най-рано следващата седмица.Лидерът на мнозинството в Сената , че горната камара на Конгреса може да започне импийчмънт процеса срещу Доналд Тръмп следващия месец.", "date": "2019.12.12", "title": "Пелоси: Медиите помагат на Тръмп, те са негови съучастници "}
{"url": "https://news.bg/world/sasht-i-kitay-sas-sporazumenie-chaka-se-odobrenieto-na-tramp.html", "text": "Белият дом е постигнал \"принципна сделка\" с Китай за разрешаване на 17-месечната търговска война между САЩ и Китай, съобщи \"Ройтерс\", като цитира свой източник в търговските преговори.Не се уточняват детайли.Очаква се Белият дом да направи съобщение по-късно в четвъртък.Президентът Доналд Тръмп трябва да подпише документа.Припомняме, че Тръмп заяви  че САЩ са \"много близо\" до сключване на търговско споразумение с Китай.Тръмп обяви новината няколко дни преди да влязат в сила нови американски мита върху китайски внос.\"Много близо до голямо споразумение с Китай\", написа американският лидер в \"Туитър\". \"Те го искат, ние също\", добави той.Тръмп се срещна с топ съветниците си, за да обсъдят крайния срок за налагане на нови мита, който изтича на 15 декември, казаха източници пред осведомителната агенция.", "date": "2019.12.12", "title": "САЩ и Китай със споразумение, чака се одобрението на Тръмп "}
{"url": "https://news.bg/world/nikola-dimitrov-priyatelstvoto-s-balgariya-lesno-mozhe-da-se-razrushi.html", "text": "В 21 век в Европа правото на самоопределение и самоизразяване е безспорно. За да бъдат отношенията между две държави приятелски, трябва да има взаимно зачитане. Това е трудно за постигане и лесно за разрушаване.Това написа във \"Фейсбук\" външният министър на Северна Македония Никола Димитров.Той взе отношение, след като на българския език.Припомяме, че премиерътче ще властите в страната реагират, тъй като въпросът е част от проблемите между двете държави и Договора за приятелство, добросъседство и сътрудничество.Димитров пише още, че македонският език е един от южнославянските езици. Стандартният македонски език е официално кодифициран през май 1945 г. въз основа на централните говорими форми на тогавашна Македония. Той е един от трите официални езика в бивша Югославия и присъства в ООН от 70-те години.Македонският език има свое историческо развитие и е признат от международната общност от лингвисти. Историческият процес, който започнахме със съседна България предполага взаимното приемане, написа още той.", "date": "2019.12.12", "title": "Никола Димитров: Приятелството с България лесно може да се разруши "}
{"url": "https://news.bg/bulgaria/tol-sistemata-shte-zasicha-nereglamentiran-prevoz-na-patnitsi.html", "text": "Данните, с които ще работи тол системата и системата за е-винетки, ще могат да се ползват за установяване на нерегламентиран превоз на пътници.Информацията ще може да се споделя и с партньорските служби на АПИ като \"Пътна полиция\" в МВР, Национална агенция по приходите, Изпълнителната агенция \"Автомобилна администрация\" и др. АПИ няма правомощия да правоприлага в тази част, но може да предоставя данни, за да се реагира, посочи проф. Олег Асенов, член на Управителния съвет на Агенция \"Пътна инфраструктура\".Той взе участие в заключителната конференция по транспортна политика, организирана от Конфедерацията на автобусните превозвачи (КАП).Тарифата за таксите, които се събират за преминаване и ползване на републиканската пътна мрежа, е в процедура за обществено обсъждане. До 16 декември 2019 г. могат да постъпват становища, коментари и предложения по проекта. В него тол таксите за автобусите са диференцирани според общата технически допустима максимална маса до и над 12 т, екологичния им клас, както и според категорията на платената пътна мрежа - автомагистрали, първи и частично втори клас пътища.Според предложените за обществено обсъждане ставки автобусите до 12 т, в зависимост от екологичния си клас, ще плащат от 4 ст. до 8 ст. на километър за ползване автомагистрали, от 3 ст. до 7 ст. за километър на първи клас пътища и от 2 ст. до 5 ст. - за километър второкласни пътища.За автобусите над 12 т цените са с една по-високи с една стотинка на километър. Първоначалният обхват на платената пътна мрежа с тол е 6 050 км от общо близо 20 000 км републиканска пътна мрежа, за която всички ползватели понастоящем плащат.Председателят на Управителния съвет на КАП Магдалена Милтенова настоя за плавен преход от винетки към тол такси. Автобусните превозвачи настояват ставката за тези от тях, които обслужват редовни линии, да бъде нулева.Анализ на Световната банка, консултант по въвеждането на тол системата, показва, че отражението на тол таксите върху цените на автобусните билети би трябвало да е в рамките между 5 ст. и 96 ст. Разликите идват от дължината на маршрутите и от това каква част от тях е по платената мрежа, както и от натоварването и емисионния клас на автобуса. Билетът от София до Перник, например, би следвало да поевтинее с 2,2%, тъй като делът на таксуваната мрежа по този маршрут ще стане само 30%.Според анализа на Световната банка също така с предложената тарифа държавата ще постигне 52% ефективно финансиране на пътната инфраструктура от пътни такси, настоя проф. Асенов. Основната цел е да се промени моделът на пътното таксуване, като този, който руши повече пътя, да плаща повече. В момента две трети от приходите от такси за ползване на платени пътища постъпват от леките автомобили, а останалите - от пътните превозни средства с обща технически допустима максимална маса над 3,5 тона. Европейският модел предполага това съотношение да се обърнеОкончателният вариант на тарифата ще бъде приет с решение на Министерския съвет.", "date": "2019.12.12", "title": "Тол системата ще засича нерегламентиран превоз на пътници"}
