{"url": "https://news.bg/world/telegraph-ruski-kanali-izlachvat-propaganda-i-konspirativni-teorii-ot-london.html", "text": "Руски телевизионни канали са разпространявали от Великобритания пропагандни тези и конспиративни теории във връзка с отравянето на бившия двоен агент Сергей Скрипал, пише в. \"The Telegraph\".Според информация на изданието, става дума за два канала, които са с издадени лицензи от британския надзорен орган Ofcom и са регистрирани в Лондон - Ren TV и НТВ. Те са излъчвали също подобни предавания от Русия към страните от бившия Съветски съюз.Предаванията предизвикват сериозна загриженост у съюзниците на Великобритания, които са съседи на Русия, тъй като става дума за масирани кампании за дезинформиране на зрителите.Установено е, че телевизионен канал е нарушил правилата на Ofcom осем пъти през последните шест години, но продължава да излъчва, а британският му лиценз не е отнет. Сред нарушенията е и призив за подписване на петиция за промяна на латвийската конституция, както и лъжливо твърдение, че инициативата е одобрена от избирателната комисия на страната.Посланикът на Латвия във Великобритания - Байба Браже, заяви, че Ofcom трябва \"да направи повече\" за решаването на тези проблеми и призова към промяна на европейските правила, които биха дали възможност на местните регулатори да се намесват при конфликтни ситуации.Сега правилата на ЕС позволяват на телевизиите да излъчват своите програми на територията на всички държави от общността, ако са регистрирани в една от тези страни.Браже подчертава, че каналът \"Russia Today\" излъчва \"чиста пропаганда\".", "date": "2018.03.25", "title": "Telegraph: Руски канали излъчват пропаганда и конспиративни теории от Лондон"}
{"url": "https://news.bg/politics/bsp-ochakvat-predsrochni-izbori.html", "text": "Социалистът Красимир Янков заяви, че очаква предсрочни избори.Преди началото на заседанието на Националния съвет на БСП Янков заяви, че очаква премиерът на републиката да удовлетвори различните призиви на обществото и да подаде оставка. \"Предсрочните избори зависят от волята на Бойко Борисов, а той трябва да се съобрази с натиска на обществото\", посочи социалистът.Той бе категоричен, че голямото напрежение, което тлее е във връзка със задълбочаващото се неравенството, и фактът, че в България богатите стават все по-богати и все по малко, а бедните все по-бедни и все повече, може да изиграе ролята за предсрочни парламентарни избори.\"Правителството на Бойко Борисов не обръща внимание на този голям проблем. Смятам, че това напрежение ще ескалира и Бойко Борисов ще бъде с предсрочно прекратен мандат заради желанието на хората и на обществото. Мисля, че в рамките на тази година на Борисов ще му се наложи да предизвика избори\", заяви Янков и допълни, че желанието за по-добър живот в България зависи от народа.Заради това неравенство на заседанието Янков ще предложи партийната субсидия на БСП да се разпредели по структурите и да отиде при хората. По думите му БСП не трябва да бъде само опозиция на управата, а трябва да уличава и показва недъзите на кабинета.Заместник-председателят на ПГ на БСП Антон Кутев също е на мнение, че трябва да се проведат предсрочни парламентарни избори. Според него всичките глупости, които правят управляващите, налагат провеждането на предсрочни избори.По думите на Кутев БСП е единствената партия, която има интерес от провеждането на предсрочни избори. Той лично очаквал изборите да са догодина, но ситуацията налагала спешен предсрочен вот.По отношение на  Янков коментира, че очаква от Борисов да постави темата с тракийските бежанци, която определи като забравена тема за правителството \"Борисов 3\". \"Мисля, че е важно да прояви това мъжество в присъствието на европейските лидери\", категоричен бе Янков.Пленумът на БСП е закрит. Стана ясно, че на заседанието социалистите ще обсъждат актуалната политическа обстановка в страната, както и вътрешнопартийни въпроси.Секретарят на ПГ на БСП Филип Попов коментира пред журналисти . По думите му този скандал е черешката на тортата.Попов бе категоричен, че това управление е без посока. Според социалиста вече половината от председателството на България е минало и все още нямаме посока. \"Ходенето по срещи и играенето на България в ролята на домакин по какъв начин помага на нашите интереси\", попита той.Относно ЧЕЗ Антон Кутев заяви, че скандалът не е тема на настоящия пленум на партията. Все пак той уточни, че дълбоко не вярва в уверенията на премиера, че не е знаел за тази сделка предварително.\"Не мога да повярвам, че българският и чешкият премиер се срещат и говорят за всичко друго, но не говорят за сделката, която в момента заплашва да го свали от власт\", категоричен е Кутев, допълвайки, че и евентуалното незнание на Борисов за сделката също трябва да е повод за неговата оставка.\"Представяте ли си един ден да спре тока в София - какво правим? Ако Гинка реши утре, че е обидена на софиянци и дръпне шалтера - какво правим после\", отсече Кутев.Георги Свиленски също коментира скандала с ЧЕЗ. По думите му този скандал вече е преобърнал . \"Оттук нататък важното е да излезе истината за тази сделка и кой стои зад нея. На всички ни е ясно вече, че госпожа Върбанова не стои зад тази сделка. Това се надяваме да стане с .\"Свиленски заяви и че очаква да се съберат над 400 хиляди подписа в .", "date": "2018.03.25", "title": "БСП очакват предсрочни избори"}
{"url": "https://news.bg/politics/bsp-gotvi-viziya-za-balgariya.html", "text": "БСП организира голямо национално съвещание през месец май. На съвещанието социалистите ще представят визия за България. Това заяви лидерът на БСП Корнелия Нинова на Пленума на БСП.В съвещанието ще участват общинските и областните председатели на партията, кметове, общински съветници, депутати и членовете на Националния съвет на левицата. Предстои датата да се уточни от ИБ на партията.В края на април предстои посещение на делегация на ПЕС в София, с която ще бъдат обсъдени леви политики. В началото на април е предвидено посещение на лидера на БСП Корнелия Нинова в Черна гора и Албания, където тя ще се срещне с лидерите на партии от политическото семейство. На 16 май в София е насрочена среща на премиерите, комисарите и председателите на леви партии от Европа.Продължават и изнесените заседания на ИБ на БСП в страната. Следващото е предвидено за 27 март в Пазарджик, където ще бъдат обсъдени местни проблеми и политики и организационни въпроси.", "date": "2018.03.25", "title": "БСП готви визия за България"}
{"url": "https://news.bg/comments/shte-si-varne-li-klanat-kadafi-libiya.html", "text": "Ноември 2011 г., Сейф ал-Ислам Кадафи току-що e пленен от въоръжени бунтовници в Либия. Измършавял, дегизиран като туарегски камилар и с окървавени пръсти, той се появява във видеоклип, заедно със своите похитители. Краят изглежда близо за наследника на режима: баща му Муамар Кадафи е линчуван до смърт месец преди това от бунтовнически групировки.Освободен от затвора през юни 2017 г., синът на \"ръководителя на революцията\" подписва днес завръщането си в политическия живот на Либия, пише в свой материал ливанското издание L\"Orient- Le Jour. Въпреки че е осъден на смърт от съд в Триполи и е преследван от Международния наказателен съд за престъпления срещу човечеството, Сейф ал- Ислам възнамерява да се кандидатира за следващите президентски избори, насрочени принципно преди септември според Плана за действие на ООН. С \"подкрепата на основните либийски племена\" той ще представи скоро \"платформата си\" и иска \"да наложи повече сигурност и стабилност в Либия\", заявява говорителят на семейство Кадафи пред Egypt Today.От 2011 г. Либия не успява да си възвърне политическата стабилност, въпреки че три пъти е провеждала парламентарни избори. Страната е дълбоко разделена, като Изтокът е контролиран от маршал Халифа Хафтар, а Тобрук, Триполи и Западните парламенти от международно признатото правителство на националното единство, ръководено от .Невидим кандидатРеалните шансове на Сейф ал- Ислам остават несигурни. \"Кандидатурата му зависи от бъдещия избирателен закон, който ще му позволи или не да се яви на избори\", обяснява пред L'Orient-Le Jour Елен Бравен, асоцииран изследовател в IPSE. Тигърът на режима Кадафи, който отглеждаше два хищника като домашни любимци, до този момент не се е появявал публично. \"Но ако предположим, че излезе на светло и успее да се яви, той може да създаде истински грижи на другите кандидати. Неговата потенциална сила е да разиграе карта, която маршал Хафтар не може да предвиви: споразумение с някои ислямисти в Либия \", казва Джалел Харшауи, докторант в университета\" Париж VIII \". Оставайки в сянка, синът на Кадафи продължава да упражнява политическо влияние сред много племена. \"Той е работил, включително по време на задържането си, за възстановяването и поддържането на стабилна мрежа от племенни обвързаности\", казва Венсан Южьо, автор на биографията на Кадафи.Идеята да поеме юздите на властта не е нова в главата на тигъра на режима. В началото на 2000-те, вторият син на Муамар Кадафи взема участие във всички дипломатически въпроси на страната и през 2003 г. преговаря с администрацията на Буш за прекратяването на либийската ядрена програма срещу премахването на наложеното на Триполи ембарго.По силата на този политически успех младият Сейф ал- Ислам бързо се утвърди като най-влиятелната фигура от фамилията Кадафи. Поддръжник на демократизацията на режима, той се възприема като реформатор. Младият тигър знае как да покаже зъби, когато става въпрос да се противопостави на старата кадафистка номенклатура. Той се осмелява да предложи през 2007 г. създаването на конституция и либерализация на пресата. Но дивият звяр на Триполи отива по-далеч, като стартира четири нови медии, които не са свързани с властта. Твърде подривно за апаратчиците на режима, които национализират тези нови медии.Сейф ал-Ислам временно се отказва от политиката, за да отиде в Европа. Любител-художник, той продава \"лошите си картини, смътно вдъхновени от Салвадор Дали, в съмнителни и комерсиални музеи\", смее се г-н Южьо. Той също така получава докторска степен в London School of Economics за ролята на \"гражданското общество в демократизацията на международните управленски институции\". Доста парадоксално за син на диктатор. Сам ли е написал тезата си или е плащал подкупи на училището, за да я получи? Загадката остава. Едно е сигурно: Фондацията на Сейф ал-Исмал обеща 2 милиона долара на престижния университет, а ректорът е изхвърлен навън, когато скандалът избухна.В сянка, бурният докторант продължава да работи за либерализирането на режима. Фондацията му публикува доклад, в който особено внимание се обръща на \"случаите на изтезания и малтретиране\", както и на \"неправомерни задържания\". Дофинът на режима се възползва от този либерален образ, за да развие връзки със Запада. От Елисейския до Бъкингамския дворец през Белия дом, младият трийсетгодишен мъж е помпозно посрещан от всички западни канцеларии, за които олицетворява модерното лице на един от най-свирепите режими в света. Увлечението стига до там, че той бързо бива възприет като \"министър на външните работи\" и дори \"де факто премиер\".Връщайки се на местната сцена през 2009 г., той се стреми да успокои Либия, като постигне мир с \"Мюсюлмански братя\" и освободи джихадистите от Либийската ислямска бойна група (GICL), терористична организация, близка до \"Ал- Кайда\". \"Примирието с ислямистите, подкрепено от Катар, ще доведе до освобождаването на хиляди затворници. Някои кадафисти го мразят по тази причина. Те смятат, че неговите инициативи са направили диктатурата по-уязвима\", казва Харшауи. \"До последната жена\"Въстанието през 2011 г. е повратна точка в политическата кариера на младия триполитански хищник. Докато мнозина очакват той да бъде снизходителен с бунтовниците, той въплъщава репресията на режима. \"Той разбра, че единственият му шанс да наследи семейния скиптър е да възприеме позицията на революционна чистота, дори да я смекчи по-късно\", предполага Южьо. Шест дни след първите въстания в Бенгази, той казва по телевизията: \"Ще се бием до последния мъж и до последната жена. \" На живо той заплашва с \"хиляди смъртни случаи\" и \"реки от кръв\".Сейф ал -Ислам ще бъде последният член на клана Кадафи, който ще напусне Либия. Предаден от един от неговите куриери докато бяга в Нигер, той ще си отреже няколко пръста, преди да бъде вкаран в затвор на стотина километра от Триполи от въоръжена група, която отказва да го предаде. \"В действителност той е бил под домашен арест в луксозна вила, където е можел да приема посетители\", казва бивш дипломат, запознат с въпроса.Мечът на исляма, буквален превод на Сейф ал-Ислам, все още живее с надвиснал Дамоклев меч над главата. Активно търсен от Интерпол, наследникът на кадафистка Либия вижда обвиненията да се трупат. Най-накрая ландшафтът се изчисти през юни, когато звярът излезе от златната си клетка.Амнистиран от парламента на Тобрук, но все още търсен от властите в Триполи, Сейф ал- Ислам оттогава подготвя кампанията си зад кулисите. Остава да видим дали наистина ще има възможност да участва и дали старият либийски тигър ще се наложи като главатар в страна, дълбоко разделена от почти седем години.", "date": "2018.03.25", "title": "Ще си върне ли кланът Кадафи Либия?"}
{"url": "https://news.bg/politics/donchev-darzhavata-poiska-uchastie-v-sdelkata-chez-za-da-ovladee-naprezhenieto.html", "text": "Държавата е поискала да участва в сделката за продажбата на активите на ЧЕЗ заради липсата на други механизми да се овладее ситуацията с общественото напрежение. Това заяви вицепремиерът Томислав Дончев пред БНР.\"Никой от нас не може да се държи като чиновник, да вдигне ръце или рамене и да каже: \"В крайна сметка ние нямаме каквито и да било възможности. Ние няма как по закон да влияем върху тази сделка\", каза Дончев.Според него подобен отговор не е удовлетворителен. \"По тази причина, малко или много извънредно, беше предприета подобна стъпка. Дали тя е безспорна - не, не е безспорна. Абсолютно откровен съм\", заяви Дончев.Той призна, че подобно решение поставя останалите граждани, които са абонати на другите две електроразпределителни дружества в неравностойно положение.\"Разликата между 33 и 34% дялово участие на държавата е огромна, не би имало смисъл от по-ниско от 34% участие, защото то не би дало особени инструменти да се участва в процеса на вземане на решения\", посочи още Дончев относно държавното участие.Според него сделката е била истеризирана не без участие на политически сили.Дончев коментира и предстоящата среща в понеделник във Варна във формат ЕС-Турция. Запитан как гледа на поставянето на въпроса за имотите на тракийските бежанци на , Дончев уточни, че форматът на срещата не забранява категорично поставянето и на национални въпроси. Според него се приема зле от партньорите и това дори е \"един от рефлексите на неопитна държава-членка\".Няма как това да е темата, с която да започнат разговорите, защото и ЕС, и Турция имат сериозни теми за дискусии, а България е в ролята на посредник, допълни Дончев. \"Отношенията Европейски съюз - Турция, свързани с овладяване на мигрантския натиск, само и единствено и финансовите ангажименти на Европейския съюз или други ангажименти, или контекстът ще бъде разширен и ще се коментират и други въпроси, тоест отношенията Европейски съюз - Турция, но отвъд този конкретен проблем. Трудно ми е да направя прогноза. Това до голяма степен зависи от позициите, които ще заяви или които ще се опита да вкара като част от дневния ред турската страна\", заяви Томислав Дончев.Според него е несериозно да се отговори еднозначно дали България подкрепя Турция по пътя й към еврочленство. ЕС е много овладян по темата за разширяването и е коствало сериозни политически усилия темата за разширяването дори на Западните Балкани да бъде вкарана в политически оборот, поясни Дончев, според когото е редно е да се изясни и каква е дългосрочната визия на Турция.\"Не забравяйте, че ако за една държава като България исторически, за едни държави като Западните Балкани членството в Европейския съюз няма особена алтернатива, съседна Турция има алтернатива\", каза Дончев.По думите му Турция може да ориентира цялата си и външна политика, и партньорство, и икономическа политика в посока Европейския съюз, но тя има други опции. \"Поради чисто географски предпоставки, тя би могла да играе друга роля в Азия и не съм сигурен дали едната хипотеза не изключва другата\", заяви Дончев.Вицепремиерът е на мнение, че България има интерес да бъде обградена само от държави-членки (на ЕС - б.р.). \"Да си външна граница на Съюза е тежко и трудно, особено когато имаме външни кризи като например мигрантския натиск. От друга страна, България като член на Европейския съюз няма никаква полза в Европейския съюз да има държави, които не са готови за пълноценно членство.\"Припомняме, на 22 март депутатите решиха, че ремонтът на граничната ни ограда може да бъде правен и без обществена поръчка.\"Самите директиви позволяват, когато става дума за действия, свързани с националната сигурност - бедствия, аварии, кризи и така нататък, да се избягва обичайният режим на възлагане. Защото добре знаете, че една обществена поръчка в зависимост от това дали има или няма обжалване, може да се възлага в период между 3-4 месеца и една година. Когато става дума за кризисна ситуация е абсолютно несериозно да се чака една година\", защити вицепремиерът решението на депутатите.Запитан имало ли е натиск спрямо страната ни за изгонването на руски дипломати, Дончев бе лаконичен: \"Не знам за такъв натиск.\". Припомняме, на 24 март британски медии писаха, че и България е сред страните, които ще отзоват руски дипломати. От МВнР заявиха, че няма такова решение на българската държава.", "date": "2018.03.25", "title": "Дончев: Държавата поиска участие в сделката ЧЕЗ, за да овладее напрежението"}
{"url": "https://news.bg/int-politics/arestuvaha-karles-puchdemon-v-germaniya.html", "text": "Каталунският лидер Карлес Пучдемон е арестуван в Германия, съобщават испански медии.Пучдемон е бил задържан в Германия, докато пресичал границата на страната с Дания.Информацията е потвърдена от адвоката на сваления каталунски лидер, съобщи \"The spain report\".Вчера стана ясно, че Пучдемон е успял да напусне Финландия, въпреки опитите на властите в страната да го арестуват на основание на , която беше издадена спрямо него. Днес Пучдемон се връщал от Финландия към Белгия.По думите на адвоката на Пучдемон полицията в Гермния се е отнасяла добре с каталунеца през цялото време на ареста. Към момента Пучдемон е в полицейски участък. Правната му защита е активирана.Адвокатът заяви и че Пучдемон се е прибирал към Белгия, където винаги е бил готов да се изправи пред правосъдието.", "date": "2018.03.25", "title": "Арестуваха Карлес Пучдемон в Германия"}
{"url": "https://news.bg/world/turtsiya-ima-palen-kontrol-v-afrin.html", "text": "Турските военни в Сирия поставиха северния сирийски район Африн под \"пълен контрол\", съобщи АП, цитирайки Анадолската агенция.Турските военни продължават с \"почистването\" на анклава от мини и взривни вещества, така че местните да могат да се завърнат по домовете си след въздушните удари и сблъсъците със сирийските кюрди.По изнесените данни от началото на операцията на Турция \"Маслинова клонка\" в Сирия в региона на Африн са били \"неутрализирани\" общо 3 733 терористи.Вчера в няколко града в Европа се проведоха мащабни протести срещу , съобщи АФП. Около 4 000 души са протестирали в Северен Париж.", "date": "2018.03.25", "title": "Турция има \"пълен контрол\" в Африн"}
{"url": "https://news.bg/regions/rekite-tundzha-i-struma-sa-s-kritichno-visoki-niva.html", "text": "20 см отделят сегашното ниво на река Тунджа от критичните 395 сантиметра, при които реката излиза от коритото си е залива улици и къщи в Елхово. През последните два дни водният стълб в града се задържа около 375 сантиметра, информира БНР.Реката е заляла най-ниските части от градския парк, стадиона и кооперативния пазар, но не се налага евакуиране на хора. Денонощното наблюдение на водния оток продължава. От кризисния щаб очакват постепенно понижение на речните води.През последните 24 часа нивото на Тунджа в Ямбол е спаднало от 380 на 364 сантиметра при критично ниво от 600 сантиметра. След спирането на дъждовете спадът ще продължи, информираха от общината.Денонощно следят нивото на река Струма, защото то е високо, съобщиха от общината в Невестино.При Бобошево тази сутрин измереното ниво е 1 метър и 72 сантиметра, заяви метeорологът от града Христофор Бояджиев, който прави ежедневните замервания.По думите му, не толкова от падналите валежи от дъжд и топящия се сняг, а по-вероятно от регулярното изпускане на язовир \"Пчелина\", Пернишко се поддържа високо нивото на Струма.Оцветяването на водата показва, че става въпрос не за порои, а за язовирно изпускане, смята той.На този етап високото ниво на водите не създава рискове от наводнения. Рекордните води на Струма при Бобошево са измерени преди десетина години - 206 сантиметра.Придошлата вода може да ограничи популацията на диви и полудиви патици. Птиците, разселени в този район от Ловното дружество, снасят яйца по брега, а придошлите води ги отнасят.", "date": "2018.03.25", "title": "Реките Тунджа и Струма са с критично високи нива"}
{"url": "https://news.bg/regions/velikotarnovskoto-selo-balvan-skochi-sreshtu-dobiv-na-varovik.html", "text": "Жителите на великотърновското село Балвaн събират протестна подписка срещу разработването на находище за варовик край селото, съобщи БНР.Протестната инициатива е срещу инвестиционно намерение на благоевградска фирма да експлоатира кариерата за 35 години. Очакваният добив е годишно по 40 000 кубически метра инертни материали.Към недоволството се присъединяват и жителите на съседните села Момин сбор и Мусина. \"Кариерата е близо до селото. Има и обработваеми земи, които вследствие на тази кариера ще станат неизползваеми, пътната инфраструктура ще бъде разбита от тежкотоварните камиони\", заяви кметът на Балван Недю Георгиев.Протестната подписка е депозирана в община Велико Търново и Регионалната екологична инспекция. Предстои да бъде изпратена и в парламента.Ако не бъдат чути, хората са готови и да затворят главен път София-Варна.", "date": "2018.03.25", "title": "Великотърновското село Балван скочи срещу добив на варовик"}
{"url": "https://news.bg/world/spasiha-164-dushi-sled-kato-yuzhnokoreyski-feribot-se-blasna-v-skala.html", "text": "Ферибот се удари в скала в Южна Корея. Плавателният съд е бил пълен с хора, които успешно са спасени, съобщи \"Independent\".Ударът е станал близо до място, на което след подобен удар .По първоначални данни ударът е възникнал, след като ферибота е опитал да избегне удар с риболовен кораб. Бреговата охрана в Южна Корея е спасила всичките 163 души на борда. След удара те били като в капан на борда на ферибота. Най-малко 6 души са пострадали.За спасяването на бедстващите се притекли 4 кораба на бреговата охрана. Включили се и близки цивилни кораби.Предстои да бъде разпитан капитана на плавателния съд и членовете от екипажа. Разследването трябва да установи точните причини, довели до инцидента. Нито един от екипажа не е бил употребил алкохол, показват тестове.Припомняме, през 2014 година 304 души загинаха след подобен инцидент в Южна Корея. Поради това темата е много чувствителна на полуострова. Очаква се скоро да има повече яснота около точните обстоятелства, довели до удара.", "date": "2018.03.25", "title": "Спасиха 164 души, след като южнокорейски ферибот се блъсна в скала"}
{"url": "https://news.bg/society/i-lavat-asen-zamina-za-holandiya.html", "text": "Лъвът Асен, който беше спасен от зоопарка в Разград, замина за центъра за големи котки \"Фелида\" (FELIDA) в Холандия, съобщи bTV. Там вече са други две лъвчета от зоопарка - Терез и Масуд.В края на ноември 2017 година 3-годишният лъв Асен пристигна в тежко състояние в София, след като месеци наред бе живял в лоши условия. Тогава специализираният екип установи, че той е обезводнен, отпаднал и с дистрофия на мускулите заради липсата на движение.\"Той беше на прага на смъртта\", коментира Явор Гечев от \"Четири лапи\".3-годишният лъв е бил в тясно вътрешно помещение без добро почистване, без достатъчно храна. \"Де факто го бяха оставили да умре в това помещение. Успяхме да го измъкнем в последния момент\", допълни Гечев.Фондацията открива Асен съвсем случайно. Оказва се, че дори в областната дирекция по безопасност на храните не са знаели, че е този лъв живее в зоопарка и то - при тези условия, каза Гечев. Именно от ОДБХ се свързали с \"Четири лапи\" и помолили за помощ.След пристигането му в столицата от Разград няколко месеца лъвът Асен бе настанен в Софийския зоопарк. Освен видимата промяна в теглото, вече има промяна и в поведението му - има самочувствие, много по-спокоен е и е много по-стабилен като походка, благодарение на лечението. До края на живота си Асен ще бъде на лекарства, под постоянно наблюдение и грижи.Гечев очаква до утре вечерта Асен да е в Холандия и най-вероятно във вторник сутринта ще е в новия си дом.Родителите на Асен - Рая и Хектор, също са в София. За тях също ще се търси дом.Припомняме, в същия център в Холандия са и малките лъвчета Терез и Масуд. Часове след раждането си в началото на септември 2017 година, те са отхвърлени от майка си и изпотъпкани пред погледите на десетки посетители в разградския зоопарк. Бяха спасени единствено благодарение на бързата намеса на местни доброволци и ветеринарни лекари. Благодарение на фондация \"Дивите животни\" лъвчетата бяха транспортирани и настанени в столичната ветеринарна клиника \"Добро хрумване\", където останаха за лечение и отглеждане до намирането на спасителен център, готов да поеме грижите за тях.", "date": "2018.03.25", "title": "И лъвът Асен замина за Холандия"}
{"url": "https://news.bg/regions/vremenno-spira-dobivat-na-kvartsov-kamak-kray-novi-han.html", "text": "Концесионерът на находище \"Побит камък\" край Нови хан - \"Ватия холдинг\" АД, се отказва от добива на кварцов пясък до постигане на споразумение между спорещите страни. Това информираха от Министерството на енергетиката.Повод за електронното писмо е протестът на жителите на Нови хан. \"Във връзка с протестите на местното население, и с оглед на възможността да бъде осигурено общественото спокойствие, в Министерството на енергетиката е получено писмо от \"Ватия холдинг\" АД, с което концесионерът информира, че се отказва от упражняване на правата си по концесионния договор към този момент\", пишат от ведомството на Теменужка Петкова.Концесионният договор за находище \"Побит камък\" е сключен на 06 февруари 2007 г., за срок от 20 години.Концесията е предоставена във връзка с приватизационна сделка на \"Ватия\" АД - правоприемник на фирма с държавно участие \"Ватия\" - село Негушево, уточняват от МЕ.Договорът влиза в сила от датата на прехвърляне на собствеността по приватизационния договор - 8 декември 1998 г. Срокът на договора изтича в края на тази година, като концесионерът е поискал удължаването му.От енергийното ведомство разясняват, че процедурата за удължаване на срока е сходна с тази на предоставяне на нова концесия. При нея трябва да бъдат изпълнени всички законови изисквания, които гарантират защитата на населението и опазването на околната среда.За временният отказ на фирмата-концесионер е информиран и кметът на община Елин Пелин Ивайло Симеонов.От Министерството на енергетиката ще окажат пълно съдействие на местната власт за неутрализиране на възникналия конфликт и намиране на окончателно взаимно приемливо решение, пишат подопечните на Петкова.Малко по-късно на електронната ни поща пристигна писмо, подписано от кмета на Нови хан Петко Костов. В него се описва, че няколко стотин души са излезли на мирен протест в селото. Те се възпротивяват на желанието на \"Ватия холдинг\" АД да добива кварцов пясък в Лесопарк \"Побит камък\".Жителите на Елинпелинското село Нови хан са подкрепени от граждански сдружения от град Стрелча и село Лозен и депутати от ГЕРБ, БСП и НФСБ, пише в мейла до медиите. Общинските съветници в Елин Пелин също са на страната на хората, които не искат развитие на концесията за кварцов пясък.\"Добивът на кварцов пясък застрашава здравето на хората живеещи в близост до кариерата. При добива се отделя силициев оксид, който причинява нелечимата болест силикоза. Това е записано от експерти на РИОСВ в ОВОС, изготвен за съседен парцел отново в Лесопарк \"Побит камък\" преди четири години\", пишат от Нови хан.От там припомнят, че през 2014 г. друга фирма - \"Динел\", е искала да разработва находището, но заради отрицателното становище за въздействието на околната среда, ВАС е отменил концесията.Концесията на \"Ватия Холдинг\" АД е дадена през далечната 1998 година и тогава не се е изисквал ОВОС. При искането за удължаване на срока на концесията се стига до абсурда въпросната фирма да има право да добива кварцов пясък въпреки, че държавата е установила опасност за местното население, пишат от Нови хан.Един от членовете на Инициативния комитет, който е срещу продължаването на концесията за добив на кварцов пясък - Венцислав Тоцев, поясни пред БНР мотивите на хората.\"Съвсем наблизо има радиоактивно хранилище, което събира отпадъците от магнитните резонанси и от ядреното облъчване в болниците в София. Те се складират там и въпросният лесопарк \"Побит камък\" попада в зона за сигурност номер 2 на въпросното радиоактивно хранилище\", допълни Тоцев.", "date": "2018.03.25", "title": "Временно спира добивът на кварцов камък край Нови хан "}
{"url": "https://news.bg/regions/do-avgust-izvezhdat-izvan-varna-trafika-kam-kurortite.html", "text": "До средата на август се очаква да приключи по-голямата част от над 3-километровия участък при изграждането на бул. \"Васил Левски\" във Варна. Строежът на най-мащабния инфраструктурен проект за последните десетилетия в морската столица бе проверен от премиера Бойко Борисов и кмета на града Иван Портних, информираха от Министерския съвет.Очаква се трасето да изведе трафика от автомагистрала \"Хемус\" към курортите извън морската столица. За реализацията му правителството отпусна през миналата година 80,5 млн. лева.В момента се работи по дерето, като са набити над 1200 пилота за укрепване на трасето. При строителството на булеварда ще бъдат изградени и големи мостови съоръжения, над 2 км нови водопроводи и канализация, както и подземни комуникационни връзки, уточниха от МС.", "date": "2018.03.25", "title": "До август извеждат извън Варна трафика към курортите"}
{"url": "https://news.bg/politics/bsp-finansira-svoya-televiziya.html", "text": "Финансирането на партийна телевизия бе одобрено на неделното заседание на Националния съвет на Левицата, съобщиха от БСП.Припомняме, на 24 февруари националният съвет на БСП възложи на Изпълнителното бюро на партията, на Съвета по духовна сфера, култура и медии и на Комисията по идейно и програмно развитие, анализи и прогнози да разработи .Още едно финансово решение бе взето по време на днешното заседание на Националния съвет на БСП. Червените увеличават финансирането към местни структури.Това вече беше направено неколкократно още в началото на мандата на сегашното ръководство на партията. Аргументът е, че силата на БСП са организациите по места и те трябва да са напълно финансово обезпечени.Освен прякото увеличение за структури, продължава да функионира и откритият миналата година Фонд за политически инициативи. Той отпуска средства на проектен принцип на организациите, които имат добри обществени инициативи.Припомняме, по време на закритото за журналисти заседание на БСП е решено, че . На \"Позитано\" 20 готвят и визия за България, стана ясно от пропуснатата до медиите информация от срещата в червената централа.", "date": "2018.03.25", "title": "БСП финансира своя телевизия"}
{"url": "https://news.bg/disasters/3-detsa-i-zhena-zaginaha-pri-pozhar-v-ruski-mol-v-kemerovo.html", "text": "Три деца и жена загинаха в търговско-развлекателен център \"Зимна вишна\" (\"Зимняя вишня\" - на руски, б.р.) в Кемерово, съобщи РИА Новости, позовавайки се на източник от службите за извънредни ситуации. 17 души са в неизвестност при пожара.\"Остава неизвестна съдбата на 17 души, които изчезнаха по време на пожара\", заяви източникът.По-рано бе съобщено за смъртта на четири деца при пожар в центъра, който е на проспект Ленин в Кемерово, но разследващите потвърдиха смъртта на три деца и една жена и над 20 пострадали. Кемерово е в Западен Сибир.Образувано е наказателно дело за смърт по небрежност, нарушение на изискванията на пожарната безопасност, от които следва смърт на две и повече лица, както и предоставяне на услуга при неотговарящи на изискванията за безопасност условия.Наказателното дело за пожара в кемеровския Търговски център е предадено в Централния апарат на Следствения комитет на Руската федерация в Кемерово и е изпратена следствена група от Москва.", "date": "2018.03.25", "title": "3 деца и жена загинаха при пожар в Руски мол в Кемерово"}
{"url": "https://news.bg/politics/pisma-do-zatvorenite-v-turtsiya-zhurnalisti-izpratiha-ot-aezh.html", "text": "Писма до журналистите в турските затвори изпратиха от Асоциацията на европейските журналисти - България (АЕЖ - България). Писмата са знак на солидарност към затворените ни колеги, съобщиха от АЕЖ.Огромен брой представители на медиите продължават да са задържани в Турция, в опит да се заглуши техния критичен глас.Ден преди срещата на върха Европейски съюз-Турция, която ще бъде във Варна от АЕЖ-България издадоха 95 символични акредитации на журналисти, които са лишени от свобода в момента. Те могат да научат за тази акция само чрез кореспонденция по пощата - тяхната единствена връзка със света, обясниха от АЕЖ.Писмата са изпратени на турски. Ето какъв е текстът им:\"\", пише в писмата, изпратени до турските журналисти.Всяко писмо до затворен турски журналист завършва с думите: \"До скоро\".", "date": "2018.03.25", "title": "Писма до затворените в Турция журналисти изпратиха от АЕЖ"}
{"url": "https://news.bg/politics/germanskiyat-poslanik-balgarski-polititsi-priznavat-che-ima-koruptsiya.html", "text": "Политици, включително и от правителството, признават, че България има проблем с корупцията. Това каза посланикът на Германия у нас Херберт Залбер в интервю за предаването на bTV \"120 минути\".Запитан има ли усещане за корупция в германския бизнес и само усещане ли е това, той заяви, че по-голяма част от германските фирми, които работят, които са представени, не се оплакват от това, така че не всичко е пропито от корупция. Но това явление съществува и в крайна сметка, съвсем скоро България създаде антикорупционен орган, чиято задача би трябвало да бъде да се бори с корупцията и се надявам, че това ще бъде успешно.Дипломатът подчерта, че Шенгенското пространство не функционира по очаквания начин. Същевременно той бе категоричен, че евентуалното приемане на страната ни в Шенген не е инструмент за натиск върху управляващите.В коментар на провокативното изказване на турския президент Реджеп Ердоган за \"духовните граници\" на Турция посланик Залбер обясни, че всеки е длъжен да се съобразява с установените граници.\"Що се отнася до границите в Европа, те са абсолютно твърдо установени и всеки, който живее тук и управлява страната е длъжен да се съобразява с тези граници. Естествено, че културните граници, езиковите граници минават извън физическите граници, които са определени на държавите\", заяви германският дипломат.Страните от Западните Балкани трябва първо да изчистят граничните си спорове и чак тогава ще могат да гледат към ЕС, заяви посланик Херберт Залбер в отговор на въпрос. Припомняме, един от приоритетите на българското европредседателство е именно възможността да се даде тласък на страните от Западните Балкани да ускорят приемането си в ЕС.", "date": "2018.03.25", "title": "Германският посланик: Български политици признават, че има корупция"}
{"url": "https://news.bg/crime/pusnaha-sreshtu-10-bona-garantsiya-nadziratelya-lihvar.html", "text": "Обвиненият в лихварство надзирател от затвора в Пловдив Станко С. бе пуснат под парична гаранция от 10 000 лв., след като съдия Ирина Джунева от пазарджишкия Окръжен съд прецени, че няма опасност той да се укрие и да попречи на разследването.Държавният обвинител настояваше за постоянна мярка \" задържане под стража\" и подчерта, че наказанието, което се предвижда за незаконната лихварска дейност, е от 5 до 10 години затвор, глоба и конфискация на част от имуществото му. Прокуратурата разполага с обясненията на 18 свидетели-предимно от ромски произход, на които надзирателят е давал частни заеми.Адвокатът на Станко пък обясни, че неговият клиент работи като надзирател от 9 години, имал безупречна репутация и нямал нито една противообществена проява и затова поиска по-лека мярка. Самият надзирател обясни в залата, че като раздавал заеми на своите съселяни си мислел, че им прави услуга и не знаел, че върши престъпление.", "date": "2018.03.25", "title": "Пуснаха срещу 10 бона гаранция надзирателя-лихвар"}
{"url": "https://news.bg/world/obviniha-gratski-koraben-magnat-v-trafik-na-narkotitsi.html", "text": "Тежки обвинения за трафик на наркотици бяха повдигнати срещу гръцкия корабен магнат Вангелис Маринакис, съобщават медиите в Атина.Предприемачът отрече обвиненията.През 2014 г. гръцката брегова охрана конфискува тон хероин в пристанище Пирея. Той беше открит в танкера Noor-1. По-късно на същия кораб властите откриха други 1,1 тона наркотици. Цената на намерения хероин се оцени на около 200 милиона евро. Това беше най-голямата пратка от дрога, която някога е била конфискувана от гръцката полиция.Вангелис Маринакиса е обвинен, че е финансирал работата на танкера Noor-1 и участвал в престъпната общност. Също така са разследвани роднини и бизнес обкръжението на Вангелис Маринакис.Гръцкият корабен магант е и собственик на футболните отбори \"Олимпиакос\" Пирея и \"Нотингам Форест\". Миналата 2017 г. Вангелис Маринакис беше обвинен, че е организирал черно тото.", "date": "2018.03.25", "title": "Обвиниха гръцки корабен магнат в трафик на наркотици"}
{"url": "https://news.bg/world/karvavi-sblasatsi-v-rio-de-zhaneyro.html", "text": "Най-малко седем души загинаха при сблъсъци с полицията в Рио де Жанейро, предаде Ройтерс.Опит за арест на заподозрян е предизвикал безредиците. Полицаите са опитали да задържан заподозрян за убийството на техен колега по-рано тази седмица.Минути по-късно патрулът е бил атакуван от местни жители.В средата на февруари правителството възложи на армията командването на силите за сигурност, в опит да се справи с разпространението на наркотици в по-бедните части на Рио де Жанейро.Бразилия е вторият най-голям потребител на кокаин и \"крек\" с десетократно увеличение за периода 2003-2010 година.90 % от наркотиците пристигат от Боливия и Перу, а останалите 10 от Колумбия. За 80 % от марихуана в Бразилия пък е отговорен Парагвай.", "date": "2018.03.25", "title": "Кървави сблъсъци в Рио де Жанейро"}
{"url": "https://news.bg/world/v-sasht-poiskaha-zabrana-na-orazhiyata.html", "text": "Многолюдни демонстрации заляха американските градове с искания за забраната за продажба на оръжията, съобщава АП.Тя бе свикана от ученици от гимназията в Паркланд, Флорида, където миналия месец 19-годишен психопат застреля 14 гимназисти и 3 възрастни.Стотици хиляди хора се стекоха във Вашингтон, за да поискат ефективен контрол върху продажбите на оръжие в САЩ.Многолюдни демонстрации се състояха в самия Паркланд, както и в Атланта, Бостън, Чикаго, Лос Анджелис, Далас, Сиатъл, Хюстън и редица други градове.Звездите Пол Маккартни и Дженифър Хъдсън се включиха в протести за засилване на контрола над огнестрелните оръжия в САЩ. И двамата са лично засегнати от насилие, при което са използвани огнестрелни оръжия.Париж и Австралия също се включиха в протестите.", "date": "2018.03.25", "title": "В САЩ поискаха забрана на оръжията"}
{"url": "https://news.bg/world/izrael-udari-hamas-v-gaza-1.html", "text": " Авиацията на Израел удари ивицата Газа. Цел са били съоръжения на ислямисткото движение Хамас.Това разкрива в. \"Аарец\".Целта на ударите е военната база на Хамас, разположена в южната част на ивицата Газа в град Рафа.Въздушната атака е в отговор на действията на четирима палестинци, които проникнаха на територията на Израел в събота. Те дори повредиха разделителната ограда и се опитаха да запалят строителната техника там.Вестникът отбелязва, че при пристигането израелската армия нарушителите избягали.", "date": "2018.03.25", "title": "Израел удари Хамас в Газа"}
{"url": "https://news.bg/world/v-sasht-otnovo-iskat-dostap-do-smartfonite.html", "text": "Министерството на правосъдието на САЩ възобнови въпроса как да се задължат технологичните компании да предоставят достъп до информацията, съхранявана на устройства, произведени от тях, на американските правоприлагащи органи. Това се посочва в статия, публикувана в събота във вестник \"Ню Йорк таймс\".Служителите на ФБР и Министерството на правосъдието се консултират с експерти относно това как на техническо ниво би било възможно да се осигури достъп на властите до кодирана информация, съхранявана на смартфони и други устройства. Става въпрос за данните, свързани с различни разследвания на тероризма. Американското министерство на правосъдието смята, че тази техника няма да стане по-уязвима за хакерите. По-рано този въпрос вече беше повдигнат няколко пъти, включително и при администрацията на 44-ия президент на САЩ Барак Обама.Редица американски технологични компании придават голямо значение на криптирането на информация от потребителите на техните устройства, което води до конфликти с правоприлагащите органи.\"Епъл\" отказва да даде достъп и ФБР беше принудено да използва хакери, за да получи достъп до смартфон на терорист.Близо до 7800 телефона нямат достъп властите н САЩ дори и след разрешение на съда, отбелязват експертите.", "date": "2018.03.25", "title": "В САЩ отново искат достъп до смартфоните"}
{"url": "https://news.bg/society/dnes-e-blagoveshtenie-1.html", "text": "Днес православната църква чества един от най-светлите си празници - Благовещение. На този ден се възпоменава благата вест, донесена от Архангел Гавраил на Дева Мария - че тя ще роди Спасителя на човечеството, сина Божий Иисус Христос.Това е едно от най-радостните събития в историята на изкуплението на човечеството от греха, от злото.Празникът е утвърден от Православната църква през VII век. За него разказва Евангелието от Лука, глава 1, ст. 26-38.Дева Мария, изпълнена с недоумение, поради свръхразумната тайна, разкрита й от Божия служител, със смирение и послушание изрекла думите: \"Ето рабинята Господня; нека ми бъде по думите ти\" (Лука 1:38).От този миг насетне неизказана радост изпълвала чистото сърце на девицата от Назарет. А когато нейният Син - Богочовекът Иисус Христос, страдал и умрял на Голготския кръст, тя, както никой друг на тая земя, изживяла ужаса на човешката неправда, за да стане оттогава и завинаги най-усърдната наша застъпница пред Бога.Днешният в християнската традиция се почита като празник на майката.За българите празникът е известен още като Благовец. В народните традиции Благовещение се счита за \"половин Великден\".На този ден пробиват ушите на малките момичета, дамгосват агнетата и яретата, защото се вярва, че няма да ги боли.По мястото си в календара Благовец стои най-близко до пролетното равноденствие и българите го свързват с пролетта. Вярва се, че на този ден долита кукувицата, за да извести, че зимата си е отишла и настъпва лятото, мечката се събужда от зимния си сън, змиите и гущерите излизат от леговищата си, самодивите - господарки на горите, поляните и изворите, се завръщат във владенията си.На Благовец се спазват редица забрани с предпазващо човека значение. Момите и младите булки не излизат рано за вода, за да не срещнат самодивите. Вярва се, че от техния поглед младите могат да погрознеят, да се разболеят или да умрат. През целия ден жените не докосват игли, куки и конци, за да избегнат ухапвания от змии през лятото.В ранното утро ритуално се прогонват от дома дивите твари.Имен ден празнуват Благовест, Благовеста, Благой, Блага.", "date": "2018.03.25", "title": "Днес е Благовещение"}
{"url": "https://news.bg/world/gugal-pochete-s-dudal-gartsiya.html", "text": "Гугъл почете с дудъл Гърция. Това разкриват гръцките медии.На 25 март Гърция отбелязва годишнината от въстанието през 1821 г. След дълги години на битки и дипломатически ходове, победи и поражения, накрая то довежда до война между Турция и Русия, до освобождаването на Гърция и до създаването на независима гръцка държава.Гърците са извоювали своята независимост през 1829 г., но за Ден на Независимостта и за свой национален празник са избрали 25 март 1821 г. (Благовещение). На тази дата Митрополитът на Патра Германос издига гръцкия флаг и този ден се смята за начало на борбата им срещу турското владичество, увенчала се с успех 8 години по-късно.На този ден в цялата страна се организират шествия и празнични тържества. Освен в Гърция, 25 март се чества масово и от гърците, живеещи в САЩ и на остров Кипър.По традиция националният празник се отбелязва с голям военен парад в столицата и на други места в страната.", "date": "2018.03.25", "title": "Гугъл почете с дудъл Гърция"}
{"url": "https://news.bg/world/mislyat-za-vrashtaneto-na-rusiya-v-g-7.html", "text": "Западът трябва по-активно да използва канали за диалог с Русия, като един от тях може да бъде форматът на Г-7 + 1.За това настоя в интервю за в. \"Велт ам зонтаг\" председателят на Свободната демократическа партия (СвДП) на Германия Кристиан Линднер.- Препоръчвам да се засили използването на съществуващите канали за преговори с Москва. Освен това Русия отново трябва да се доближи до кръга на страните от Г - 8. Една междинна стъпка може да бъде форматът на G7 + 1 , каза Кристиан Линднер.Ръководителят на СвДП също така каза, че е необходимо да се мисли за изпълнението на \"задължителни\" санкции срещу Русия запълното прилагане на споразуменията от Минск за деескалация на конфликта в източната част на Украйна. В същото време, политикът добави, че ограничителните мерки \"са необходими сега\".През 2014 г. Руската федерация се оттегли от Г-8, когато членове на организацията, представлявана от САЩ, Великобритания, Франция, Италия, Германия, Канада и Япония обявиха бойкот на организаторите на срещата на върха, \"Осем\" в Сочи заради събитията в Крим.", "date": "2018.03.25", "title": "Мислят за връщането на Русия в Г-7"}
{"url": "https://news.bg/world/politsai-ubiti-pri-zasadi-v-irak.html", "text": "Най-малко 8 полицаи са били убити при засада в Ирак, съобщава Анадолската агенция. Нападението е станало на магистралата Багдад - Киркук. Полицаите са били спрени. Под заплаха с оръжие служителите на силите на реда са били отведени на близък хълм.Там те са били екзекутирани. Отговорност за деянието беше поета от Ислямска държава.Районът на инцидента е отцепен от силите на реда и милиции на шиитското опълчение Хашд аш Шааби.", "date": "2018.03.25", "title": "Полицаи убити при засади в Ирак"}
{"url": "https://news.bg/regions/api-snyag-magla-i-dazhd.html", "text": "Температурите са в интервала от - 4° до + 12°. Времето над страната е облачно. Вятър има в областите Велико Търново, Търговище, Смолян, Разград, Шумен. Слаб дъжд вали в областите и в районите на Криводол /обл. Враца/. Слаб сняг вали в областите Шумен и в районите на Лъки и Лисичково /обл. Пловдив/.Това съобщават от АПИ.Пътните настилки са предимно мокри, на места заснежени, частично заледени и обработени. Намалена видимост поради мъгла до 50 м има в районите на Шипково и пр. \"Троянски\" /обл. Ловеч/ и Телиш /обл. Плевен/.Състояние на автомагистралите::Област София: Ограничено е движението по пътната връзка София-Костенец на пътен възел \"Мухово\" на АМ \"Тракия\" при км 46 в посока гр. Костенец и гр. Ихтиман поради ремонтни дейности.Обходни маршрути:- за направлението София - Костенец през пътен възел \"Ихтиман\" при км 34+000.- за направленията Ихтиман - Пловдив и Костенец - Пловдив през пътен възел \"Церово\" при км 69+167. Движението по АМ \"Тракия\" в посоките София - Бургас и обратно е без ограничения. През пътния възел може да се минава идвайки от Бургас в посока гр. Костенец и гр. Ихтиман. Срок до 30.04.2018 г.: няма ограничения.: няма ограничения.: няма ограничения.: няма ограничения.:Област София: Движението по АМ \"Люлин\" в посока София от км 7+100 до км 12+860 е ограничено за всички МПС поради изтичане на кална маса и опасност от срутване на скална маса на пътното платно при км 9+600. Ограничението е от втори тунел \"Люлин\" до първи тунел \"Мало Бучино\", където движението на всички МПС се осъществява двупосочно в платното посока София - Перник.Алтернативни маршрути:- за автомобили до 12 тона по път I-1 от пътен възел Драгичево - Владая - София и обратно.- само за леки автомобили по път 1801 Перник - Мало Бучино - Суходол и обратно. Срок до 04.04.2018 г.;Движението по АМ \"Люлин\" в тунел \"Мало Бучино\" посока София се осъществява в една лента поради активизирало се свлачище в аварийната лента след тунела. Ограничена е активната лента, като движението се извършва в изпреварващата лента. Срок до 26.03.2018 г.- \"Върбишки\" - затворен за всички МПС. Срок: целогодишно;- \"Златишки\" - затворен за всички МПС. Срок: целогодишно;- \"Айтоски\" - отворен за всички МПС;- \"Печинско\" - отворен за всички МПС;- \"Ришки\" - отворен за всички МПС;- \"Републиката\" - отворен за всички МПС;- \"Рожен\" - отворен за всички МПС;- \"Предел\" - отворен за всички МПС;- \"Обзорски\" - отворен за всички МПС;- \"Превала\" - забранен за МПС над 12 т;- \"Троянски\" - забранен за МПС над 12 т;- \"Котленски\" - забранен за МПС над 12 т;- \"Вратник\" - забранен за МПС над 10 т. Срок: целогодишно;- \"Дюлински\" - забранен за МПС над 3,5 т. Срок: целогодишно;- \"Пампорово\" - забранен за МПС над 3,5 т. Срок: целогодишно;- \"Петрохан\" - забранен за МПС над 12 т;- \"Твърдишки\" - забранен за МПС над 10 т. Срок: целогодишно;- \"Шипка\" - забранено е движението на МПС, предназначени за превоз на товари с технически допустима максимална маса над 12 т от категория N3, както и тегленето на ремаркета и полуремаркета с технически допустима максимална маса над 10 т от категория О4. Срок: целогодишно", "date": "2018.03.25", "title": "АПИ: Сняг, мъгла и дъжд"}
{"url": "https://news.bg/weather/zatoplya-se.html", "text": "Днес преди обяд над западната половина на страната облачността временно ще се разкъса, но по-късно през деня отново ще се увеличи и на отделни места, главно в планинските райони, слабо ще превали.Това съобщават от НИМХ към БАН.Ще духа слаб в Източна България до умерен вятър от изток-югоизток. Максималните температури ще са между 4° и 9°, в югозападните райони до 12°. През нощта в Югозападна България валежите ще се активизират.Над планините ще преобладава облачно време. Временни разкъсвания на облачността ще има преди обяд над масивите в Западна България, но по-късно през деня облачността отново ще се увеличи и на отделни места там ще превали слаб сняг. Ще духа умерен до силен вятър с южна компонента. Максималната температура на височина 1200 ще е около 3°, на 2000 метра - около минус 2°.Над Черноморието ще остане облачно, почти без валежи. Ще духа умерен вятър от изток-югоизток. Максималните температури ще са 7°-8°. Вълнението на морето ще е 2 бала. Температурата на морската вода е 6° - 7°.", "date": "2018.03.25", "title": "Затопля се"}
{"url": "https://news.bg/regions/stara-zagora-praznuva-105-godini-ot-odrinskata-epopeya.html", "text": "В Стара Загора започват честванията за навързването на 105 години от Одринската епопея. По случай Деня на Тракия в Стара Загора ще се проведат общоградски тържества, съобщи Фокус.Програмата започва днес от 10 часа в зала \"Св. Климент Охридски 1858\" в Народното читалище в града. Програмата ще се открие с детски концерт.Тържествените чествания са утре - 26 март, понеделник. От 17 часа в парк \"Тракия\" ще се проведе тържествен военен ритуал, на който ще се поставят венци и цветя пред паметник \"Одринската епопея\". След това ще има концерт, посветен на Деня на Тракия и Одринската епопея.На 26 март празнуваме най-голямата победа на Българската армия през Балканската война - превземането на Одринската крепост през 1913 г. ", "date": "2018.03.25", "title": "Стара Загора празнува 105 години от Одринската епопея"}
{"url": "https://news.bg/regions/otkradnaha-dareniya-ot-tsarkva-v-rakovski.html", "text": "Откраднати са пари от кутия с дарения в църква Раковски. Кражбата е станала от католическия храм \"Свети Михаил Архангел\" в града. Предполага се, че кражбата е извършена от деца.Кражбата коментира отец Румен Станев. По думите му кражбата е станала следобед, когато в църквата не е имало хора. Тогава извършителите влезли в храма, счупили кутията и взели част от парите. \"Сумата e може би не много голяма - 20-30 лева. Но въпросът е принципен. Посяга се на пари за бедните\", посочи духовникът.По думите на отец Румен храмът и преди е ставал обект на посегателства. \"Ние не обвиняваме тези хора. Молим се за тях, да осъзнаят какво вършат\", допълни той.Днес католическият свят празнува Цветница, съобщи Нова.", "date": "2018.03.25", "title": "Откраднаха дарения от църква в Раковски"}
{"url": "https://news.bg/society/patriarh-neofit-oglavi-svetata-liturgiya-za-blagoveshtenie.html", "text": "Негово Светейшество Българският патриарх Неофит оглави светата литургия за Благовещение.Литургията се отслужва в храм \"Св. Йоан Рилски\" в Софийската духовна семинария.Днес православната църква чества един от най-светлите си празници - Благовещение. На този ден се възпоменава благата вест, донесена от Архангел Гавраил на Дева Мария - че тя ще роди Спасителя на човечеството, сина Божий Иисус Христос.Това е едно от най-радостните събития в историята на изкуплението на човечеството от греха, от злото.Имен ден днес празнуват Благовест, Благовеста, Благой, Блага.", "date": "2018.03.25", "title": "Патриарх Неофит оглави светата литургия за Благовещение"}
{"url": "https://news.bg/education/1-133-kandutat-studenti-reshavat-zadachi-za-myasto-v-su.html", "text": "Първата кандидатстудентска сесия на Софийски университет \"Свети Климент Охридски\" за учебната 2018/2019 година продължава с изпит по математика.Изпитът започна в 9 часа. Кандидат-студентите решават задачите по изпитна тема №1. Заявление за явяване на изпита са подали 1 133 кандидати.Заместник-ректорът на Софийския университет проф. Ренета Божанкова приветства всички в Софийския университет и изрази надежда да работят спокойно, с мисъл напред и с убеденост, че наученото в училище днес ще бъде подплатено с техните отлични резултати.Деканът на Факултета по математика и информатика доц. д-р Първан Първанов също поздрави кандидат-студентите. Той припомни, че Софийският университет е на първо място в Рейтинговата система в 23 професионални направления, в които обучава студенти, а в две от тях - \"Математика\" и \"Информатика и компютърни науки\", Алма матер е на първо място с максималния брой точки 74. Той призова кандидатите да възприемат днешния изпит не като спринт, а като първата стъпка в едно маратонско бягане в специалността, която са избрали.С успешно издържан изпит по математика кандидат-студентите могат да учат в следните специалности на Софийския университет:Философия; Социология; Политология; Публична администрация; Библиотечно-информационни науки; Публични информационни системи; Философия (на английски език); Математика; Информатика; Приложна математика; Математика и информатика; Компютърни науки; Софтуерно инженерство; Информационни системи; Статистика; Физика; Инженерна физика; Ядрена техника и ядрена енергетика; Физика и математика; Астрофизика, метеорология и геофизика; Физика и информатика; Медицинска физика; Комуникации и физична електроника; Квантова и космическа теоретична физика; Фотоника и лазерна физика; Оптометрия; Физика на ядрото и елементарните частици (на английски език); Компютърно инженерство; Учител по природни науки в основна степен на образованието; Химия; Химия и информатика; Компютърна химия; Инженерна химия и съвременни материали; Геология; Комуникационен мениджмънт; Икономика и финанси; Стопанско управление.", "date": "2018.03.25", "title": "1 133 кандутат-студенти решават задачи за място в СУ"}
{"url": "https://news.bg/press/erdogan-idva-s-2-samoleta-anturazh-i-s-lichen-gotvach-gartsiya-styaga-oshte-rezhima-za-dvizhenie-po-patishtata.html", "text": "Ердоган идва с 2 самолета антураж и с личен готвачДва самолета антураж, сред които и собствен готвач, води в понеделник във Варна Реджеп Ердоган, научи \"24 часа\".Готвачът ще следи дали приготвяните за вечерята на турския президент ястия са безопасни и отговарят на мюсюлманските изисквания.Гърция стяга още режима за движение по пътищатаГлоба от 1500 евро ще плаща всеки пушач в автомобил, в който пътува дете. Това е минималната санкция в нов Закон за движене по пътищата на Гърция. В него се увеличават всички наказания, които поставят на висок риск здравето и живота на пътниците, предаде БНР.Една от най-високите остава санкцията за използване на антирадар - 2000 евро. Като \"антиобществено поведение\" вече се тълкува преминаване на червен светофар, употреба на алкохол, неправилно изпреварване. За агресивно поведение към полицай вече ще се отнема книжката.Пуснаха срещу 10 бона гаранция надзирателя-лихварОбвиненият в лихварство надзирател от затвора в Пловдив Станко С. бе пуснат под парична гаранция от 10 000 лв., след като съдия Ирина Джунева от пазарджишкия Окръжен съд прецени, че няма опасност той да се укрие и да попречи на разследването. Държавният обвинител настояваше за постоянна мярка \" задържане под стража\" и подчерта, че наказанието, което се предвижда за незаконната лихварска дейност, е от 5 до 10 години затвор, глоба и конфискация на част от имуществото му. Прокуратурата разполага с обясненията на 18 свидетели-предимно от ромски произход, на които надзирателят е давал частни заеми. Адвокатът на Станко пък обясни, че неговият клиент работи като надзирател от 9 години, имал безупречна репутация и нямал нито една противообществена проява и затова поиска по-лека мярка. Самият надзирател обясни в залата, че като раздавал заеми на своите съселяни си мислел, че им прави услуга и не знаел, че върши престъпление.", "date": "2018.03.25", "title": "Ердоган идва с 2 самолета антураж и с личен готвач, Гърция стяга още режима за движение по пътищата"}
{"url": "https://news.bg/health/izmervat-kravna-zahar-bezplatno-vav-vma.html", "text": "На 26 март, понеделник, специалисти от Клиника по ендокринология и болести на обмяната във Военномедицинската Академия (ВМА) ще извършват безплатно измерване на кръвна захар.Всеки, който желае да се възползва от това, трябва да посети здравното заведение от 10 до 10.30 часа без предварително записване. Измерването ще се осъществява във фоайето на поликлиниката на ВМА.Безплатното измерване на кръвната захар е поредната инициатива на ендокринолозите от ВМА с цел превенция и ранно откриване на социално значимото заболяване. Кампанията на ВМА е насочена именно към хора, които не предполагат, че имат захарен диабет.Според Националната асоциация на децата и младите хора с диабет българите с диабет са над 460 000, а другиЛекарите алармират, че ранните стъпки в борбата с диабета могат да бъдат решаващи и да предотвратят развитието на болестта.", "date": "2018.03.25", "title": "Измерват кръвна захар безплатно във ВМА"}
{"url": "https://news.bg/politics/v-otnosheniyata-es-turtsiya-nyama-nishto-pozitivno-spored-svetoslav-malinov.html", "text": "В отношенията между Европейския съюз и Турция няма нищо позитивно. Това заяви пред БНР евродепутатът Светослав Малинов във връзка с предстоящата утре  за затопляне на отношенията между двете страни.\"В момента е изключително трудно да се намери европейска столица, която би могла да приюти Ердоган и да разговаря с него. Няма лошо, че това става във Варна, но крайният резултат може да бъде и влошаване на отношенията\", коментира Малинов.Според него срещата във Варна утре всъщност върши много по-голяма услуга на президента на Турция Реджеп Ердоган, отколкото на ЕС. Единственият позитив за България от срещата може да е потвърждаването на ангажимента на ЕС за финансова помощ от нови 3 млрд. евро за бежанците, обясни евродепутатът.\"Още при сключването на това споразумение между ЕС и Турция, беше ясно, че то е изгодно за България и независимо, че тогава имаше крайно недалновидни български политици с опасни изказвания за това споразумение, благодарение на него в момента върху България няма бежански натиск\", коментира Малинов и добави, че този въпрос е национален проблем номер 1 за страната ни.Срещата идва на фона на влошена ситуация в Турция - арестите не спират, осъдените магистрати, журналисти, академични преподаватели. Броят на арестуваните хора продължава да расте. Всичко това доведе до влошаване на отношенията между южната ни съседка и страните членки на ЕС. Малинов припомни и че Европейският парламент замрази преговорите за членство на южната ни съседка в Съюза. По думите му в момента в ЕП не може да се събере мнозинство в подкрепа дори на одобряване на тези отношения по линия на преговорите. \"Ситуацията е на много ниско ниво на доверие и много трудно може да се направи някакъв пробив\", категоричен е политологът.", "date": "2018.03.25", "title": "В отношенията ЕС-Турция няма нищо позитивно според Светослав Малинов"}
{"url": "https://news.bg/crime/hvanaha-dvama-balgari-s-6-kg-heroin-v-rumaniya.html", "text": "Граничните власти в Румъния са заловили двама българи с 6.2 килограма хероин на ГКПП \"Калафат\", съобщи \"24 часа\".Двамата българи са на 24 и 26-годишна възраст. Те влизали в Румъния от България с автомобил, регистриран у нас. Граничните полицаи обаче решили да проверят автомобила обстойно.В хода на проверката властите откриват тайник в страничните части на задната седалка на колата. В специално пригоденото място имало скрити 12 пакета, всеки с тегло от 500 грама. В пакетите имало кафяво вещество, което при тест е отговорило на хероин, съобщават местни агенции.Според разпространено от полицията в Румъния съобщение българите са били предадени на родните власти. Предстои да започне разследване, което да установи цялата престъпна дейност на двамата.Общото количество на дрогата е 6.203 килограма.", "date": "2018.03.25", "title": "Хванаха двама българи с 6 кг хероин в Румъния"}
{"url": "https://news.bg/economics/ot-utre-patuvame-direktno-ot-sofiya-do-lyublyana.html", "text": "От днес влиза в сило лятното разписание на Летище \"София\". За първи път се пускат и .Полетите до Любляна ще са 3 пъти в седмицата - в понеделник, четвъртък и неделя. Те ще се изпълняват от авиокомпанията \"Adria Airways\". Първият директен редовен полет до столицата на Словения ще бъде утре, 26 март, от 15.30 часа.Припомняме, отварянето на пряка въздушна линия между столиците на България и Слвоения се обсъжда .От днес стартират и ежедневните полети на компанията \"Wizz Air\" до Атина. От утре - 26 март, понеделник, авиокомпанията пуска и полети до новата за Летище \"София\" дестинация - Ница. Полетите до Ница ще са в понеделник и петък.Редовните полети на \"Wizz Air\" до столицата на Португалия Лисабон започват на 27 март, вторник. Тогава започват и полетите до Малага. Полетите до Лисабон и Малага ще са всеки вторник и събота.Авиокомпания \"Ryanair\" също предлага нова директна линия - до крайбрежния кипърски град Пафос. Полетите ще стартират от 26 март и ще се изпълняват три пъти седмично - в понеделник, сряда и петък.През летния сезон са планирани и голям брой чартърни полети от летище София до Турция, Египет, Италия, Мароко, Гърция, Тунис. Най-голям брой чартърни полети се очаква да има в периодите май-юни и септември-октомври, имайки предвид климатичните особености на дестинациите, към които е насочен трафикът.Спрямо предходния летен сезон тази година се очаква ръст от 47% на чартърните полети, съобщават от Летище \"София\". Очаква се и двойно увеличение на броя заминаващи пътници - с около 40 хил. души.", "date": "2018.03.25", "title": "От утре пътуваме директно от София до Любляна"}
{"url": "https://news.bg/society/bdzh-puska-predvaritelno-bileti-za-velikden-1.html", "text": "БДЖ въвежда предварителна продажба на билети за всички бързи влакове за удобство на всички клиенти, които предвиждат да пътуват с влак през периода на Великденските празници. Продажбата на билетите започва от утре, 26 март, понеделник.Покрай празници БДЖ има практиката да удължава обичайния срок за предварителната продажба на билети и седящи места за бързите влакове. По принцип срокът за предварителна продажба е 5 дни. Покрай великденските празници обаче срокът ще се удължи до 15 дни. По този начин се дава възможност на клиентите да планират предварително своите пътувания, както и своевременно да закупят билет и резервация за седящо място за предпочитания от тях влак, посочват от дружеството.Предварителната продажба на билети ще се извършва във всички гари и железопътни бюра в страната през периода от 26 март до 9 април.За празничните дни БДЖ предвижда и да осигури и допълнителни вагони за влаковете, които пътуват по основните направления в страната.От железницата напомнят и че за определени влакове може да се закупят билети и онлайн. Системата за онлайн резервации и продажба на билети предлага бърз, лесен и модерен начин за закупуване на железопътни билети, независимо от местонахождението на клиента, като позволява и възможност за визуален избор на спални и седящи места, съгласно композицията на всеки влак.Разплащането става по електронен път с най-масово разпространените кредитни и дебитни карти. Билетът се получава на електронната поща на регистрирания клиент, след което се разпечатва на хартиен носител. Особено удобна за клиентите е възможността да се закупуват билети от таблети и смартфони. По този начин не е задължително билетът да се разпечатва на принтер, тъй като той се валидира от кондуктора във влака директно от мобилното устройство.", "date": "2018.03.25", "title": "БДЖ пуска предварително билети за Великден"}
{"url": "https://news.bg/bulgaria/tundzha-prelya-pri-elhovo-ima-navodneni-rayoni.html", "text": "Река Тунджа преля край Елхово - лунапаркът, стадионът, кооперативният пазар в града вече са под вода, предаде bTV.До критичното ниво остават само 18 сантиметра. Нивото на реката е 3.77 метра.От сутринта то се е повишило едва с 2 сантиметра, но вече има залети участъци. От областната управа успокояват, че няма опасност, защото не вали. Денонощна охрана пази наводнените райони, за да не преминават хора.Диги с чували са изградени на няколко реда около ниските точки на реката в парка на Елхово.От община Елхово са категорични, че наводнените мазета са от подпочвени води, а не от преливащата Тунджа.Най-тежко е положението с лунапарка. Около 50 са служителите на атракционите, но сега работят само търговците на понички и захарен памук.След седмица в града има панаир. Хората се надяват лунапаркът да остане.Край Ямбол нивото на Тунджа е започнало да спада в следобедните часове и областният управител се надява утре то да спадне и край Елхово.", "date": "2018.03.25", "title": "Тунджа преля при Елхово, има наводнени райони"}
{"url": "https://news.bg/world/otnovo-za-novichok-zashto-sledite-vodyat-kam-moskva.html", "text": "Нещо като пистолет и две ампули със сравнително безопасни субстанции, които при смесването си обаче образуват силно отровното нервнопаралитично бойно вещество \"Новичок\". Следва изстрел от близко разстояние, а жертвите на покушението нямат никакъв шанс да останат невредими.Такъв е може би развоят на случилото се в началото на март в Солсбъри, казва Вил Мирзаянов, който през 70-те и 80-те години на миналия век е участвал в Съветския съюз в разработването на бойното нервнопаралитично вещество. \"Дори не е непременно необходимо да се улучи целта. Един изстрел в близост до мишената е достатъчен - това моментално трови въздуха\", казва пред Дойче Веле 82-годишният Мирзаянов, който от над 20 години живее в САЩ. Именно той е човекът, който през 1992 година разказа на света за съществуването на \"Новичок\".\"Това е като пръстов отпечатък\"Кой стои зад покушението срещу бившия двоен агент Сергей Скрипал и дъщеря му Юлия? Великобритания обвинява Русия, която на свой ред категорично отрича и настоява британците да представят доказателства. Засега Лондон е показал тези доказателства - или по-скоро улики, само на своите най-близки съюзници - САЩ, Германия и Франция, които след това застанаха твърдо на страната на Великобритания.Британската министър-председателка Тереза Мей огласи най-напред две възможни версии: Русия или сама е организирала покушението, или е допуснала опасното химическо оръжие да попадне в чужди ръце. В резултат московският вестник \"Новая газета\" публикува мнението на един високопоставен руски експерт по химическите оръжия, пожелал да остане анонимен. По неговите думи, има вероятност през 1990-те години \"Новичок\" да е попаднал по някакъв начин в ръцете на руски престъпни групи или на чужди тайни служби.Откакто обаче Москва подмина с мълчание поставения ѝ от Лондон срок да вземе отношение по случая, британското правителство вече изхожда единствено от първия вариант - тоест, пряко участие на Русия в покушението срещу Скрипал. И до днес обаче остава неясно как точно е станало отравянето, има ли конкретни заподозрени и какъв е мотивът за покушението. В реч пред британския парламент Тереза Мей заяви, че Русия не само е разработила въпросната отрова, но и продължава да е в състояние да я произвежда. Мей добави освен това, че и в миналото е имало \"организирани от държавата убийства\" и че Москва разглежда някои \"предатели като легитимни мишени\".Засега не знаем дали покушението в Солсбъри наистина е било извършено с пистолет, както предполага Вил Мирзаянов. Но защо британците са толкова сигурни, че следите водят към Русия? Дали пък наистина не разполагат с убедителни доказателства? Експерти смятат, че отговор може да даде именно използваната при атентата отрова.Германски токсиколог, пожелал анонимност, твърди, че има вероятност водещи изследователи в САЩ и във Великобритания не само да знаят точната формула на \"Новичок\", но и да имат проби от това вещество, смятано за едно от най-отровните измежду всички познати химически вещества. След покушението срещу Скрипал лабораторните анализи бяха извършени в свръхмодерната военна химическа лаборатория в Портън Даун край Солсбъри. \"Ако Великобритания успее да разгадае молекулярната структура на тези субстанции, ако успее да идентифицира и вторичните продукти, тогава произходът на отровата може да бъде доказан съвсем еднозначно\", убеден е експертът.\"При синтезата на \"Новичок\" е нужен и трети компонент - така нареченият Promoter. Реакцията между двата основни компонента приключва незабавно, ако липсва този трети компонент\", казва Вил Мирзаянов и допълва, че англичаните очевидно знаят това покрай т.нар. \"Продукт 33\" - руски вариант на отровния газ VX. По всяка верятност такъв Promoter е бил използван и при \"Новичок\". \"Това е като пръстов отпечатък\", казва Мирзаянов.Същото твърди и германският експерт Ралф Трап: \"Има \"пръстови отпечатъци\", които могат да бъдат извлечени от субстанциите и междинните продукти, използвани при производството на бойното вещество. Ако имаш достъп до този суров материал, можеш да докажеш, че става дума за конкретно бойно вещество, което идва от конкретна лаборатория.\"\"Единственото обяснение\"\"Новичок\" не фигурира в списъка със забранените субстанции на Организацията за забрана на химическите оръжия (OPCW). А не фигурира там, защото навремето Съветският съюз съвсем умишлено се е погрижил въпросните субстанции да останат извън списъка, твърди германският токсиколог, пожелал анонимност. Още по-тежки обвинения отправя Вил Мирзаянов: \"Западът си затваряше очите за много от нещата, които се случиха в Русия. И загуби. Руснаците изиграха Запада, който дълго време вярваше, че в Русия ще се наложи демократичният ред, в резултат от което проблемите ще се решат от само себе си. Но западният свят подцени характера на руския режим, който в никакъв случай не искаше да издаде тайната \"Новичок\". Това е първото бойно отровно вещество, разработено от руснаците. И Москва много се гордее с него. Всички други смъртоносни отрови, като зарин или VX, са все чужди разработки\", казва Мирзаянов.Ако Русия наистина стои зад покушението в Солсбъри, съвсем логично е да се запитаме защо е избрала отрова, която може да бъде идентифицирана и чийто произход може да бъде доказан. \"Беше ясно, че веществото ще бъде разкрито\", посочва пожелалият анонимност токсиколог и добавя: \"Възможно е Москва да е целяла точно това - да демонстрира, че и на чужда територия предателите не са недосегаеми. За мен това е единственото обяснение\".", "date": "2018.03.25", "title": "Отново за „новичок“ - защо следите водят към Москва? "}
{"url": "https://news.bg/bulgaria/izvanredni-merki-za-sigurnost-vav-varna-za-sreshtata-es-turtsiya.html", "text": "Засилени мерки за сигурност са предприети във Варна за срещата на върха между ЕС и Турция, до която остават по-малко от 24 часа, предаде БНТ.В понеделник, 26 март, в резиденция \"Евксиноград\" край морската ни столица европейските лидери, премиерът Бойко Борисов и турският президент Реджеп Ердоган ще обсъдят отношенията между ЕС и Турция, както и мигрантското споразумение от 18 март 2016 година.Преди работната вечеря е предвидена среща между турския президент и българския премиер, заедно с енергийните министри на двете държави.За отразяване на събитието са акредитирани 120 журналисти.Градът се подготвя от седмица за визитата на високо ниво. От МВР обявиха, че до последния момент няма да бъдат оповестени и улиците, които евентуално ще са затворени.Всички силови структури във Варна са мобилизирани, за да осигурят безопасността на гостите преди и по време на разговорите в резиденция \"Евксиноград\". От полицията и общината запазиха в тайна част от мерките, които ще предприемат за организацията и охраната на събитието.Очаква се европейските лидери Жан-Клод Юнкер и Доналд Туск, както и президентът на Турция Реджеп Ердоган, да кацнат на летище Варна в понеделник следобед. След това официалните гости ще бъдат транспортирани до резиденция \"Евксиноград\", но маршрутът се пази в тайна заради сигурността на участниците в срещата.Разговорите между лидерите на Европейския съюз и турския президент Реджеп Ердоган ще започнат в 19:00 часа. Според турски медии, те ще продължат около два часа. След срещата ще има пресконференция.Въпреки лошото време и ниските температури, от седмица екипи на почистващите фирми премахват сухите листа покрай пътя, косят тревните площи и засаждат цветя.Съобщава се, че косенето и почистването на тревните площи се изпълнява по график, за да може градът да е в най-добрия си вид за важната среща. Паралелно с почистването на тревните площи бяха запълнени и дупките по пътя към резиденцията.Това ще бъде второто посещение на Ердоган във Варна. През 2012 година, в качеството си на премиер на Турция, той участва в тристранна среща с министър-председателя Бойко Борисов и премиера на Катар.Освен представители на българските, европейските и турските медии, в морската ни столица ще има три екипа на \"Ал- Джазира\", както и китайски и японски журналисти.", "date": "2018.03.25", "title": "Извънредни мерки за сигурност във Варна за срещата ЕС-Турция"}
{"url": "https://news.bg/world/curiosity-zapochva-nova-misiya-za-lov-na-voda-na-mars.html", "text": "Роувърът Curiosity, започва нова мисия на Марс - изследване на зона с глинести минерали, предполагащи наличието на вода, съобщи американската космическа агенция NASA.Космическият апарат е на червената планета вече повече от 2000 марсиански дни. Денонощието на Марс, наричано от учените сол, е с малко по-голяма продължителност от земното - 24 часа 39 минути и 35 секунди.На изображението е заснета планината Монт Шарп, която Curiosity изкачва от 2014 г. насам. В центъра се вижда следващият голям обект за изследване - участъкът с глинести минерали, който изследователите по-рано са проучвали с наблюдения от орбита.Наличието на формации от такива минерали означава присъствие на вода. Учените вече установиха, че по-долните слоеве на Монт Шарп са формирани в пределите на езера, които някога са се простирали по дъното на кратера Гейл.Новата територия, която Curiosity започва да изследва, ще позволи на на NASA да обогати знанията за \"съдбата\" на марсианската вода - колко дълго се е задържала в този район и доколко условията в древността на планетата са били подходящи за живот.Екипът на Curiosity няма търпение да изследва новите проби от глиноносните скали, които роувърът ще анализира в бордовите си лаборатории. Той вече тества за предстоящата нова мисия сондите си, които ще използва за първи път от декември 2016 г.Космическият апарат кацна на марсианската повърхност през август 2012 г. Досега той е изминал 18.7 километра в наблюдения, събиране на проби и изследвания. През 2013 г. откри доказателства, че някога на Марс е имало езеро от прясна вода, съдържащи всички химически съставки за съществуването на микроорганизми.От започването на проучванията на Монт Шарп през 2014 г. Curiosity откри следи от действието на течаща вода и вятър. По вертикал са изследвани над 600 фута скали, носещи белези от древни езера и подпочвени води. Според учените, условията на Марс са се запазили такива в продължение на милиони години.", "date": "2018.03.25", "title": "Curiosity започва нова мисия за „лов“ на вода на Марс "}
