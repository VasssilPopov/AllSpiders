{"url": "https://news.bg/bulgaria/rumen-petkov-referendumat-v-makedoniya-e-lichen-proval-na-stoltenberg.html", "text": "Като личен провал за генералния секретар на НАТО Йенс Столтенберг вижда референдума в Македония председателят на АБВ Румен Петков. Така тълкува Петков ниската активност, регистрирана на допитването. Според него, редно е Столтенберг да направи съответните изводи и да се замисли дали мястото му е на такъв пост.Румен Петков направи изявлението си в Перник, съобщиха от пресцентъра на партията.Той сподели позицията на партията относно казуса с името на страната, както и до какво е довел натискът от НАТО и ЕС за разширяване. \", посочи лидерът на АБВ.Според Петков, натискът от страна на ЕС и НАТО са довели до излишно етническо и политическо напрежение в страната.\"каза Петков, припомняйки за случилото се с Косово и Украйна\", категоричен бе Румен Петков.В следващия Европейски парламент трябва да попаднат убедени европейци, които да се борят за премахване на двойните стандарти, за намиране на решения, които не представляват посегателство върху националната идентичност на която и да е държава, и които очертават бъдеще за обединена Европа, а не са в битка за миналото, категоричен е той.Припомняме, че Русия обвини Запада, че нарочно бърза да присъедини Скопие към ЕС и НАТО. Над 90 процента от гласувалите в допитването одобриха споразумението от Преспа при избирателна активност около 37 процента.Опозиционната македонска партия ВМРО-ДПМНЕ определи като неуспешен референдума и настоя за оставка на сегашния кабинет на социалдемократите и създаване на техническо правителство с мандат 100 дни.", "date": "2018.10.04", "title": "Румен Петков: Референдумът в Македония е личен провал на Столтенберг"}
{"url": "https://news.bg/politics/gerb-se-ozabiha-na-demokratite-v-zashtita-na-fandakova.html", "text": "В София екипът на кмета Йорданка Фандъкова реализира едни от най-мащабните цялостни ремонти от десетилетия. Сред тях е и , коментират в своя позиция от ГЕРБ-София.\"Всеки софиянец знае какво беше състоянието на улицата преди ремонта. Затова и искането на оставка, затова че се работи, от партиите \"Демократична България\" и ДСБ, е обикновена политическа истерия\", обясняват те.ГЕРБ намират за скандално да се сипят обвинения за корупция, безотговорност и некадърно управление от представители на тези, които носят отговорност за най-големия погром в най-новата история на София.\"Точно тяхното управление беше станало синоним на продажби и приватизация на детските градини на София, на скандалните заменки на знакови имоти срещу панелни апартаменти\", допълват в позицията си от ГЕРБ-София.\"Ако трябва да припомняме конкретика, можем да призовем Магдалена Малеева от \"Демократична България\" да каже от личен пример срещу колко панелни апартамента в крайните квартали на София е получила тенис кортовете в Борисовата градина\", коментират те.ГЕРБ-София коментират, че \"категорично не приемаме никакви поучения и съвети от хора, които са доказали своята арогантна управленска немощ. На колегите от \"Демократична България\" препоръчваме преди да дават оценки за работата на столичния кмет и неговия екип, първо да се явят на избори, да спечелят мнозинство и тогава да дават или реализират управленски решения\".За всички тях е ясно, че \"сегашната истерия е само част от предизборната им кампания. За тях цветът на паветата по ул. \"Граф Игнатиев\" няма значение\", добавят те в своята позиция.", "date": "2018.10.04", "title": "ГЕРБ се озъбиха на демократите в защита на Фандъкова"}
{"url": "https://news.bg/world/ungariya-osporva-direktivata-za-komandirovanite-rabotnitsi-v-sada-na-es.html", "text": "Унгария оспорва в Съда на ЕС  съобщава \"Ройтерс\", позовавайки се на съобщение на правителството.Унгария настоява съдът да отмени обявената през юли директива, която гарантира, че работниците от една страна членка, командировани в друга държава, ще получават еднакво заплащане за еднакъв труд като местните работници.Тази реформа \"не служи за защита на командированите работници, а де факто...е инструмент за протекционизъм\", се отбелязва в съобщението на правителството.Полша и Унгария се опитват да блокират директивата, която е лансирана от френския президент Еманюел Макрон. Той искаше реформиране на системата, която позволява на хората да работят в други страни членки на ЕС с договори, които трябва само да гарантират минималната заплата на приемащата държава и които позволяват данъците и социалните разходи да бъдат поемани от родната държава на работниците. Според държавния глава на Франция системата създава нечестна конкуренция в по-богати държави като Франция и Германия.Париж се оплаква, че държавите от Централна и Източна Европа получават несправедливо предимство заради социалния дъмпинг на евтина работна ръка. Франция смята, че така нископлатените командировани работници вредят на местните работни места и подкопават защитата на пазара на труда в страните членки с по-високи заплати.Въпреки че командированите работници са под 1% от работната ръка в ЕС, повечето работят в транспорта и строителството, казусът увеличава разделението между по-бедния Изток и богатия Запад.Унгария смята, че директивата на ЕС нарушава свободата на предоставяне на услуги, установено в Договора на ЕС.Будапеща отбеляза, че Полша също оспорва регулацията.", "date": "2018.10.04", "title": "Унгария оспорва директивата за командированите работници в Съда на ЕС"}
{"url": "https://news.bg/politics/radev-doverie-shte-ima-kogato-institutsiite-rabotyat-efektivno-i-spravedlivo.html", "text": "Доверието на обществото в институциите може да бъде възстановено само ако те отговорят на очакванията за справедливост и ефективни резултати. Това заяви държавният глава Румен Радев, който разговаря днес с докладчиците на Комисията по мониторинг на Парламентарната асамблея на Съвета на Европа (ПАСЕ) Жолт Немет и Франк Швабе.По думите на президента доверието е необходимост, за да може да се осъществят промените, които гражданите отдавна очакват в правосъдието, върховенството на закона и гарантирането на свободата на медиите.\"Както младите българи, които учат, работят и търсят възможност за реализация в европейските държави, така и гражданите и възрастните хора в България, поставени в унизително положение, очакват по-високи доходи и подобряване на качеството на живот. Ефективната борба с корупцията и независимото правораздаване са задължителни условия за това\", подчерта Радев.Той беше категоричен, че приобщаването на българите зад граница с въвеждането на дистанционно електронно гласуване следва да бъде осъществявано при наличието на гаранции срещу опитите за външна намеса и контролиран вот в българските избори.Пред държавния глава докладчиците за мониторинг на ПАСЕ поставиха въпроса за постоянното \"пропадане\" на България в класациите за свобода на словото. Според проучването на \"Репортери без граници\" от тази година , последна по този показател в ЕС, включително и след държавите от Западните Балкани.В отговор президентът подчерта, че липсата на законова рамка, обхващаща дейността на всички видове медии в България, както и неясните критерии, по които се финансират много медии и техните собственици, създават предпоставки за зависимости, автоцензура и изтласкване на професионализма от различни интереси.", "date": "2018.10.04", "title": "Радев: Доверие ще има, когато институциите работят ефективно и справедливо"}
{"url": "https://news.bg/world/ep-poiska-da-se-nablegne-na-kriteriite-za-kachestvo-pri-obshtestvenite-porachki.html", "text": "Европейският парламент призова за по-добро прилагане и използване на критериите за качество при обществените поръчки, съобщиха от пресцентъра на законодателния орган.Евродепутатите одобриха доклад за обществените поръчки на пленарно заседание с 534 гласа \"за\", 54 \"против\" и 15 \"въздържал се\".Парламентът изразява дълбоко разочарование от скоростта, с която държавите членки транспонираха директивите за обществените поръчки от 2014 г., както и от многобройните закъснения и настоява процесът по транспониране да завърши бързо, без повече забавяне.Депутатите искат от Европейската комисия да улесни използването на ръководствата и другите инструменти, които подпомагат държавите членки при прилагането на рамката за обществени поръчки.Парламентът приветства факта, че много държави от ЕС са приели разпоредби за използването на критерии за качество (включително най-добро съотношение цена - качество) и насърчава тяхното систематично прилагане.При вземането на решения за покупка възлагащите органи следва да прилагат и други критерии, а не единствено цената или икономическата ефективност, като вземат под внимание качествени, екологични и/или социални аспекти и да имат предвид цялостния жизнен цикъл на продуктите, включително тяхното въздействие върху околната среда, се казва в доклада.Парламентът също така насърчава възлагащите органи да си сътрудничат с участниците на пазара, за да разработват новаторски методологии, продукти, произведения или услуги, които все още не съществуват.\"Над 250 000 публични органа в ЕС изразходват около 14% от БВП, т.е. почти 2 трилиона евро годишно за закупуване на услуги, строителни дейности и доставки\", заяви Карлуш Куелю (ЕНП, Португалия), докладчик от Комисията по вътрешния пазар и защита на потребителите.Специфичните препоръки на евродепутатите към ЕК и страните членки включват:Докладът е отговор на ЕП на две съобщения и препоръка на ЕК от 3 октомври 2017 г. за обществените поръчки. Според Комисията 55% от процедурите за възлагане на обществени поръчки все още използват най-ниската цена като единствен критерий за възлагане, вместо например за стратегически социални и екологични критерии.", "date": "2018.10.04", "title": "ЕП поиска да се наблегне на критериите за качество при обществените поръчки"}
{"url": "https://news.bg/society/radev-gord-ot-postizheniyata-na-mladite-ucheni-u-nas.html", "text": "\"От 2003 година е традиция в Гербовата зала да се връчват отличията на победители в конкурса \"Джон Атанасов\" , заяви по време на церемонията президентът Румен Радев.Той отбеляза, че за 15-та поредна година ще бъде отличен млад български учен с наградата за върхови научни постижения и приложни разработки в областта на компютърните науки и най-добри постижения в световен мащаб.Президентът сподели, че с течение на години инициативата се е обогатила и с няколко нови отличия като най-решителен пробив в компютърните технологии и най-обществено значим проект, както и грамоти за участници в международни състезания и олимпиади.Радев допълни още, че поводът е двоен, тъй като се отбелязват 115 години от рождението на патрона на конкурса - Джон Атанасов.\"Имаме и много други поводи, които трябва да отличим - големият брой участници със значими постижения, много от тях подкрепени с патенти\", подчерта той.По думите му това е повод за гордост и надежда, защото тези млади учени, където и да учат по света, те се връщат с плодовете на своя труд в България.Впечатлен съм от обществената значимост на тези разработки и поясни, че тази година е голям броят и на наградените в олимпиади.Той сподели още, че когато се среща с други държавни глави изтъква един много важен аргумент пред тях, че няма друга страна като България, в която да има толкова много призови места в областта на математика, информатика и информационните технологии в световни олимпиади и конкурси.Радев благодари на отличените, че дават основание България да се счита за държава с огромен потенциал по отношение на човешкия фактор.Един от наградените с \"Джон Атанасов\" сподели, че създаването на отлични условия за изследователска дейност е много важно и младите хора трябва да бъдат все повече насърчавани към това.", "date": "2018.10.04", "title": "Радев горд от постиженията на младите учени у нас"}
{"url": "https://news.bg/world/demokratite-i-republikantsite-v-sasht-v-sblasak-za-kavano.html", "text": "Председателят на Комисията по правосъдие към Сената на САЩ Чък Грасли заяви, че докладът на ФБР не потвърждава обвиненията в сексуален тормоз срещу номинацията на Белия дом за съдия от Върховния съд, информира \"Хил\".Вчера вечерта, които да потвърждават отправените от Кристин Форд обвинения срещу Брет Кавано пред Комисията по правосъдие към Сената.По-рано днес Сенатът получи доклада. Грасли разкри, че той не съдържа нещо, което комисията \"да не знае\".\"\", подчерта Грасли и добави, че няма доказателства.По-рано днес президентът на САЩ Доналд Тръмп обяви в \"Туитър\", че обвиненията на Форд и други две жени срещу Кавано не са подкрепени с доказателства.Кристин Блейзи Форд, която първа обвини Кавано в сексуален тормоз, говори пред Комисията по правосъдие към Сената през миналата седмица. Професорът от Университета Пало Алто обвинява Кавано в сексуално посегателство, докато са били ученици в началото на 80-те години на миналия век. Впоследствие Кавано беше обвинен и от други две жени - Дебора Рамирес и Джули Суитник.В същото време демократите разкритикуваха разследването на ФБР като \"непълно\". Демократите влязоха в сблъсък с републиканците след коментара на Грасли от Републиканската партия.Лидерът на малцинството в Сената Чък Шумър бързо отхвърли коментара на Грасли и призова документите да бъдат огласени публично. Сенатор Даян Фейнстийн от Демократическата партия заяви, че в доклада липсва най-важната част. Тя смята, че \"разследването е непълно\" и \"ограничено, вероятно от Белия дом\".Адвокатите на Форд разкритикуваха разследването, тъй като агентите не са разпитали професора.Сенатът планира да гласува номинацията на Кавано в петък (процедурен вот) и събота (окончателно гласуване). Републиканците имат 51 места в 100-местния Сенат.", "date": "2018.10.04", "title": "Демократите и републиканците в САЩ в сблъсък за Кавано"}
{"url": "https://news.bg/politics/bsp-samo-sazdavat-bezreditsi-spored-tsvetanov.html", "text": " Нямаме никакви различия със Светия синод. Това заяви пред bTV председателят на ПГ на ГЕРБ Цветан Цветанов във връзка с протестната декларация на владиците срещу Закона за вероизповеданията.\"Всичко, което беше поставено като тревожност от страна на Светия синод, смятам, че нямаме никакви различия. Правим разграничаване между собствени средства, които се събират от дейност, която осъществява българската църква, и това, което държавата за първи път ще направи, за да има субсидии за вероизповеданията в страната\", заяви Цветанов. По думите му по този начин ще се има обществен ресурс, който ще се дава от държавата. Изразходването само на този ресурс ще се контролира от държавата, а не на всичкия ресурс, както смятали владиците.\"Те са смятали, че контролът ще бъде върху всичко\", уточни събеседникът.Припомняме, законопроектът за вероизповеданията беше внесен с подписите на Цветан Цветанов, лидерът на БСП Корнелия Нинова и председателят на ДПС Мустафа Карадайъ. Представител на левицата обаче не е присъствал на срещата между църквата и властта.Цветанов коментира и поведението на левицата напоследък - според него БСП имат една единствена цел и тя е да се стигне възможно най-скоро до предсрочни избори.\"От вчерашното гледане в правна комисия БСП бламираха председателката Корнелия Нинова, защото тя е съвносител. БСП имат една единствена цел - да има неприятности в държавата, да има безредици и да им се сбъдне мечтата - да отидем на предсрочни парламентарни избори и да имат служебен кабинет, който да бъде назначен от президента Радев\", категоричен е зам.-председателят на ГЕРБ.Относно липсата на кворум в НС и отказаната от ДПС помощ при гласуването на Закона за местното самоуправление, Цветанов заяви, че ГЕРБ не са засивими от друга парламентарна партия.\"БСП искат дестабилизация още след приключването на парламентарните избори през 2017 г., защото няма как БСП да влезе в управление без служебен кабинет и да бъдат служебно назначени. Ако се задълбочи политическата криза и има невъзможност за съставяне на правителство, служебният кабинет ще управлява достатъчно дълго време\", допълни Цветанов.Според него евентуална политическа криза у нас ще убие инвеститорския интерес към страната ни и ще намали икономическия интерес. По този начин щял да се увеличи дефицитът в бюджета.Цветанов допълни, че акциите на Специализираната прокуратура напоследък не са свързани с предстоящи избори.", "date": "2018.10.04", "title": "БСП само създават безредици според Цветанов"}
{"url": "https://news.bg/world/dvama-astronavti-ot-nasa-i-rusnak-uspeshno-se-varnaha-ot-mks.html", "text": "Руска космическа капсула с трима души на борда безопасно се приземи в степите на Казахстан след шестмесечна мисия на Международната космическа станция, информира АП.Руският космически кораб Союз МС-08 се приземи в 17,44 часа местно време (11,44 часа по Гринуич). Станцията напуснаха Ендрю Фойстъл и Рики Арнолд от НАСА и Олег Артемиев от Роскосмос.Двамата американски астронавти участваха в три мисии по поддръжка извън станцията по време на тяхното 197-дневно пребиваване в орбиталната лаборатория. Артемиев участва в една мисия извън станцията с руски колега.В Международната космическа станция в момента има трима астронавти. Към тях ще се присъединят един астронавт от НАСА и един космонавт от Русия през следващата седмица.", "date": "2018.10.04", "title": "Двама астронавти от НАСА и руснак успешно се върнаха от МКС"}
{"url": "https://news.bg/world/sazdavat-mnogonatsionalna-programa-za-podgotovka-na-aviatsiyata-v-ramkite-na-nato.html", "text": "Меморандум за разбирателство за създаването на Многонационална програма за подготовка на авиацията за специални операции беше подписан днес в Брюксел между министерствата на отбраната на България, Словения, Унгария и Хърватска.Събитието се състоя в рамките на срещата на министрите на отбраната на страните-членки на НАТО.Това съобщиха от Министерството на отбраната. От българска страна документът беше подписан от заместник-министъра на отбраната Атанас Запрянов, който участва в двудневния форум.Изграждането на център за обща подготовка на авиационните формирования за специални операции на четирите държави ще оптимизира разходите за обучение на екипажите и ще унифицира тяхната подготовка по стандартите на НАТО.Вторият ден от срещата продължи със заседание на Северноатлантическия съвет с участието на върховния представител на ЕС по външни работи и политика за сигурност Федерика Могерини и министрите на отбраната на Финландия и Швеция. В рамките на заседанието бяха обсъдени въпроси, свързани със сътрудничество между НАТО и ЕС.Срещата завърши със сесия във формат \"29\", посветена на възпиращия и отбранителен потенциал на НАТО.", "date": "2018.10.04", "title": "Създават Многонационална програма за подготовка на авиацията в рамките на НАТО"}
{"url": "https://news.bg/world/kitay-se-opitva-da-smeni-prezidenta-na-sasht-izrigna-mayk-pens.html", "text": "Вицепрезидентът на САЩ Майк Пенс обвини Китай, че се опитва да смени властта в Белия дом, информира АФП.Пенс засили обвиненията срещу азиатската държава за намеса във вътрешните работи на САЩ, което бележи втвърдяване на подхода на Вашингтон към Пекин.\"\", нападна \"Няма съмнение - Китай се меси в демокрацията на САЩ\", продължи той.Пенс се позова на реклами на Китай в американските медии и на действия в политически стратегически щати заради наложените от Тръмп мита върху китайски стоки.Той също обвини Пекин, че използва различни инструменти за намеса в американската политика преди частичните избори за Конгрес в САЩ през следващия месец., подчерта Пенс.", "date": "2018.10.04", "title": "Китай се опитва да смени президента на САЩ, изригна Майк Пенс"}
{"url": "https://news.bg/crime/prokuraturata-protestira-sreshtu-prisadite-po-deloto-za-ruhnaliya-hotel-veronika.html", "text": "Окръжната прокуратура във Варна ще внесе протест срещу присъдата на Варненския окръжен съд, произнесена днес по делото за събарянето на хотел \"Вероника\" в курорта Слънчев ден.Това съобщиха от прокуратурата. Тежката трудова злополука, отнела живота на четиримата работници след рухването на сградата, се случи на 8 април 2015 година. С обвинителен акт на съд бяха предадени седем отговорни лица за смъртта на работниците Борислав Стефанов, Манол Манолов, Тодор Тодоров и Йосиф Стефанов, участвали в събарянето на хотела. Днес Варненският окръжен съд произнесе само една ефективна присъда - за Георги Г. като фактически подизпълнител на \"Бултранспорт груп\" ЕООД, като го осъди на 3 години лишаване от свобода ефективно при общ затворнически режим. Пламен Н. от фирма \"Бултранспорт груп\" ЕООД, който е бил координатор по здравословни и безопасни условията на труд и отговорник на обект \"Вероника\", получи условна присъда за срок от 3 години с 5-годишен изпитателен срок.Оправдани бяха строителният надзорник Валентин П. от фирма \"Инекс консулт\" ООД, консултант и изпълняващ строителния надзор и координатор по здравословни и безопасни условия на труд по договор, сключен между \"Инекс консулт\" ООД като изпълнител и \"Международен панаир Пловдив\" АД като възложител, Мехнур М., технически ръководител на обекта от страна на строителя \"Планекс\" ООД, експертката по строителен надзор Виолета Д. в \"Инекс консулт\", инспекторът по здраве и безопасност в \"Планекс\" ООД и координатор по здравословните и безопасни условия на труд Валентин Т, и Йовко Р., който набирал работници за събарянето на хотела.", "date": "2018.10.04", "title": "Прокуратурата протестира срещу присъдите по делото за рухналия хотел \"Вероника\""}
{"url": "https://news.bg/health/zdravniyat-model-na-ananiev-e-nelep-otseche-semerdzhiev.html", "text": "Това не е здравна реформа. Министър Ананиев се опитва да бръкне само във здравните финанси. На популярен език, здравните финанси се отнасят към здравеопазването, както бензина в резервоара на колата. Това заяви пред БНР д-р Илко Семерджиев, който два пъти оглавяваше Министерството на здравеопазването. Коментарът му е във връзка с предлаганите от МЗ варианти на здравен модел, които да демонополизират ролята на НЗОК.По думите на Семерджиев здравната система е изключително сложна и този, който не вижда целия ѝ дизайн, занимавайки се само с парите, дълбоко се лъже, че може да промени нещо. Според бившия здравен министър парите са много важна тема, но здравеопазването е нещо огромно и този, който не вижда системата, няма как да предлага промени на парче.За мен това е едно нелепо предложение, подадено с грешни изходни данни, така че няма как да получи верния резултат, категоричен е Семерджиев.\"\", заяви Семерджиев.Той допълни, че осигурителният модел работи на принципа на солидарността, а застрахователния - на принципа на риска. И двата можели да се допълват, но не и да се конкурират или заместват.\"\", обясни бившият здравен министър.Той посочи и че въвеждането на застраховки няма да спре доплащането за операции. \"\", заяви още Семерджиев.По думите му сегашният действащ здравноосигурителен модел е бил \"съсипван до неузнаваемост\" през годините.\"\", тълкува Семерджиев.\"\", категоричен е събеседникът.Семерджиев е убеден и че след 2001 година в здравеопазването не са вземани общественополезни решения.\"\", обясни в заключение бившият министър на здравеопазването.", "date": "2018.10.04", "title": "Здравният модел на Ананиев е нелеп, отсече Семерджиев"}
{"url": "https://news.bg/world/sasht-zaplashiha-che-mogat-da-napusnat-yadren-dogovor-s-rusiya.html", "text": "САЩ намекнаха, че могат да се оттеглят от важен договор от Студената война за намаляване на ядрените оръжия, ако Русия не спре да го \"нарушава\", информира АФП.Вашингтон се оплаква близо две години, че Москва разработва ракета, която е в нарушение на Договора за ликвидиране на ракетите със среден обсег на действие от 1987 г.\"\", каза постоянният представител на САЩ в Конференцията на ООН за разоръжаване Робърт Ууд.Той добави, че основен приоритет на САЩ на срещите за разоръжаване в ООН в Ню Йорк през следващата седмица ще бъде да се притиска Русия да се върне към прилагане на договора.\"\", предупреди дипломатът.Русия многократно повтаря, че крилатата ракета 9M729 не нарушава договора, но Ууд подчерта, че Москва отдавна отрича, че оръжието не съществува.Руснаците продължават да объркват, отричат, защото могат това най-добре, смята американският дипломат.По-рано тази седмица Договорът е подписан през 1987 година от американския президент Роналд Рейгън и съветския лидер по това време Михаил Горбачов.Договорът от 1987 г. забранява всички ракети с обсег на действие между 500 и 5 500 километра. Също забранява американските крилати ракети \"Пършинг\", които са разглеждани от Русия като сериозна заплаха.", "date": "2018.10.04", "title": "САЩ заплашиха, че могат да напуснат ядрен договор с Русия"}
{"url": "https://news.bg/world/erdogan-iska-referendum-za-chlenstvo-v-es.html", "text": "Може би е добре Турция да организира референдум за членство в Европейския съюз. Това заяви президентът на страната Реджеп Ердоган, цитиран от \"Ройтерс\".Той добави, че ще обсъди такава стъпка с колегите си.Турският лидер недоволства от бавното придвижване на Турция към членство в Общността.\"\", каза той на форум в Истанбул. \"Остава ни да се обърнем към 81 милиона души и да видим какво решение ще вземат тези 81 милиона души\", добави той.Държавният глава на Турция коментира и Сирия.Реджеп Ердоган обяви, че Турция няма да напусне Сирия, докато сирийският народ не участва на избори.\"\", разкри той.", "date": "2018.10.04", "title": "Ердоган иска референдум за членство в ЕС"}
{"url": "https://news.bg/world/teheran-nato-tryabva-da-se-bezpokoi-za-sasht-a-ne-za-iran.html", "text": "НАТО трябва да се безпокои за САЩ, а не за Иран.Това заяви говорителят на иранското външно министерство Бахрам Касеми, който коментира изявление на генералния секретар на Алианса Йенс Столтенберг, че Техеран оказва зловредно влияние в Близкия изток, информират ирански медии.Според Касеми Алиансът трябва да се тревожи за \"едностранните и опасни\" политики на САЩ и за нарушаването на международни ангажименти.\"\", добави говорителят.Той подчерта, че Иран е изиграл важна роля в ликвидирането на терористичните организации в Близкия изток, тъй като самата държава е мишена на терор от екстремисти. По думите му много европейски държави дължат сигурността си на \"щедрата\" борба на Иран срещу джихадистите.Коментирайки ракетната програма на Техеран, Касеми отбеляза, че неоправданото безпокойство на Запада няма ефект върху бъдещото й развитие. Той също осъди чуждото присъствие и интервенция в региона \"под претекст, че предоставят сигурност\".", "date": "2018.10.04", "title": "Техеран: НАТО трябва да се безпокои за САЩ, а не за Иран"}
{"url": "https://news.bg/world/otpuskat-do-230-miliona-evro-za-vodosnabdyavaneto-u-nas.html", "text": "До 230 милиона евро ще бъдат инвестирани за подобряването на водоснабдяването у нас. Това стана ясно след подписано днес споразумение между \"Фонд мениджър на финансови инструменти в България\" (ФМФИБ) и Европейската банка за възстановяване и развитие (ЕБРД). Европейската комисия приветства документа. Това съобщиха от Комисията в съобщение до медиите. Благодарение на 115 милиона евро от Кохезионния фонд и от национално съфинансиране, заедно с допълнителни ресурси на ЕБВР и от частни източници, подписаното споразумение се очаква да осигури инвестиции в размер до 230 милиона евро и да предостави достъп до финансиране на 16 регионални водоснабдителни предприятия с цел предоставянето на качествени услуги на гражданите. С това финансиране операторите ще могат да осигурят експлоатацията и модернизирането на своите съоръжения за водоснабдяване и пречистване на отпадъчни води.За периода 2014—2020 г. над 1 милиард евро от Кохезионния фонд ще бъдат инвестирани за по-добро водоснабдяване и пречистване на водите в България., заяви комисарят по въпросите на регионалната политика Корина Крецу  ", "date": "2018.10.04", "title": "Отпускат до 230 милиона евро за водоснабдяването у нас "}
{"url": "https://news.bg/world/daniya-nyama-da-priema-bezhantsi-prez-2018-g.html", "text": "Дания обяви, че през 2018 г. няма да приеме бежанци според квотната схема на ООН, а вместо това ще се съсредоточи върху интегрирането на пристигналите в страната, информира АФП.През 2016 г. скандинавската държава прекрати участието си в квотната система на световната организация и все още не го е възстановила.\"\", се казва в съобщение на министъра по въпросите на имиграцията Ингер Стойберг.Системата на ООН предлага преместване на бежанци в трета страна, ако държавата, където за първи път са се регистрирали като бежанци, не може да ги приеме.Ингер Стойберг добави, че на трудовия пазар се увеличава броят на бежанците, но все още има твърде много, които нямат финансова независимост.Според министерството страната е регистрирала 3 500 бежанци през 2017 г. - най-ниският брой от 2008 г.За първите 10 месеца на 2018 г. са получени 2 600 молби.", "date": "2018.10.04", "title": "Дания няма да приема бежанци през 2018 г. "}
{"url": "https://news.bg/regions/dzhigit-se-zabi-v-svetofar-na-metrostantsiya-zholio-kyuri.html", "text": "Тежко пътно произшествие стана тази сутрин в района на местростанция \"Жолио Кюри\" в столицата.Лека кола се вряза в стълба на светофара на мръстовището между улиците \"Драган Цанков\" и \"Фредерик Жолио Кюри\".Зловещата катастрофа е заснета от охранителни камери. На видеото се вижда как колата се движи с висока скорост, вследствие на което водачът губи контрол върху управлението на автомобила.Колата поднася и се забива в стълба на светофара откъм дясната врата. Автомобилът прави пълен оборот около стълба.При инцидента няма пострадали. В колата се придвижвали момиче и момче, които се разминали без сериозни наранявания.Спрямо записа от охранителната камера инцидентът е станал около 2.30 часа през нощта. От полицията в София съобщиха за news.bg, че сигналът за катастрофата е подаден около 2.40 часа през нощта.От пресслужбата на СДВР допълниха, че нямат данни дали водачът е употребил алкохол или наркотични вещества. По думите на дежурния служител в пресцентъра на МВР катастрофата се определя като \"лека\", защото при инцидента нямало сериозно пострадали хора.Линейка пристига на мястото на инцидента за 5 минути. От записа се вижда как медиците прибират в линейката пострадал човек. Стана ясно, че и двамата са прегледани в столична болница и нямат тежки наранявания.Заради ранния час в района на метростанцията не е имало пешеходци.Към момента на произшествието зад самокатастрофиралата кола има още два автомобила. Те веднага отбиват и се притичват на помощ на пострадалите.Почистването на района продължи до 8-9 часа сутринта.", "date": "2018.10.04", "title": "Джигит се заби в светофар на метростанция \"Жолио Кюри\""}
{"url": "https://news.bg/education/otpuskat-7-miliona-za-wi-fi-v-700-uchilishta.html", "text": "Отпускат 7 милиона лева за Wi-Fi в 700 училища в страната. Това стана ясно по време на кръгла маса на тема \"Учители за дигитално образование\".С тези училища общо 1800 ще станат училищата в страната, в които ще има Wi-Fi и ще останат още 600 училища, които до година също трябва да имат безжичен интернет.\"Това е една цялостна архитектура за дигиталното образование - с Wi-Fi, с електронния облак, с платформата и с електронното съдържание, което трябва да бъде безплатно за училищата\", заяви просветният министър.Вълчев допълни, че в момента има около 1100 училища, в които безжичния интернет покрива почти цялата им територия.Той добави, че трябва да се разширяват и възможностите за обучение чрез информационните технологии, посредством интерактивни дъски и проектори в училищата.", "date": "2018.10.04", "title": "Отпускат 7 милиона за Wi-Fi в 700 училища"}
{"url": "https://news.bg/int-politics/rusiya-nedovolstva-zapadat-nastoyava-da-privleche-makedoniya-v-nato-na-vsyaka-tsena.html", "text": "Западът се опитва да привлече Македония в НАТО дори и след неуспеха на референдума за промяна на името на страната. Това обяви говорителката на руското външно министерство Мария Захарова, цитирана от ТАСС.Захарова припомнила, че в Македония се проведе референдум на 30 септември за новото име, който, по думите ѝ, е бил обявен за невалиден.\"Въпреки че водещи политици от страните в Европейския съюз и НАТО открито агитираха македонските граждани да гласуват \"за\", от наша гледна точка това е неприемливо и се оказа неуспешно. След това те ги приветстваха за резултатите от референдума\", каза Захарова.Говорителката на руското външно министерство заключи, че с оглед външната намеса целта е очевидна, а тя била да привлече Скопие в западния военен алианс на всяка цена.", "date": "2018.10.04", "title": "Русия недоволства: Западът настоява да привлече Македония в НАТО на всяка цена"}
{"url": "https://news.bg/crime/mvr-uveryava-che-ne-prikriva-fakti-za-katastrofata-s-patrulka-v-plevensko.html", "text": "Във връзка с  от село Згалево за село Гривица в област Плевен и предприетите действия за установяването на всички обстоятелства и факти около инцидента, МВР уточнява, че открито представя фактите и обстоятелствата около инцидента. Не е допуснато забавяне или скриване на информация по случая.Фактите на МВР са следните: МВР допълва, че стремежът им е за максимално предоставяне на информация и прозрачност по воденото разследване при стриктно спазване на законовите изисквания за това, както и осигуряване на справедлив процес чрез ефективни оперативно-издирвателни и процесуално-следствени действия, надлежно изброени от закона.", "date": "2018.10.04", "title": "МВР уверява, че не прикрива факти за катастрофата с патрулка в плевенско"}
{"url": "https://news.bg/politics/po-dalag-srok-za-otsenka-na-ofertite-za-iztrebiteli-iska-karakachanov.html", "text": "Военният министър Красимир Каракачанов заяви по време на участието си във военната комисия, че 14-дневната работа на ведомствената група по оценка на предложените оферти за закупуване на изтребител няма да са достатъчни, защото ако от Министерство на отбраната имат въпроси към страните, трябва да ги зададат.Запитан каква готовност има Министерство на отбраната за изграждане на учебни центрове за подготовка на доброволци, Каракачанов, отбеляза, че в управленската програма на правителството е заложено да се направи такъв център.\"Такива центрове има само в Плевен и Сливен\", поясни военният министър.Относно законодателни промени във връзка със заплащането на военнослужещите, постоянният секретар на Министерство на отбраната (МО) Атанас Ластаржиев посочи, че е направен принципен подход, който да даде резултат.Той обясни, че длъжностите с по-големи отговорности трябва да намерят по-голямо заплащане на труда, отколкото с другите, които имат по-малко отговорности и задачи за изпълнение.\"Заплащането няма как да изостава в пътя на пазара на труда и структурата на заплащането\", увери Ластарджиев. Разполагаме с финансов ресурс, не искаме нищо повече, подчерта секретарят на МО.Каракачанов увери, че като министър на отбраната е помагал и ще продължи да помага по всякакъв начин дейността на патриотично-военните съюзи и организации.По време на военната комисия членовете й се обявиха за промяна за предложение в Закона за общинската собственост (ЗОС), а именно, че патриотичните и военни клубове. ", "date": "2018.10.04", "title": "По-дълъг срок за оценка на офертите за изтребители иска Каракачанов"}
{"url": "https://news.bg/politics/spirat-protsedurata-po-kontsesiya-na-letishteto-v-plovdiv.html", "text": "Министърът на транспорта Росен Желязков ще предложи на Министерския съвет да прекрати процедурата за концесия на летището в Пловдив.Мотивите за решението са, че процедурата следва да бъде съобразена и проведена в съответствие с новия Закон за концесиите, с който се въвеждат разпоредбите на Директива 2014/23/ЕС на Европейския парламент и на Съвета от 26 февруари 2014 година за възлагане на договори за концесии. Настоящата процедура за възлагане на концесия на летище Пловдив е открита и проведена по правилата на отменения Закон за концесиите, посочват от МТ.Освен това според министреството сключването на концесионен договор за 35 години, спрямо който ще се прилагат правила на отменен закон, а не новите правила на Европейския съюз в областта на концесиите, не гарантира устойчивост и трайност на концесията.Участникът, класиран на първо място Обединение (Консорциум) между Хайнан и Пловдив Еърпорт Инвест, официално е уведомил министерството, че отказва да сключи концесионен договор.От министрество на транспорта предоставят и информация от сравнението между офертите на участниците, класирани на първо и второ място.Размер на инвестициите:1.1. класиран на първо място участник - Обединение (Консорциум) между Хайнан и Пловдив Еърпорт Инвест, за срока на концесията - инвестиции в размер на 79 083 000 евро (седемдесет и девет милиона, осемдесет и три хиляди евро) без ДДС.1.2. класиран на второ място участник - Консорциум Летище Пловдив, за срока на концесията - инвестиции в размер 65 513 475 евро (шестдесет и пет милиона петстотин и тринадесет хиляди четиристотин седемдесет и пет евро) без ДДС.Размер на концесионното плащане:2.1. Класиран на първо място участник - Обединение (Консорциум) между Хайнан и Пловдив Еърпорт Инвест:2.1.1. фиксирана част на годишните концесионни плащания в размер на 600 000 (шестстотин хиляди) лева, без ДДС, коригирана с приложимия за съответния период инфлационен индекс, съгласно концесионния договор;2.1.2. променлива част в размер на 6 (шест) на сто от общия размер на нетните приходи от всички дейности за текущата година, свързани с ползването на обекта на концесията и дължимия ДДС върху сумата.2.2. Класиран на второ място участник - Консорциум Летище Пловдив:2.2.1. фиксирана част на годишните концесионни плащания в размер на 120 000 (сто и двадесет хиляди) лева, без ДДС, коригирана с приложимия за съответния период инфлационен индекс, съгласно концесионния договор;2.2.2. променлива част в размер на 6 (шест) на сто от общия размер на нетните приходи от всички дейности за текущата година, свързани с ползването на обекта на концесията и дължимия ДДС върху сумата.За възлагането на нова концесия ще бъдат изготвени нови концесионни анализи, като документацията за концесията ще бъде съобразена с новия Закон за концесиите и актовете по негово прилагане.", "date": "2018.10.04", "title": "Спират процедурата по концесия на летището в Пловдив"}
{"url": "https://news.bg/crime/tsatsarov-dade-na-nss-katastrofa-s-blasnato-11-godishno.html", "text": "Главният прокурор Сотир Цацаров възложи на Национална следствена служба разследването на , блъснато от джип в село Търнак.На 2 октомври, пиян шофьор блъсна детето, а жители на белослатинското село Търнак блокираха пътя на 4-ти октомври поради фактът, че 59-годишният шофьор е освободен преди изтичане на 24-часовата мяркаРазследването е възложено на НСС по предложение на директора на службата Борислав Сарафов. ", "date": "2018.10.04", "title": "Цацаров даде на НСС катастрофа с блъснато 11-годишно "}
{"url": "https://news.bg/world/tusk-sravnenieto-na-es-sas-sssr-e-nerazumno-i-obidno.html", "text": "Председателят на Европейския съвет Доналд Туск разкритикува външния министър на Великобритания , пише \"Гардиън\".Туск направи коментара на пресконференция с премиера на Ирландия Лео Варадкар след среща в Брюксел.Сравнението е \"неразумно\" и \"обидно\", смята Доналд Туск и допълни, че неприемливите коментари не помагат.\"\", подчерта той.\"\", обясни Туск.Той припомни, че е бил лидер на партия и е запознат с правилата в партийната политика, но конференцията на Консервативната партия приключи и е \"време да се заловим с работа\".Запитан дали Хънт трябва да подаде оставка за коментара си, Туск отговори, че не е негова работа.Председателят на Европейския съвет Доналд Туск заяви, че ЕС все още предлага на Великобритания споразумение \"Канада плюс, плюс, плюс\".Той подчерта, че Брюксел иска най-добрите отношения с Острова след Брекзит, но ЕС няма да загърби ценностите и интересите си.По думите му още от самото начало ЕС предлага не само споразумение по канадския модел, а сделка \"Канада плюс, плюс, плюс\", което е повече от търговското споразумение с Канада, тъй като обхваща и сферата на безопасността.Това предложение все още е на масата, увери Туск.Той осъди руския опит за и отбеляза, че ще постави на дневен ред въпроса за киберсигурноста на следващата среща на ЕС.Туск също увери, че ЕС остава напълно обединен зад Ирландия за Брекзит.", "date": "2018.10.04", "title": "Туск: Сравнението на ЕС със СССР е неразумно и обидно"}
{"url": "https://news.bg/politics/orban-blagodaril-na-dzhambazki-za-podkrepata.html", "text": "Благодарствено писмо от министър-председателя на Унгария Виктор Орбан получи българският евродепутат Ангел Джамбазки.Писмо са получили и всички европейски представители, гласували срещу санкциите за Унгария. В него унгарският премиер благодари на Джамбазки за и подкрепата за тезата \"Европа на отечествата\".Според Орбан  е присъда срещу държавата и унгарския народ.В писмото си той подчертава, че докладът е базиран на инсинуации и прилага двойни стандарти и по този начин се подкопава доверието на Европейския парламент и европейските институции.Премиерът на Унгария заявява, че оценява подкрепата на Ангел Джамбазки за националния суверенитет и солидарността по време на гласуването.Орбан уверява, че Унгария няма да се поддаде на изнудване от защитниците на миграцията, въпреки позорните атаки срещу държавата му.Припомняме, че българският евродепутат  който може да наложи санкции към страната съгласно чл. 7 от Договора за Европейския съюз.Това означава, че Унгария може да бъде лишена от право на глас в Съвета на ЕС. Джамбазки реагира по същия начин преди месеци и когато със същите мотиви.Ангел Джамбазки яростно защитава позицията на българската политическа сила, която представлява ВМРО, а именно, че Европейският парламент не бива да се меси във вътрешната политика по сигурността на държавите членки на Съюза.", "date": "2018.10.04", "title": "Орбан благодарил на Джамбазки за подкрепата"}
{"url": "https://news.bg/crime/gdbop-i-spetsprokurori-vlyazoha-v-onkobolnitsi.html", "text": "Специализираната прокуратура и ГДБОП проверяват специализирани болници за лечение на онкоболни.Проверката е стартирала днес, 4 октомври, в две специализирани болници за онкологично лечение.Проверката е по данни за извършвани злоупотреби с медикаменти за лечение на раково болни.Проверява се документация, доставки, наличности и приложения на скъпо струващи лекарства за терапия и профилактика.Специализираната прокуратура ще предостави информация за резултатите от проверките след тяхното приключване.Припомняме, че през 2017 година  за паралелен износ на животоспасяващи лекарства.В схемата са , а Престъпната група е работила с лекари от много болници в страната, сочат данни на разследващите. Сред тях има и директор на лечебно заведение. Той е бил засечен при разследването да носи кашон с лекарства, изписани само по документи на болни.Лекарствата с най- високи маржове, които са изписвани са инсулини, лекарства за ревматоиден артрит, астматични лекарства и лекарства за онкоболни. Печалбата е била различна всеки ден.От прокуратурата не очертаха конкретната схема, по които са се извършвали нарушенията, но уточниха, че са използвани всякакви начини да се осигурят тези лекарства, след което се е правел реекспорта. Схемите са безброй. Намерени са и лекарства от Турция, които са предмет на контрабанда.Здравният министър Кирил Ананиев тогава заяви, че по тези схеми се източва бюджета на НЗОК за стотици милиони лева.Ананиев се закани да не позволява в страната ни да се експериментира със здравето на българските пациенти.", "date": "2018.10.04", "title": "ГДБОП и спецпрокурори влязоха в онкоболници"}
{"url": "https://news.bg/int-politics/izrael-mozhel-da-pobedi-i-unishtozhi-s-300-na-rusiya-v-siriya.html", "text": "Официален представител на Израел омаловажи разполагането на зенитно-ракетен комплекс С-300 от Русия в Сирия, изтъквайки, че руската противоракетна система може да бъде победена от стелт (невидими) изтребителите на Израел и евентуално да бъде унищожена, съобщава \"Ройтерс\".Москва обяви във вторник, че е доставила С-300 на Сирия, решение, взето след като обвини Израел, че носи непряка отговорност за свалянето на руския разузнавателен самолет Ил-20 от сирийската противовъздушна отбрана, докато тя се опитваше да противодейства на израелски щурмови изтребители миналия месец.Дамаск и Русия определят разполагането на С-300 като основен възпиращ фактор. Израел и САЩ изразиха опасения относно предаването на руската противоракетна система на Сирия.Ала запитан в интервю дали придобиването на руската система от Сирия ще отреже крилете на израелските военни, Цаки Ханегби, който е министър на регионалното сътрудничество на еврейската държава и член на кабинета по сигурността, който няма право на глас, отсече: \"Недвусмислено не.\"\"Оперативните способности на военновъздушните сили са такива, че тези батареи (С-300) наистина не ограничават способностите на военновъздушните сили да действат\", изтъкна той пред армейското радио.Имайки предвид изтребителите F-35, които Израел започна да получава от САЩ преди повече от година, Ханегби коментира: \"Знаете, че имаме стелт изтребители, най-добрите самолети в света. Тези батареи (на Русия) дори не са способни да ги засичат.\"Освен С-300, Русия изпрати в Сирия и по-модерната С-400 през последните две години. Досега руската армия ги е използвала за защита на своите самолети и руски обекти в Сирия. Но сега решението на Русия да достави противовъздушната система означава, че тя ще бъде предадена на режима на Башар Асад.\"Ройтерс\" съобщи през 2015 г., че Израел е тренирал срещу доставена от Русия система С-300 в Гърция.Според Израел неговите въздушни удари в Сирия са необходими, за да предотврати разполагането и прехвърлянето на оръжия от страна на Иран или ливанската групировка \"Хизбула\", които са съюзници на Дамаск.По думите на Ханегби, Русия преди е разполагала своя собствена С-300 в Сирия, така че способностите на системата отдавна са разглеждани като фактор от израелското планиране. Сирийските военни ще имат нужда от \"няколко месеца\", за да направят своите С-300 оперативни.", "date": "2018.10.04", "title": "Израел можел да победи и унищожи С-300 на Русия в Сирия"}
{"url": "https://news.bg/politics/kabinetat-podobryava-administrativnoto-obsluzhvane-s-nad-1-500-merki.html", "text": "Правителството одобри пакет от общо 1 528 мерки за промяна и подобряване на административното обслужване за гражданите и бизнеса.Промените са вдъхновени от наблюдения на администрацията \"отвън\" и са базирани на данни от посещения във всички централни администрации и техните териториални звена, включително всички областни, общински и районни администрации, информираха от МС.За първи път във фокуса попадат и т.нар. доставчици на обществени услуги - болници, детски градини, училища, висши училища, библиотеки, музеи, пощи, електроразпределителни дружества, ВиК, топлофикационни дружества и други.Според плана за привеждане на мерките в действие до края на годината министрите трябва да организират заличаване или вписване в Административния регистър на предоставяните административни услуги, а в срок до 31 март 2019 година трябва да се изготвят и внесат в за одобрение от Министерския съвет проектите за изменения на закони и подзаконови нормативни актове във връзка с предприетите промени.Мерките са групирани условно в пет направления:1. Услуги за бизнеса за намаляване на регулаторната тежестВ тази група влизат услуги за удостоверения и справки, които администрацията ще набавя вътрешно и по служебен път чрез обмен на информация, достъп до регистри и др. Например ще има възможност за служебно предоставяне на информация за наличие или липса на задължения към общините, за проверка за данъчните оценки, включително при заявяване и получаване от нотариус.2. Услуги за гражданите за качество на обслужванетоВ тази група са включени мерки за обслужване на едно гише, намаляване на изискваните от администрацията удостоверения и прилагане на служебното начало, комплексно административно обслужване.3. Заличаване на административни услуги, включително такива, които са незаконосъобразни (без правно основание). Предложени са 322 услуги за заличаване от Регистъра на услугите. Част от тях ще продължат да бъдат извършвани като дейности от съответните администрации.4. Вписване на услуги - предимно услугите на болници, училища, електроразпределителни дружества, ВиК, топлофикационни дружества и други организации, предоставящи обществени услуги. Това е първата стъпка за прилагане от тяхна страна на предвидените преди години законови приложения, които изравняват някои стандарти за техните услуги с тези на администрацията.5. Трансформиране на услуги във вътрешно-административниТова означава, че администрациите ще стандартизират и синхронизират сходни услуги, които предлагат. Така ще бъдат премахнати различията в сроковете и процедурите, в броя и вида на изискваните документи и данните, които се попълват от гражданите. По този начин се установява пряка комуникация между администрациите и гражданинът спира да бъде посредник и куриер между тях.", "date": "2018.10.04", "title": "Кабинетът подобрява административното обслужване с над 1 500 мерки"}
{"url": "https://news.bg/world/rusiya-obvini-sasht-v-eksperimenti-s-hora-v-gruziya.html", "text": "Министерството на отбраната на Русия обвини САЩ в експерименти с хора в Грузия, информира РИА Новости.При изпитания на препарат над граждани на Грузия, който според документи е произведен от компания на бившия военен министър на САЩ Доналд Ръмсфелд, е отнет животът на десетки хора, обяви ведомството.Военното министерство уточни, че през декември 2015 г. са починали 24 души, а по-късно още 49.Бившият министър на държавна сигурност на Грузия Игор Гиоргадзе заяви на пресконференция в Москва през септември, че се е обърнал с молба към президента на САЩ Доналд Тръмп да разследва дейността на лаборатории на американския политик Ричард Лугар до Тбилиси. Той смята, че там може да се провеждат смъртоносни експерименти с хора. Гиоргадзе разкри данни за смъртта на 30 души през декември 2015 г., които са лекувани в лабораториите от Хепатит C. През април и август 2016 г. са починали съответно още 30 и 13 души. Не се посочва причината за смъртта им, не е проведено и разследване. Иззети са нещата на починалите.Според документите, получени от министъра, починалите са лекувани с препарата \"Совалди\" на американската компания \"Gilead Science\", която е собственост на Ръмсфелд.Руското военно министерство е проучило резултатите от разследването на Гиоргадзе и е достигнало до заключение, че в лабораториите са провеждани експерименти с хора.Ведомството отбелязва, че клиничните изследвания са провеждани в нарушение на международните стандарти. Допълва се, че в Русия няма жертви след употребата на \"Совалди\", което говори, че починалите са получили токсични препарати.", "date": "2018.10.04", "title": "Русия обвини САЩ в експерименти с хора в Грузия"}
{"url": "https://news.bg/crime/zadarzhaha-darvesina-prevozni-sredstva-i-gorski-marki-vav-varshets-i-vidin.html", "text": "Служители от ИАГ задържаха над 10 кубика дървесина, две превозни средства и две горски марки. От началото на седмицата, екипи от Изпълнителна агенция по горите проверяват територия на Регионална дирекция по горите - Берковица.В землището на с. Горна Бела речка, общ. Вършец е задържан камион с 6 кубика дърва за огрев, немаркирани и без документ. Установено е, че са добити в близост до мястото на задържане, като в района са открити още 3 кубика незаконно отсечена дървесина.Полицаи взимат сравнителни материали от камиона и отсечените пъни (шайби) за досъдебното производство. Задържани са камионът, дървесината, както и преотстъпена контролна горска марка.При акция срещу системни нарушители на територията на Държавно горско стопанство - Видин, в землищата на с. Буковец и с. Търняне е задържан автомобил с фалшиви номера, натоварен с 1,5 кубика незаконна дървесина.Иззета е и преотстъпена контролна горска марка, собственост на регистриран в публичния регистър на ИАГ лесовъд. ", "date": "2018.10.04", "title": "Задържаха дървесина, превозни средства и горски марки във Вършец и Видин"}
{"url": "https://news.bg/world/sasht-obviniha-sedem-agenti-ot-ruskoto-gru-v-svetovna-hakerska-konspiratsiya.html", "text": "Министерството на правосъдието на САЩ повдигна обвинения срещу седем агенти на руското военно разузнаване за хакерски атаки срещу антидопингови агенции и други организации, информира АП.В обвинителния акт се отбелязва, че Главното разузнавателно управление (ГРУ) е извършило хакерски атаки срещу хора, които публично са подкрепили забрана за участие на руски атлети на международни спортни състезания и защото са заклеймили спонсорирана от руското правителство допингова програма за спортистите.От прокуратурата допълниха, че руснаците също са атакували базирана в Пенсилвания енергийна компания и Организацията за забрана на химически оръжия, която разследва използването на Държавното обвинение пояснява, че хакерските атаки често са провеждани от разстояние. Ако се окажат неуспешни, хакерите се доближават до целите. Обучените агенти на ГРУ са пътували с модерно оборудване, за да атакуват жертвите си чрез Wi-Fi мрежи.ФБР съобщи имената на обвинените: , предаде РИА Новости.Междувременно военният министър на САЩ Джим Матис заяви след разговорите с колегите си от НАТО в Брюксел, че Вашингтон е готов да помогне на съюзниците.\"Готови сме да предоставим киберподкрепа на нашите съюзници\", изтъкна той.По-рано днес  и Холандия обвиниха Русия в хакерски атаки. ЕС и НАТО заклеймиха действията на Москва.", "date": "2018.10.04", "title": "САЩ обвиниха седем агенти от руското ГРУ в световна хакерска конспирация"}
{"url": "https://news.bg/crime/okonchatelno-opravdaha-bivshiya-kmet-na-tran-za-blasnatoto-6-godishno-dete.html", "text": "Окръжният съд в Перник оправда бившия кмет на Трън Станислав Николов, който на 13 ноември 2015 година .Решението на магистратите в Перник е от вчера, 3 октомври. С решението си те потвърждават  от 18 май тази година.Сред мотивите на магистратите в Перник се посочва, че Николов карал със съобразена скорост. Той реагирал своевременно, задействайки спирачната система, но не е можел да предотврати удара, тъй като пострадалото дете изтичало на пътното платно зад спрелия автобус на място, където няма пешеходна пътека. Водачът нямал възможност да види детето, преди да навлезе в опасната зона.Решението на Окръжния съд в Перник е окончателно и не подлежи на обжалване и протест.Припомняме, на 13 ноември 2015 година Николов  на кръстовище край училище в Трън. Тогава детето опитало да пресече улицата зад спрял училищен автобус. за причиняване на две тежки и две средни телесни повреди по непредпазливост.Първоначално разследването срещу Николов беше прекратено. След , случаят бе иззет от разследващите в града и предаден на прокуратурата в Перник.", "date": "2018.10.04", "title": "Окончателно оправдаха бившия кмет на Трън за блъснатото 6-годишно дете"}
{"url": "https://news.bg/world/moskva-se-nadyava-che-izrael-shte-proyavi-dobra-pretsenka-sled-dostavkata-na-s-300.html", "text": "Москва се надява, че Израел ще \"прояви добра преценка\" след .Това заяви заместник-министърът на външните работи на Русия Сергей Вершинин пред \"Спътник\", цитиран от израелския вестник \"Аарец\".През миналата седмица израелски представител коментира, че С-300 е \"сложно предизвикателство\" за Израел, но добави: \"Ние ще се справим по различни начини, но не е нужно да се предотвратява доставката\".Вершинин добави, че доставката на С-300 ще бъде последвана от допълнителни стъпки.Във вторник руското военно министерство публикува видео с доставката на С-300 в Сирия.Държавният секретар на САЩ Майк Помпео нарече решението на Русия да достави С-300 на арабската страна \"сериозна ескалация\".Москва обяви, че ще достави системата, след като сирийски сили отговориха на израелски бомбардировки и Военният министър на Русия Сергей Шойгу обясни, че системата ще бъде интегрирана в съществуващата противовъздушна отбрана на Русия до 20 октомври и сирийските военни ще бъдат обучени до три месеца.Вершинин каза още, че каналът за избягване на конфликт между Израел и Русия, установен в Сирия през 2015 г., ще остане в сила въпреки ", "date": "2018.10.04", "title": "Москва се надява, че Израел ще \"прояви добра преценка\" след доставката на С-300"}
{"url": "https://news.bg/society/vseki-chetvarti-rabotesht-gotov-da-napusne-stranata-zaradi-zaplata.html", "text": "Всеки трети българин до 30 години обмисля възможността да работи в чужбина.Това показва социологическо проучване, проведено съвместно между Фондация \"Фридрих Еберт\" и Института за икономика и международни отношения. Резултатите от проучването представи програмният координатор на Фондацията д-р Пенчо Хубчев.Целта на изследването е да определи профила на търсещите работа в чужбина и техните мотиви.5.2 млн души ще живеят в България към 2050 година според анализи на ООН. За 40 години населението ще намалее с 2 млн. души. Основната причина за трудова миграция е ниското заплащане в България. Според изследването 50% от хората биха напуснали страната поради по-добрата социална система и по-доброто здравеопазване в чужбина.Наблюдава се , а от друга страна липсва добро трудово възнаграждение.Данните сочат, че 23% от анкетираните обмислят възможност да работят в чужбина. Всеки трети българин до 30 години би заминал да работи в чужбина.Като основна причина от фондацията извеждат ниското заплащане - 95%.Само 1% смятат, че няма заплата, която да ги задържи в България.\"Не може в България да се плаща по-малко, отколкото в Камбоджа\", твърдят от Фондацията.Според няколко работодателски организации трудовата миграция е основната пречка за по-бързо развитие на икономиката.\"Знаем от предишни проучвания, че ситуацията на трудовия пазар в България създава предпоставки за много големи разходи в доходите, много големи неравенства и изпадане в бедност\", заяви Ивайло Калфин, бивш вицепремиер и министър на труда и социалната политика.Основният източник на доходи за 83% от изследваните лица е доходът от трудова дейност в България. \"До голяма степен политиките за насърчаване на трудовия пазар нямат разлика като инструменти тогава, когато безработицата беше 15% и когато е 5%. Сега мотивите са свързани с вътрешната мотивация и желанието на хората да участват активно на пазара на труда, допълни Калфин.По последни данни на НСИ скоро ще може да бъде обърната тенденцията на трудовата миграция, но изследването на Фондация \"Фридрих Еберт\" показва, че действително много хора обмислят трудова миграция по съвсем конкретни причини.\"Това изследване ще бъде полезно от гледна точка на мерки, които трябва да се вземат, така че да се намали това желание за излизане от страната и работа навън\", посочват от организацията.Калфин допълни още, че изследването е свързано с икономически модел, който обединява основни показатели като БВП, равнище на заплати и равнище на безработица с трудовата миграция.23% от всички изследвани лица на възраст 18 - 64 г. са склонни да емигрират, заяви Васил Тончев - изпълнителен директор на агенция \"Сова Харис\".54% от тези хора казват, че вече имат опит с работа в чужбина. Около 1/4 от анкетираните заявяват, че успешно се справят с чуждия език. По думите му, тенденцията, че младите хора напускат, не се запазва.От изследването става ясно, че 85% от възнамеряващите да напуснат страната предпочитат ЕС.74%, които търсят работа в чужбина, биха останали в страната, ако получават заплата в размер между 1000 и 3000 лева.По данни на НСИ трудовото население в страната е около 4 млн, над милион желаят да напуснат страната. \"В това информационно общество стъпката от това да се отиде от София до Пазарджик или от София до Берлин не е особено различна\", заяви Тончев. \"Данните за мен са стряскащи, но не са изненадващи\", коментира той.Според Тончев подкрепата стига само, за да има политическо присъствие, но не и реална обществена подкрепа.\"Стъпката е повишаване на ефективността, в страната има огромно търсене на работа, но тези, които останат, трябва да получават с 10-20% повече\", каза още Тончев.\"Алтернативите, които се предлагат от МЗ само ще задълбочат тежката ситуация. Проблемът е основно с източването на здравната каса и може да се оправи само с контрол\", коментира Хубчев във връзка с предложението за промяна на здравноосигурителната ни система.\"Според мен е цинизъм да се иска хората да плащат допълнителни здравни осигуровки и от друга страна да си доплащат лечението\", смята Хубчев. По думите му демонополизацията ще доведе до това, че хората, които работят в НЗОК ще заменят позицията си с такава в застрахователни компании заради по-добро заплащане и по-добри условия, а по този начин ще фалират както частните каси, така и националната.По отношение на пола 64% от анкетираните, които желаят да потърсят работа в чужбина, са мъже. Хората, които са по-склонни да емигрират, са с по-ниско образование, малък е процентът на висшистите, желаещи да напуснат страната.Силен мотив за емиграция са и сигурността на труда и образованието в чужбина, заяви Калфин.\"Най-важният мотив за връщане в страната е грижата за близки хора. Семейни причини, които са свързани с личната перспектива на хората\", допълни той.Над 30% от готовите на емиграция биха работили без трудов договор. Такива граждани, според Калфин, стават често обект на измами и експлоатация.На 8 ноември Фондация \"Фридрих Еберт\" ще представи доклад и препоръки въз основа на изследването.", "date": "2018.10.04", "title": "Всеки четвърти работещ готов да напусне страната заради заплата"}
{"url": "https://news.bg/int-politics/vitseprezidentat-na-sasht-namesata-na-rusiya-blednee-pred-deystviyata-na-kitay.html", "text": "Вицепрезидентът на САЩ Майк Пенс смята, че опитите за намеса на Русия в работите на САЩ бледнеят в сравнение с това, което върши Китай, съобщава \"Блумбърг\", позовавайки се на текста на реч, която Пенс ще изнесе пред мозъчния тръст Hudson Institute по-късно днес.Според Пенс Пекин мобилизира \"агенти за влияние под прикритие\" и използва пропаганда, за да промени възприятията на американците за политиките на Китай.Пенс също така добавя, че Китай използва \"дългова дипломация\", за да разпространява влиянието си. По информация на американското разузнаване, Пекин възнамерява да използва в полза на интересите си всякакви противоречия между местните щатски власти и федералните власти във Вашингтон.Освен това Пенс смята, че Китай се е опитал да повлияе на предприемачите, за да осъдят търговската политика на САЩ. \"В един неотдавнашен случай те заплашиха една значима американска корпорация, че ще ѝ откажат лицензи, ако не се противопостави на политиката на нашата администрация\", изтъква Пенс.Вицепрезидентът на САЩ обръща внимание и на инцидента в Южнокитайско море, при който китайски кораб премина на около 40 метра от американския разрушител Decatur, принуждавайки го рязко да промени курса, за да избегне сблъсък. След инцидента китайското военно министерство заяви, че американският разрушител е влязъл незаконно в спорните води близо до островите Спратли, които Китай претендира, че са негови, а китайският кораб го е предупредил за необходимостта да напусне акваторията.По-рано американското издание Foreign Policy, цитирайки източници от администрацията на Тръмп, написа, че САЩ възнамеряват да обвинят Китай, че налага монопол върху определени ресурси за \"подкопаване на американския военнопромишлен комплекс\".", "date": "2018.10.04", "title": "Вицепрезидентът на САЩ: Намесата на Русия бледнее пред действията на Китай"}
{"url": "https://news.bg/world/holandiya-predotvrati-hakerska-ataka-i-izgoni-chetirima-ruski-agenti.html", "text": "Холандските служби са експулсирали четирима руснаци през април във връзка със заговор срещу Организацията за забрана на химическите оръжия (ОЗХО), съобщават Би Би Си, \"Ройтерс\", АФП и други световни агенции.Разузнаването на западноевропейската страна е спряло кибератака на Главното разузнавателно управление (ГРУ) на Русия срещу организацията в Хага.Военният министър на Холандия Анк Билевелд съобщи, че четирима руски разузнавачи са изгонени от страната, след като са заловени да шпионират ОЗХО през април.Организацията за забрана на химическите оръжия разследва химическата атака срещу  във Великобритания. Също така разследва и нападения с химически оръжия в Сирия.Русия отрича да е използвала химически оръжия.Холандски представители заявиха, че заговорът е бил разкрит с помощта на Великобритания и САЩ.Четиримата заподозрени са имали дипломатически паспорти. Сред тях е имало експерт по IT и агенти, добавиха холандски представители.На пресконференция в Хага военният министър призова Русия да прекрати кибердействия, които \"подкопават\" западните демокрации.По време на презентацията на ръководителя на военното разузнаване на Холандия стана ясно, че четиримата руснаци са пристигнали в Холандия на 10 април и са заловени с оборудване за шпионаж в хотел до централата на ОЗХО.По това време организацията разследвала използваното химическо оръжие срещу Сергей Скрипал и дъщеря му, както и дали е използвано химическо оръжие в Дума, Сирия.Четиримата руснаци в Холандия са задържани на 13 април и са експулсирани. Те планирали да пътуват до лаборатория в Швейцария, която е използвана от ОЗХО за анализ на проби химическо оръжие.Според холандските власти руското военно разузнаване е активно в Холандия, където има много международни организации.Анк Билевелд също разкри, че друга мишена на руските разузнавачи са били файлове от разследването на Лаптоп, който принадлежи на един от четиримата, е свързван с Бразилия, Швейцария и Малайзия, както и с действията в Малайзия във връзка с разследването на сваления самолет в Украйна през 2014 г., добави министърът.Русия определи обвиненията на Холандия като абсурдни.\"Не е имало атака\", каза източник от външното министерство на Русия, допълвайки, че обвиненията са част от кампанията на Запада срещу Москва.\"\", добави представителят.През миналия месец беше съобщено, чевъв връзка с опит да проникнат в швейцарска химическа лаборатория, която проверила използвания агент по случая \"Скрипал\".Лондон обвини руското ГРУ, че", "date": "2018.10.04", "title": "Холандия предотврати хакерска атака и изгони четирима руски агенти"}
{"url": "https://news.bg/politics/vseki-da-e-golyam-golyam-kato-dogan-pozhelava-karadaya.html", "text": "ДПС притеснени за общия инвестиционен климат. Това стана ясно от коментара на лидера на партията Мустафа Карадайъ пред медиите в Народното събрание.Има тревожни симптоми и трябвало да се вземат спешни мерки, по мнението му.В отговор на въпрос защо климатът у нас е добър за инвестиции от Ахмед Доган, Карадайъ призова всеки да инвестира у нас.\"Чрез частните инвестиции развиваме нашата икономика\", убеден е той. Именно така ще се създават нови работни места.\"Да следвате модела на господин Доган\", настоя Карадайъ. \"Призовавам ви да бъдете голям, голям, голям и още по-голям\", призова лидерът на ДПС.За вота на недоверие Мустафа Карадайъ подчерта, че ДПС е опозиционна партия и това предопределя поведението на депутатите му.\"Движението не е търсено за консултации\", потвърди и днес лидерът на ДПС.ДПС ще е много активно в дебатите по вота на недоверие за здравеопазването. \"Там ние имаме наши свои аргументи\", изтъкна Карадайъ.", "date": "2018.10.04", "title": "Всеки да е голям, голям като Доган, пожелава Карадайъ"}
{"url": "https://news.bg/crime/mnozina-ne-razpoznavat-signalite-na-sirenite.html", "text": "Голяма част от българите не разпознават сигналите на сирените и не знаят какво да правят при евентуална опасност. Това е установено след проверката на сирените в 11 града, която бе направена преди дни, съобщи БНР.Градовете са Бургас, Варна, Кърджали, Монтана, Пазарджик, Плевен, Пловдив, Русе, Смолян, София и Враца. Сирените свиреха профилактично и в населените места в 30-километровата зона около АЕЦ \"Козлодуй\", а сигналите бяха съпътствани от  след първите думи: \"Внимание, внимание\".Голяма част от скривалищата в София, които са строени за защита при евентуална биологична, химическа атака или бомбардировка не функционират по предназначение. Надеждата е вместо в тях, гражданите да могат да се крият в метростанции и паркинги на новите сгради.Според бивш служител на бившата Гражданска защита някои скривалища имат отлични показатели, но други са в окаяно състояние. Скривалищата и въобще защитните съоръжения са държавни, общински и частни, така че всеки собственик или пък учреждение, на което са предоставени за управление, са длъжни да го поддържат на такива параметри, които да дадат възможност незабавно да бъдат използвани.\"Ако трябва граждани да влязат в скривалища в незадоволителни състояния, то по-добре да не ги използват\", това каза за състоянието на бомбоубежищата у нас бившият началник на вече несъществуващата Главна дирекция \"Национална служба \"Гражданска защита\" Андрей Иванов.Защитните съоръжения се делят на няколко вида. Деленето е по това кой ги стопанисва и за какви нужди са предназначени. Съоръженията, които трябва да спасят живота на населението при евентуална бомбардировка, се стопанисват от общините и областните управи.Оказва се, че повече от хората не са запознати с местата, където могат да се укрият по време на война и не могат да реагират адекватно при евентуална заплаха.Според Иванов самите хора трябва да имат и желание да се информират как да реагират при дадено бедствие или по време на военно нападение.Припомняме, за алармира още на 21 януари 2003 г. бившият вече директор на Национална служба \"Пожарна и аварийна безопасност\" тогава полковник Кирил Войнов. По думите му, в част от проверените 98 скривалища и бомбоубежища в страната, са установени нередности.Няма информация тези нередности да са отстранени, нито каква е съдбата на бомбоубежищата - дали са предоставени за складове, оставени да се разрушават, отдадени под наем или нещо друго.Два месеца по-късно изследване показва, че в София местата в скривалищата могат да осигурят . В два големи града - Пловдив и Варна проверяващите органи не са допуснати до местата за защита на населението.Години след тази проверка, когато структурите на Гражданска защита се вляха в МВР, се предвиждаше в . Вероятно от общината не са наясно колко пъти са променяни строителните планове на търговските обекти, коментират запознати с поддръжката на някои от моловете.Изненадващо на 26 март 2018 г. при информацията, че премиерът Бойко Борисов е поискал в кризисни ситуации, от МС заявиха, че Правителството не е разпореждало проверка на бомбоубежища.Според информация от пресслужбата на МС има  - тези на Софийска област, на община Самоков и община Ботевград.", "date": "2018.10.04", "title": "Мнозина не разпознават сигналите на сирените "}
{"url": "https://news.bg/politics/borisov-se-pohvali-s-novoto-konpi-na-dokladchitsite-za-monitoring-na-pase.html", "text": "Премиерът Бойко Борисов се срещна с докладчиците на Парламентарната асамблея на Съвета на Европа (ПАСЕ) по пост-мониторинговия диалог с България Франк Швабе и Жолт Немет, които са на работно посещение в София, информираха от правителствената пресслужба. В хода на срещата Борисов се похвали на двамата с новата антикорупция и постижения в борбата с контрабандата.\"Контрабандата е ключов двигател за явлението корупция на всички нива - от митничаря до най-висшите етажи\", посочи Борисов и даде пример с , което показва, че през второто тримесечие на 2018 година контрабандата на цигари в България е спаднала до 4.7%. По думите на министър-председателят тези резултати поставяли страната ни като една от най-активните в борбата с контрабандата в рамките на ЕС.Борисов не пропусна и новия антикорупционен закон и орган, който беше приет през месец януари тази година.Това било още едно от достиженията на страната ни в борбата срещу корупцията, пишат от МС.\"Със закона бе създаден нов независим специализиран антикорупционен орган, който обедини в себе си функциите по превенция и противодействие на корупцията, отнемане на незаконно придобито имущество и публичност на имуществото на лица, заемащи висши държавни длъжности\", каза премиерът Борисов и допълни, че това позволи и да се разшири кръгът на лицата, задължени да подават декларации за имущество и конфликт на интереси.Борисов заяви и че страната ни ще продължи ползотворното сътрудничество с ПАСЕ за приключване на пост-мониторинговия диалог.От своя страната Франк Швабе и Жолт Немет заявиха, че България е отбелязала осезаемо развитие по отношение на съдебната реформа и борбата с корупцията. Двамата отбелязаха това и по време на работна среща със заместник-министрите на правосъдието Евгени Стоянов и проф. Николай Проданов. Срещата се проведе в сградата на министерството, където докладчиците поставиха въпроси отнасящи се до напредъка в реформата в съдебната система, борбата с корупцията и условията в местата за лишаване от свобода.В хода на разговорите Стоянов изтъкна  (ВСС) на съдийска и прокурорска колегии, които решават самостоятелно въпросите, свързани с кадровото развитие и дисциплинарната отговорност на съответните категории магистрати, като следствие от сериозната конституционна реформа в областта на съдебната система. За първи път бе въведена възможността магистратите пряко да избират представляващите ги във ВСС, допълни Стоянов.По думите на заместник-министъра с последвалите промени в Закона за съдебната власт прокуратурата е единна, но не е централизирана. Прокурорите и следователите вече не били подчинени на главния прокурор. Подчинеността оставала само за административните ръководители, и то само при ръководната им дейност.Стоянов също говори за новата антикорупция. \"Считаме, че към момента сме успели да постигнем функция по превенция и противодействие на корупцията, публичност на лицата, заемащи отговорни длъжности и възможността за отнемане на незаконно придобито имущество.\"Докладчиците на ПАСЕ запитаха заместника на Цачева какви действия се предприемат за продължаване на съдебната реформа. Стоянов отговори, подчертавайки приетата от правителството Актуализирана стратегия за продължаване на реформата в съдебната система и дейността на Съвета по Актуализираната стратегия за съдебна реформа към Министерството на правосъдието.По отношение на темата за условията в българските затвори ресорният заместник-министър проф. Николай Проданов акцентира върху активните действия на министерството и българската държава през последните години за реновиране на инфраструктурата в местата за лишаване от свобода, както и сериозните усилия за реформиране на българската пенитенциарна система, изразени в законодателни промени. Той набеляза предстоящите стъпки в тази насока, а именно изграждане на нов затвор и нов учебен център в района на София със средства от Норвежкия финансов механизъм 2014 - 2021.", "date": "2018.10.04", "title": "Борисов се похвали с новото КОНПИ на докладчиците за мониторинг на ПАСЕ"}
{"url": "https://news.bg/politics/demokratichna-balgariya-iska-ostavka-ot-fandakova-za-remonta-pogrom-v-stolitsata.html", "text": "\"Демократична България\" се обръща с отворено писмо и призив към столичния кмет Йорданка Фандъкова да подаде оставка заради ремонта-\"погром\" в София.\"Ремонтът на центъра на София, който трябваше да се превърне във вашата \"перла в короната\", стана естествена емблема на управлението на ГЕРБ. Струващ повече от 24 милиона, той нанесе непоправими щети на облика на столицата на България\", пишат от обединението.Те считат, че след като повече от година, градът е под обсада, създаден е хаос, затруднено е движението, нанесени са непоправими щети и на бизнеса, \"днес се изправяме пред \"видимите резултати\" от вашата дейност. Не става дума само за отделни нередности или пропуски, а за изначално опорочен проект. Зад загражденията лъсна плодът на вашето корупционно, безотговорно и некадърно управление\".Според \"Демократична България\", след 12 години начело на града, кметът Фъндъкова е произвела \"окончателното доказателство за пълната си несъстоятелност като кмет и за липса на воля да се преборите с корупцията и приятелите на своя истински ръководител Бойко Борисов. Самият факт, че , която в момента е обект на скандални разкрития, показва дълбоките корупционни корени на вашия модел на управление\".Обединението призовава кметът да си даде сметка, че предава всички очаквания и надежди на столичани, София да се превърне в европейска столица. \"Всеки, който днес минава по обезобразените улици на града ни, изпитва дълбоко чувство на срам, особено ако е гласувал за вас\", обясняват те и допълват:Припомняме, след основния ремонт на булевард \"Дондуков\" в столицата, се .", "date": "2018.10.04", "title": "Демократична България иска оставка от Фандъкова за ремонта-погром в столицата"}
{"url": "https://news.bg/int-politics/ungariya-i-ukrayna-se-ritat-po-kokalchetata.html", "text": "Украйна е дала на унгарски консул 72 часа да напусне страната, след като обвини ръководеното от него консулство в незаконно издаване на паспорти на етнически унгарци в Украйна. Това обявиха от външното министерство на Украйна, цитирани от \"Ройтерс\".Украйна е обвинила консула в западния град Берехове, който се намира близо до унгарската граница, в \"действия, несъвместими със статута на консулски служител\".Междувременно Унгария експулсира украинския консул в отговор на действията на украинските власти, съобщи унгарският външен министър Петер Сиярто.Взаимното експулсиране на дипломати е последният от поредицата дипломатически скандали между Украйна и Унгария, които доведеха до това, че Унгария обеща да блокира стремежите на Киев за присъединяване към Европейския съюз и НАТО.\"Надяваме се, че унгарската страна ще се въздържа от всякакви неприятелски стъпки към Украйна в бъдеще, и че техните служители няма да нарушават украинското законодателство\", се подчертава в изявлението на украинското външно ведомство.Външният министър на Украйна Павло Климкин предупреди във \"Фейсбук\" вчера, че \"събитията около предоставянето на унгарско гражданство в Берехове, да речем, не създават радост. Те само усложняват вече несъвършените отношения между двете страни\".По оценки на властите в Киев унгарското консулство в Берехове е издало паспорти на около 100 хил. граждани на Украйна.Според различни информации унгарските дипломати са инструктирали украинците да прикриват от украинските власти факта, че са получили унгарско гражданство.  Украйна не признава двойното гражданство. Украинското външно министерство заяви, че унгарският консул е злоупотребил с правомощията си, но унгарският външен министър отхвърли тезата, че издаването на паспорти на граждани в украинския пограничен район нарушава каквито и да било закони.  Стремежът на Украйна да задължи учителите да използват само украински в средните училища накара външният министър на Унгария миналата година да каже, че двустранните отношения са на най-ниската си точка от разпадането на Съветския съюз.Украйна се стреми към по-голяма интеграция с Европа след свалянето от власт на подкрепяния от Русия президент Виктор Янукович през 2014 г. и последвалите катаклизми в Крим и Донбас.", "date": "2018.10.04", "title": "Унгария и Украйна се \"ритат по кокалчетата\""}
{"url": "https://news.bg/world/es-novo-britansko-predlozhenie-za-irlandskata-granitsa-stapka-v-pravilnata-posoka.html", "text": "Ново британско предложение за избягване на гранични проверки на остров Ирландия след Брекзит е \"стъпка в правилната посока\" и \"прави постигането на компромис възможно\".Това обяви пред \"Ройтерс\" източник от ЕС, запознат с преговорите.Преговорите между ЕС и Лондон за Брекзит навлязоха в задънена улица, тъй като двете страни все още не могат да постигнат споразумение за ирландския казус и бъдещите икономически отношения. Брюксел и Лондон желаят да се избегне \"твърда\" граница между Ирландия и Северна Ирландия след Брекзит. Великобритания иска да регулира границата чрез всеобхватно споразумение за търговските връзки с ЕС след напускането на Общността.Блокът подчертава, че е необходим резервен план в случай, че търговските преговори се провалят или се удължат след напускането на Великобритания през март 2019 г. и след преходния период до края на 2020 г.Ирландското правителство обяви, че все още не знае за новото \"backstop\" (ако не се намери конкретно решение, ще се установи обща зона на регулации, която обхваща и Северна Ирландия - б.р.) предложение.Дипломати от ЕС и представители заявиха, че все още не са виждали ново официално предложение на Лондон в писмена форма.Според дипломати от ЕС Великобритания ще се съгласи на безсрочно \"backstop\" решение, което преди е липсвало в предишното предложение на Лондон, отхвърлено от съюза през юни.Но Великобритания се придържа към позицията си, че в случай, че се задейства това решение, цялата страна ще остане в митническия съюз. Това означава, че ще има същите мита върху стоките, както ЕС в момента има с Турция.Източници от ЕС разкриха, че предложението на Великобритания предвижда да се премахне необходимостта от митнически проверки на стоки и селскостопански продукти на остров Ирландия.При другите проверки Великобритания е съгласна да се опростят, малък контрол над стоки от британския остров към Северна Ирландия, според източници на ЕС, които описаха новото предложение.\"\", обяви източник от ЕС.По-късно днес ирландският премиер Лео Варадкар ще се срещне с представители на ЕС в Брюксел.Дъблин се надява да разгледа новото предложение през следващата седмица.", "date": "2018.10.04", "title": "ЕС: Ново британско предложение за ирландската граница – стъпка в правилната посока"}
{"url": "https://news.bg/crime/18-godishen-retsidivist-se-sporazumya-sas-sada-za-4-godini-uslovna-prisada.html", "text": "Подсъдим за четири грабежа в съучастие с още три лица сключи споразумение с Окръжната прокуратура, което съдът е одобрил. 18-годишният Пресиян В., подсъдим за четири грабежа, извършени в съучастие с още три лица. Той се призна за виновен и се отказа от разглеждане на делото срещу него по общия ред.Подсъдимият прие да му бъде наложено наказание лишаване от свобода за срок от 3 години, с изпитателен срок от 4 години.Споразумението е било одобрено от състав на Варненския окръжен съд и влиза в сила веднага.Грабежите са извършени в периода от 12 до 31 януари тази година.В съучастие с останалите обвиняеми по наказателното производство - Грегор Г., Димитър О. и Ангел Д., откраднали 1681 лева от заведения и магазини.Грабежите са били извършвани с пистолет.18-годишният подсъдим е с чисто съдебно минало.", "date": "2018.10.04", "title": "18-годишен рецидивист се споразумя със съда за 4 години условна присъда"}
{"url": "https://news.bg/politics/maykite-pitat-kolko-pati-ni-izlagahte-g-n-ministar.html", "text": "Тази среща е доказателство, че Народното събрание като институция е отворено за диалог. Това заяви шефката на социалната комисия Светлана Ангелова от ГЕРБ в началото на срещата с протестиращите майки на деца с увреждания, след като те се разочароваха на предложеното законодателство.Нито един от нас няма интерес от противопоставяне, подчерта Ангелова, според която темата е изключително чувствителна. Според нея не трябва да има спекулации с проблемите на децата със специални потребности. Трябва да се постигне най-доброто споразумение с майките.Социалният министър Бисер Петков припомни обсъжданията по законите. Беше направена пълна мобилизация в МТСП, каза той.Самият министър заяви, че му се е искало днес да се обсъжда готовият закон. Споразумение с майките обаче няма.Около 60 души в работната група са изказали становище. Иначе работата по законодателните промени била интензивна, по думите на министър Петков.Майките се ядосаха и прекъснаха думите на министъра. Колко пъти ни излъгахте, господин министър, попита ядосана майка. Недоволството на майките е защото на срещата не дойде финансовият министър.Вие не сте готови за нищо, смята майката. Тя припомни, че политиците са казали, че проблемите им не са политически. Кой не ни е яхнал досега, възкликна майката.Аз си гледам в очите, отговори социалният министър Бисер Петков.С вас хвърлихме много усилия, много нерви, сподели още министърът на труда. Не трябвало някои детайли да отклоняват двете страни от крайната цел. Има осигурен финансов ресурс за достъпна среда, както и за помощните средства. Инвестирахме много в този законопроект, разказа Бисер Петков.Здравният министър Кирил Ананиев взе думата. До края на годината щели да минат важни здравни промени за ТЕЛК и НЕЛК. Финансирането на медицинските изделия ще става чрез трансфер от Министерство на здравеопазването към НЗОК.Просветният министър Красимир Вълчев обеща подкрепа за благоприятна училищна среда за децата с увреждания. Майките поискаха подкрепата в образованието да е реална, тъй като според тях в момент няма приобщаващо образование. Кога парите ще следват детето, питат те. Децата с увреждания да имат право да избират училищата, искат майките.Не ви притискаме, защото сроковете са отдавна заминали, обърнаха се те към властта, но продължават да питат къде е законът за личната помощ.Освен къде е финансовият министър, протестиращите родители искат да знаят как ще бъдат разпределени 150 милиона лева, които дава държавата без реформа. Те са недоволни, че се прехвърля топката от едно ведомство към друго. Кога ще извадим хората с увреждания от социалната сфера, питат още майките.Тази система наистина ни убива, категорични са майките, които се усещат \"на дъното\".Вие будалкате и лъжете хората, захапа и социалистът Антон Кутев. Защо се стигна до това напрежение, което ескалира в последно време, недоумява и Хасан Адемов от ДПС. Цялото правителство трябва да помогне за решаване на тези проблеми, изтъкна той и призова да се говори за конкретни неща. Според Адемов едно ведомство няма да се справи само.Социалният министър Бисер Петков смята, че с НСТС единодушна подкрепа няма да има. Той е категоричен - колкото по-рано законодателната рамка влезе в НС, толкова по-добре.На днешната среща не чухме нищо конкретно, отново скочиха майките и попитаха какви гаранции са получили.А депутатите били в готовност да гледат Закона за хората с увреждания и Закона за личната помощ на извънредно заседание. С конкретна дата не мога да се ангажирам, подчерта социалният министър. Необходим бил работен формат за доуточняване на различията. На това протестиращите бяха категорични, че не искат да присъстват на форум, на който няма какво да им се предложи.Майките толкова се ядосаха, че напуснаха залата, заявявайки че нямат нужда да ги лъжат.На молба от страна на Светлана Ангелова да останат в родителите поискаха законотворците да си свършат работата: \"Не искаме да се сближаваме с вас.\"За каузата се иска търпение, намеси се герберът Николай Сираков, който се опита да успокои майките.Вие сте като Алиса в страната на чудесата, констатира и омбудсманът Мая Манолова. Това е откровена подигравка, 23 години ни се подигравате, разплака се майка. Седнете и си свършете работата. С тези думи майките напуснаха залата.Стига вече, включи се и националният омбудсман Мая Манолова след напускането на майките. Според нея е нужно отговорно отношение и да се спре с прехвърлянето на топката.В основата на всичко е листата на честност и откровеност, убедена е Манолова. Свалете картите на масата и да спрем с мишкуването, настоя тя.Заедно всички трябвало да отстоят исканията си пред финансовия министър. С воля всичко може да се постигне, както обясни Мая Манолова.Нужно е едно финално усилие, обърна се тя към Бисер Петков. Вече и аз не ви вярвам, сподели тя, визирайки Светлана Ангелова.А в кулоарите майките не сдържаха сълзите си. Всички сме разочаровани, споделиха те. Не видяхме нищо, не видяхме начало на реформа, подчертаха те. Търпението им е изчерпано и те не могат да понесат \"такава подигравка\".През сълзи те обявиха, че ще започнат ефективни протестни действия и призоваха за гражданско неподчинение в цялата страна. Борим се за закон и реформи, казаха майките. Явно уменията на господин Борисов като политик са изчерпани, да си ходи, настояха те.Припомняме, на 2 октомври, вторник, в 13 града в страната се проведоха . Недоволстващите блокираха няколко възлови кръстовища и улици в някои градове.Вчера .Вчера в пост в социалната мрежа \"Фейсбук\" лидерът на БСП Корнелия , който заяви на 2 октомври, че в новия бюджет ще бъдат отделени . Нинова написа, че обещаните 150 млн. няма да решат проблемите, ако няма промени в законите.", "date": "2018.10.04", "title": "Майките питат - Колко пъти ни излъгахте, г-н министър"}
{"url": "https://news.bg/world/rusiya-da-prekrati-bezrazsadnoto-si-povedenie-prizova-nato.html", "text": "НАТО изрази солидарността си с Великобритания и Холандия и обвини Русия в \"безочливи опити за подкопаване на международно право и институции\".Това се казва в съобщение на генералния секретар на Алианса Йенс Столтенберг, цитиран от АФП.Той призова Москва да прекрати \"безразсъдното\" си поведение, включително извършването на кибератаки, намеса в изборния процес на други държави и използването на сила срещу съседи.В отговор НАТО ще продължи да укрепва отбраната си и да противодейства на хибридни заплахи, включително и кибератаки, допълва Столтенберг и пояснява, че за тази цел военните министри на страните членки съвместно работят за нов Център за кибероперации, който беше обсъден по-рано днес в Брюксел.По-рано днес през април заради заговор за хакерска атака срещу Организацията за забрана на химическите оръжия, чиято централа е в Хага.Междувременно британското външно министерство обвини руското военно разузнаване, че е извършило шест кибератаки по цели в западни държави между 2015 г. и 2017 г. Москва категорично отрича.", "date": "2018.10.04", "title": "Русия да прекрати безразсъдното си поведение, призова НАТО "}
{"url": "https://news.bg/politics/borisov-uvelichava-zaplatite-i-na-sveshtenitsite-kakto-na-uchitelite.html", "text": "Щом се качват учителските заплати, нормално е да се качат и на свещениците, ходжите. В крайна сметка да се приравнят учителските заплати с тези на свещениците е нещо съвсем нормално.Увеличението обяви лично премиерът Бойко Борисов, който проведе спешна среща в Светия синод по темата за Закона за вероизповеданията.Държавата осигурява средства горен праг от 15 милиона лева за финансиране на всички духовни служители на вероизповеданията в страната, а не само за Българската православна църква (БПЦ), стана ясно от думите на премиера Бойко Борисов след срещата с духовници от Светия Синод.\"Никой, никога не е мислил доходите на свещениците да бъдат взимани, събирани или проверявани\", увери Борисов по отношение на темата за даренията. Премиерът отсече обаче, че за средствата, които се отпускат от държавата, контролът ще е пълен.Освен това от думите на Борисов се разбра, че следобед в обсъжданията на Закона за вероизповеданията в парламентарна комисия ще вземат участие пет митрополита. Консенсуса на този етап е поправките да бъдат приети на второ четене, като един приемлив закон.Премиерът посочи, че от 90-та година се мъчи, за да направи така, че държавата да поеме грижата по вероизповеданията.Западно и средно европейският митрополит Антоний обясни, че срещата с премиера е преминала в добър тон по спорните въпроси по Закона за вероизповеданията. Винаги има някакви пропуски и недоглеждания, намерихме консенсус за разрешаване на проблема, поясни митрополит Антоний.Митрополитът поясни, че ще бъде изготвена експертна група, която да постигне един Закон за вероизповеданията в услуга на всичко вероизповедания. \"Не трябва да бъде в ущърб на вероизповеданията, защото все пак има религиозна свобода\", изтъкна той и добави, че всичко ще се регулира в рамките на комисията, която ще работи по този въпрос.", "date": "2018.10.04", "title": "Борисов увеличава заплатите и на свещениците, както на учителите"}
{"url": "https://news.bg/education/nyama-da-ima-uvelichenie-na-tsenite-na-uchebnitsite-za-9-klas-potvardi-krasimir-valchev.html", "text": "\"Няма завишение на цените на учебниците за 9 клас\". Toва заяви просветният министър Красимир Вълчев по време на кръгла маса на тема \"Учители за дигитално образование\" По думите му само няколко учебника по отделни дисциплини на различни издателства са с малко по-високи цени.\"Като цяло средните цени на един учебник са около 12 лева\", поясни министърът.Припомняме, че в края на миналия месец , тъй като обявената цена на комплекта бе 250 лв.В коментар за високата цена на учебниците, конкретно - учебниците за 9 клас, министърът обясни, че за тази година те са нови заради новите учебни програми.Тогава Вълчев заяви, че разходите на държавата за образование за следващата година са увеличени с над 400 млн. лв.Министърът вече е провел среща с издателите, на която са били обсъдени цените.", "date": "2018.10.04", "title": "Няма да има увеличение на цените на учебниците за 9 клас, потвърди Красимир Вълчев"}
{"url": "https://news.bg/health/zastrahovatelite-ne-mogat-da-reshat-zdravnite-problemi-otseche-mimi-vitkova.html", "text": "\"Застрахователите не са способни да решат всички тежки проблеми на здравеопазването.\" Това каза пред БНР Мими Виткова, председател на Асоциацията на лицензираните дружества за доброволно и здравно осигуряване по повод новия модел на здравно осигуряване.Според нея, проблемът е, че при обсъжданите модели се говори само за приходната част, а се подминават тежките проблеми в здравеопазването.\"Като че ли се прави опит цялата отговорност да се прехвърли на застрахователите\", подчерта Виткова.По думите ѝ те биха могли да помогнат на системата единствено в областта на контрола.Виткова отбеляза, че няма как застрахователите да решат проблемите с липсата на лекари в цели региони на страната и допълни, че те не могат да решат проблемите с тежките диспропорции във възнаграждението на лекарите.Според нея не е ясно какво няма да плащат гражданите след като се дадат тези 12 лева.\"Пациентът един път ще си плати здравната осигуровка, която е задължителна, втори път ще плати тези 15 % до 700, и трети път, ще плати на цената на клиничната пътека, тъй като всяка болница вече има свободата да си прави свои цени\", категорична е Виткова.По думите ѝ не е ясно как ще се лекуват социалнослабите, които нямат осигуровка и как ще се застраховат българите в чужбина.Припомняме, че министърът на здравоопазването Кирил Ананиев предлага два алтернативни модела за бъдещето развитие на здравеопазването в Единият е пълна реформа с демонополизация на НЗОК, а другият с включване на допълнително здравно застраховане. ", "date": "2018.10.04", "title": "Застрахователите не могат да решат здравните проблеми, отсече Мими Виткова"}
{"url": "https://news.bg/politics/revizoro-predlaga-kameri-za-kontrol-vav-fabrikite-za-alkohol.html", "text": "Има само три фабрики за цигари, които могат да работят легално - Благоевград, Пловдив и Стара Загора, всички останали са нелегални, коментира пред БНР председателят на парламентарната комисия за борба със сивата икономика Емил Димитров - Ревизоро. \"Половината производство на легалните фабрики за цигари е без бандерол, защото е за чужбина. Това не прави автоматично цигарите нелегални. Проблемът е, че машините трябва да са вписани и да имат лиценз. Това нещо трябва да го отстраним\", обясни той.\"По отношение на алкохола - нормално е сега \"Митницата\" да проверява, сега е изкупната кампания, сега се произвежда огромното количество спирт, което после се реализира на пазара. Оказва се, че почти навсякъде има допълнителни кранове, от които тече спирт - не е вода, не е антифриз, не са хладилни агенти, а спирт, който може в огромни количества да наводни пазара\", коментира Димитров.Според него, няма проблем да има подобни кранове, но трябва да са запечатани. Няма проблем да има обезвъздушители, но те трябва да са в такова техническо състояние, че да се гарантира, че оттам не може да се точи алкохол.Във връзка с акциите тази седмица с митнически проверки на няколко склада с установени нарушения Димитров допълни, че \"от този момент нататък контролът да бъде поставен на една много нова основа, регулярно да се извършва, ако трябва камери да вкарат в тези съоръжения\".Ревизоро обясни, че както казват, че не знаят, че трябва да обявят за тези тайни кранчета, утре ще дойдат да коментират как тези кранчета са им много необходими, а те дори знаят как могат да се направят, включително и с пломба.Председателят на парламентарната комисия за борба със сивата икономикаочаква иска да чуе мнението на всички браншове.\"Ще ги изслушаме, защото мярката на закона не е самоцел. Искаме да е закон, който работи, но работи срещу нелегалния бизнес, а не да дадем възможност за някакъв данъчен, митнически, съдебен или прокурорски произвол върху легална фабрика, защото в момента е много лесно да накажеш легална фабрика, почти невъзможно е да накажеш нелегална\", добави Емил Димитров - Ревизор.", "date": "2018.10.04", "title": "Ревизоро предлага камери за контрол във фабриките за алкохол"}
{"url": "https://news.bg/int-politics/sasht-pak-hvarlyat-iztrebiteli-f-22-v-siriya-v-otgovor-na-ruskite-s-300.html", "text": "Вашингтон може да възобнови използването на изтребители F-22 в Сирия и свръхзвукови самолети F-16 CJ в отговор на разполагането от страна на Русия на зенитно-ракетни комплекси С-300 в арабската република.САЩ вече са използвали такава техника в началото на кампанията срещу терористите от ДАЕШ (\"Ислямска държава\"), припомня \"Росийская газета\", цитирайки американското издание The Drive.Вчера министърът на отбраната на Руската федерация Сергей Шойгу е докладвал на президента Владимир Путин за предаването на системата С-300 на Дамаск.По думите на руския военен министър, за обучението на сирийските военни да експлоатират С-300 ще бъдат необходими около 3 месеца.", "date": "2018.10.04", "title": "САЩ пак хвърлят изтребители F-22 в Сирия в отговор на руските С-300"}
{"url": "https://news.bg/politics/besarabskite-balgari-se-opasyavat-ot-izchezvane-na-balgarskiya-ezik-v-ukrayna.html", "text": "Опасенията си от постепенното изчезване на българския език в Украйна споделиха представители на българските дружества и на неделните училища от Арцизки, Татарбунарски и Саратски регион на среща с вицепрезидента Илияна Йотова в украинското село Заря.Масово родният език се изучава в училище само по един час седмично. Сред проблемите поставени на срещата бяха липсата на достатъчно учебни помагала и необходимостта от подобряване квалификацията на учителите.\"Езикът ни се \"топи\", постепенно изчезва\", заяви вицепрезидентът.Антон Киссе, депутат в украинския парламент и председател на Асоциацията на българите в Украйна отбеляза, че очаква подкрепа от българската държава.На срещата бяха поставени и два основни проблема пред българите в Украйна. Единият е новият закон за образованието, който заплашва да ограничи изучаването на малцинствени езици.Другият е свързан с готвената административно-териториална реформа, която според сънародниците ни в Украйна може да доведе до размиване на историческите граници на етническата българска общност в страната.Вицепрезидентът увери българите в Украйна, че президентът Румен Радев е поставил проблемите пред украинския си колега Петро Порошенко и е получил уверение, че няма да бъдат ограничени правата им.По време на разговорите бе изтъкната и необходимостта България и Украйна да бъдат много по-активни в двустранния диалог за преодоляване на проблемите, стоящи пред българската общност в Украйна.\"Нашата общност в Украйна трябва да бъде още по-сплотена, за да отстоява правата и интересите си, допълни Илияна Йотова.", "date": "2018.10.04", "title": "Бесарабските българи се опасяват от изчезване на българския език в Украйна "}
{"url": "https://news.bg/crime/edna-ot-darenite-turski-vaksini-e-bila-bez-release-sertifikat.html", "text": "Една от ваксините не е имала сертификат за освобождаване на партида или така наречения Release сертификат. С него е трябвало да се изследва ваксината и да се установи дали тя не е опасна за хората.Това станаясно от свидетелските показания на Евелина Вецкова, биолог в \"Отдел осигуряване на качеството\" в \"Бул Био НЦЗПБ\" ЕООД. С разпит на свидетели в Специализирания наказателен съд продължава делото срещу бившия здравен министър Петър Москов и заместника му Адам Персенски. Двамата са обвинени за вноса като дарение на ваксините \"Пентаксим\", \"Еувакс Б\" и \"Тетадиф\".Въпросният сертификат за освобождаване на партида съдържа информация за срока на годност на ваксините, а също така и броя на ампулите, стана ясно още от думите й.По време на днешното съдебно заседание бяха призовани трима свидетели. Сред тях са Евелина Вецкова, Елена Гешева и журналистът Валя Ахчиева. Защитата поиска отстраняването на последната, защото тя вече е била свидетел по делото. След кратко съдебно съвещание, съдът прие искането на адвокатите като основателно и отстрани Ахчиева от съдебната зала.Припомняме, преди да започне разпоредителното заседание Петър Москов коментира, че го разкарват като мечка из съдилищата, а отговорност трябва да бъде поета от БСП и ДПС, които са подклаждали истерията в парламента.Москов е обвинен за това, че на 9 юли 2015 г. в качеството си министър на здравеопазването не е изпълнил служебните си задължения. Москов е приел дарение от Министерство на здравеопазването на Турция под формата на 100 хил. дози ваксина за деца \"Пентаксим\" - 0.5 мл.\" и 100 хил. дози ваксина за \"Хепатит Б\" - \"Еувакс Б\", като обаче ваксините не са разрешени за употреба на територията на България. Поради това не биха могли да отговорят на нуждите на имунизационния календар в страната.Заради действията на Москов здравното ведомство е ощетено с 325 233,87 лв.Второто обвинение е, че на 27 ноември 2015 г. като помагач умишлено е улеснил сключване на неизгодна сделка с \"Бул Био НЦЗПБ\" ЕООД за дарение на 5 000 000 дози ваксини \"БЦЖ\".Третото обвинение на Москов е за това, че в периода 20 юни 2016 г. - 1 юли 2016 г., като министър на здравеопазването и принципал на \"Бул Био НЦЗПБ\" ЕООД, не е упражнил нужния контрол върху работа на лица, на които е възложено управлението на обществено имущество.Припомняме, на 12 март прокуратурата обвини бившия здравен министър Петър Москов, Адам Персенски и още трима души от \"Бул Био НЦЗПБ\" ЕООД.Първоначалното обвинение към , че е улеснил сключване на сделка с \"Бул Био НЦЗПБ\" ЕООД и че не е упражнил контрол. е подготвено двустранно споразумение между българското и турското Министерство на здравеопазването за размяна на ваксини.Той е изготвил и доклад пред министъра за организиране на приемане на дарението от Република Турция, включително издаване на разрешителни за ползване.На 19 юни бе . Точно половин година след това - на  срещу обвиняемите.", "date": "2018.10.04", "title": "Една от дарените турски ваксини е била без relеase сертификат "}
{"url": "https://news.bg/int-politics/shefat-na-evroparlamenta-obyavi-za-propaganda-tselite-za-rastezh-na-italiya.html", "text": "Най-новите прогнози за икономическия растеж на Италия са \"пропаганда\". Това обяви председателят на Европейския парламент - италианецът Антонио Таяни, коментирайки последните информации относно перспективите за ръст на брутния вътрешен продукт на Италия.Висшия представител на европейската администрация добави, че ръстът на страната е твърде нисък за бюджетните планове на правителството, в които е заложен дефицит в размер на 2,4 процента.Преди това беше съобщено, че Рим цели растеж на БВП от 1,5 процента за следващата година, както и 1,6% и 1,4% за 2020 и 2021 г. съответно.Лидерите на управляващите Движение \"Пет звезди\" и крайнодясната партия \"Лига\" Луиджи ди Майо и Матео Салвини влязоха в остър спор с Брюксел заради проектобюджета за 2019 г., като вчера Салвини заяви, че \"не дава пет пари\" за критиките относно фискалната политика на Рим, идващи от Брюксел.", "date": "2018.10.04", "title": "Шефът на Европарламента обяви за \"пропаганда\" целите за растеж на Италия"}
{"url": "https://news.bg/society/pametnikat-na-savetskata-armiya-otnovo-osamna-nadraskan.html", "text": "За пореден път Паметникът на Съветската армия в София осъмна надраскан с надписи.Надписът на паметника, който гласи \"На Съветската армия освободителка от признателния български народ\", е задраскан с червен спрей.Под него е написано: \"Столична община, махни този национален позор!\"Припомняме, паметникът е обект на редовни прояви на вандализъм. Последният такъв случай беше само преди около месец - на 9 септември тази година.Тогава . Върху надписа, който днес осъмна надраскан, беше излята бяла боя. Напомняме и че миналата година, на 5 септември, . Протестиращите посочиха, че през март 1993 г. Столичният общински съвет е взел решение за демонтаж на паметника, като скулптурните фигури и барелефи бъдат свалени и съхранени в музей на открито.Свързаните с това дейности е трябвало да бъдат разплатени изцяло с дарения от юридически и физически лица, които вече са били събрани за тази цел.", "date": "2018.10.04", "title": "Паметникът на Съветската армия отново осъмна надраскан"}
{"url": "https://news.bg/crime/hvanaha-botevgradchanin-retsidivist-sled-gonka-i-udar-v-politseyska-kola.html", "text": "Полицаи задържаха ботевградчанин след гонка и удар в полицейска кола, опитал да избяга от проверка. 41-годишния задържан има две присъди за управление в нетрезво състояние.Около 18 часа вчера, при обход в Ботевград, автопатрул забелязва лек автомобил \"Субару\", който форсира рязко на кръстовище в града. Нарушителят бяга бързо от мястото и последван от полицаите до района на основно училище, докато се движи в насрещната лента срещу патрулния автомобил.Униформените подават звуков и светлинен сигнал за спиране, на шофьорът опитва да избяга и удря автомобила им. При тест за употреба на алкохол, дрегерът отчита положителни резултати. Междувременно за оказано неподчинение на полицейски служители в ареста попада и 54- годишен самоковец. Около 19 и 10 часа на 2 октомври автопатрул на РУ- Самоков получава сигнал, че в района на Продановския рид се движи микробус с крадени коне.Полицаи веднага тръгват към мястото, но водачът бяга към махала в Самоков. На разклона за местността \"Червената земя\" микробусът опитва да изтласка последвалия го полицейски автомобил, удряйки го в предната дясна врата, след което ускорява и се укрива в махалата.След няколко часа микробусът е намерен и иззет, а водачът задържан. Справка установява и че 54-годишният мъж е неправоспособен водач и шофира без СУМПС в едногодишния срок от наказването му за същото деяние. Във връзка с това срещу нарушителя е започнато и бързо производство за извършено престъпление.", "date": "2018.10.04", "title": "Хванаха ботевградчанин-рецидивист след гонка и удар в полицейска кола"}
{"url": "https://news.bg/regions/zatvoriha-sklad-s-hrani-s-iztekal-srok-za-godnost-v-gorna-oryahovitsa.html", "text": "Инспекторите към Областната дирекция по безопасност на храните във Велико Търново затвориха незаконен склад с храни с изтекъл срок за годност в Горна Оряховица, информира БНР.От пресслужбата на Българската агенция по безопасност на храните (БАБХ) потвърдиха информацията за news.bg.Помещението е запечатано и предстои на неговия наемател да бъде съставен акт. По първоначална информация актът ще бъде на стойност от 2 000 лв.Установено е, че складът няма регистрация. Неговият ползвател е 42-годишен мъж от Горна Оряховица. Той е криминално проявен и осъждан, обясняват от полицията.По думите на директора на Областната агенция по храните в Търново д-р Станимир Спасов цялата налична продукция в склада е с изтекъл срок на годност.Става въпрос за сладкарски и тестени изделия. В момента се описват количествата на всички артикули в помещението.Негодните хранителни стоки предстои да бъдат унищожени.Към момента по случая се прави справка. Предстои до няколко часа да бъде да бъде изнесена повече информация, обясниха още от пресцентъра на БАБХ.", "date": "2018.10.04", "title": "Затвориха склад с храни с изтекъл срок за годност в Горна Оряховица"}
{"url": "https://news.bg/health/daritkova-prehvarli-kam-mz-problema-s-hemodializata-vav-vidin.html", "text": "Комисията по здравеопазване няма ангажимент да провери случая с болницата във Видин, където почина мъж заради повреден апарат за хемодиализа. Това стана ясно от коментара на председателя на комисията Даниела Дариткова.Тя бе категорична, че Министерство на здравеопазването е органът, който трябва да даде отговор на въпросите.Вече е назначена проверка от министерството на случая.Припомняме, Центърът за хемодиализа във Видин е единственият в областта. На 1 октомври авария извади извън строя един от апаратите за прочистване на водата в центъра. От днес, 4 октомври, хемодиализният център във Видин спира работа до понеделник.", "date": "2018.10.04", "title": "Дариткова прехвърли към МЗ проблема с хемодиализата във Видин"}
{"url": "https://news.bg/regions/izgorya-postroyka-v-dvora-na-opitnata-stantsiya-po-tyutyuna-v-rila.html", "text": "Изгоря постройка в стопанския двор на Опитната станция по тютюна в град Рила, област Кюстендил.Пожарът е възникнал около 22 часа снощи, 3 октомври.Изгорялата сграда е с 400 кв. метра разгъната площ. Освен това пламъците са обхванали и 700 кг сух тютюн, пръскачка и картофовадачка, информира БГНЕС.Към мястото са изпратени 3 екипа на пожарната. Огнеборците успели да спасят от изгаряне 3 трактора и 3 други 3 сгради.При инцидента няма пострадали хора.Служителите от Районното управление в Рила изясняват обстоятелствата инцидента.", "date": "2018.10.04", "title": "Изгоря постройка в двора на Опитната станция по тютюна в Рила"}
{"url": "https://news.bg/world/fbr-ne-dokaza-che-kavano-e-iznasilil-ford.html", "text": "Разследването за сексуално посегателство, което се предполага, че е извършено от номинацията на Белия дом за съдия от Върховния съд Брет Кавано, е установило, че няма доказателства, които да потвърждават отправените от Кристин Форд обвинения пред Комисията по правосъдие към Сената.Това съобщава вестник \"Уолстрийт джърнъл\", позовавайки се на източници, запознати с разследването на ФБР, поискано от комисията.Кристин Блейзи Форд, която първа обвини Кавано в сексуален тормоз, говори пред Комисията по правосъдие към Сената през миналата седмица. Професорът от Университета Пало Алто обвинява Кавано в сексуално посегателство, докато са били ученици в началото на 80-те години на миналия век. Впоследствие Кавано беше обвинен и от други две жени - Дебора Рамирес и Джули Суитник.ФБР проведе разпити, които бяха прегледани от Белия дом преди да бъдат изпратени на сенаторите, допълва вестникът. Разследването завърши два дни преди крайния срок, въпреки че Кавано и Форд не бяха разпитани от бюрото.Белият дом коментира, че е получил събраната от бюрото информация и изрази \"пълна увереност\", че Кавано ще бъде потвърден от Сената за съдия от Върховния съд.Говорител на Белия дом заяви, че докладът на ФБР е предаден на Сената.Според \"Уолстрийт джърнъл\" докладът на ФБР не е изяснил ситуацията и е оставил сенаторите в същата позиция като през миналата седмица: двама свидетели дават различни показания какво се е случило.Адвокатите на Форд разкритикуваха разследването, тъй като агентите не са разпитали професора.Форд обяви пред сенатската комисия през миналата седмица, че е \"100%\" сигурна, че Кавано е нейният нападател. Номинираният съд категорично отрича.Днес сенаторите ще разгледат доклада.Сенатът планира да гласува номинацията на Кавано в петък (процедурен вот) и събота (окончателно гласуване). Републиканците имат 51 места в 100-местния Сенат.", "date": "2018.10.04", "title": "ФБР не доказа, че Кавано е изнасилил Форд?"}
{"url": "https://news.bg/politics/publikuvaha-za-obsazhdane-promenite-v-zakona-za-regionalno-razvitie.html", "text": "Четири вместо шест района от ниво две предвижда проектът за промени в Закона за регионалното развитие. Законопроектът е публикуван за обществено обсъждане, информираха от Министерството на регионалното развитие и благоустройството.Предвижда се въвеждане на географска информационна система.Проектът предвижда промяна на броя и границите на районите от ниво 2 в страната.С новите промени вместо сегашните шест, ще има само Дунавски, Черноморски, Югозападен и Тракийско-Родопски регион.Проектът е публикуван на страниците на регионалното министерство и на портала за обществени консултации.Обявената цел е оптимизиране процесите на планиране на регионалното и пространственото развитие и да се създаде по-устойчив във времето обхват на районите от ниво 2. Тези региони няма да имат административни центрове.Според предвиждането Дунавският район ще включва областите В Югозападния район ще бъдат включени областите .Тракийско-Родопският ще обхваща областите Пазарджик, Пловдив, Стара Загора, Хасково, Кърджали и Смолян.Законопроектът предвижда разширяване на правомощията и въвеждане на двустепенен модел на управление на съветите за регионално развитие, който включва управленски и експертно-технически състав.Регионалните съвети ще имат консултативна функция при изготвянето на плановете за интегрирано развитие на общините в съответния район от ниво 2.Проектът за промяна на закона предвижда Националната концепция за регионално и пространствено развитие да бъде със срок до 15 години. От нея се изключват елементите на техническата инфраструктура, които се планират за период до 30 години.Регионите от ниво 2 ще имат седемгодишен план за развитие. Плановете и документите, свързани с действията на съответните органи по тяхното изработване, одобряване, приемане, изпълнение, наблюдение и оценка, ще бъдат съхранявани в единна информационна платформа.Припомняме, районите от ниво 1 са:1. Район \"Северна и Югоизточна България\", включващ Северозападния район, Северния централен район, Североизточния район и Югоизточния район 2. Район \"Югозападна и Южна централна България\", включващ Югозападния район и Южния централен район.", "date": "2018.10.04", "title": "Публикуваха за обсъждане промените в Закона за регионално развитие"}
{"url": "https://news.bg/energy/deputati-se-razminaha-za-kakvo-tochno-ni-kritikuva-putin.html", "text": "Критиките на руския президент Владимир Путин към страната ни за отказа да строим \"Южен поток\" отекнаха в парламента.Депутатът от ГЕРБ и председател на енергийната комисия Делян Добрев отказа да коментира думите му. Знаете при какви обстоятелства проектът беше спрян, заяви в кулоарите той. Добрев, който е бивш енергиен министър, поясни, че сме получили критики по начина, по който проектът се е структурирал при кабинета Орешарски. Пак тогава е имало проблеми с комуникацията с ЕК.Не е имало външен натиск, според депутата от ГЕРБ.ГЕРБ спряха \"Южен поток\", веднага отговориха депутатите от БСП. Драгомир Стойнев посочи, че сме имали готовност да реализираме проекта. Тръбите са били на пристанищата във Варна и Бургас. Нека не забравяме, че госпожа Бъчварова (бившият вицепремиер Румяна Бъчварова - б.р.) се хвалеше, че ГЕРБ е партия, която е спряла три руски проекта, изтъкна червеният депутат.По мнението му спирането на проекта е заради процесите в Европа по онова време, както и заради ситуацията в Украйна. Този проект е необходим, смята още Стойнев.България трябва да има сигурност на доставките, подчерта още той. Този проект обаче вече не може да се реализира. По мнението на червения депутат трябва да имаме директен достъп до природен газ. Върху страната ни не е имало натиск, стана ясно и от неговия коментар.Критиките на ЕК били към три правителства, не само към Орешарски.", "date": "2018.10.04", "title": "Депутати се разминаха за какво точно ни критикува Путин"}
{"url": "https://news.bg/energy/kevr-s-parvo-razsledvane-za-manipulatsiya-i-skok-v-tsenata-na-toka-na-svobodniya-pazar.html", "text": "Комисията за енергийно и водно регулиране - КЕВР разследва манипулация и скок в цената на тока на свободния пазар.За проблеми на енергийната борса, регулаторът е сезиран от работодателски организации и проверява всички участници, които продават ток, включително и държавните дружества - ТЕЦ \"Марица Изток\" 2, като това е и първото разследване на КЕВР с получаването на правомощия, съобщава БНР.Проверката ще приключи до 4 месеца, а работодателите са сезирали регулатора, защото няма такова поскъпване на енергийни борси в другите европейски държави.\"Електрическата енергия, която вчера се търгуваше на борсата с дневна доставка в днешния ден, дори базовата цена е близо 150 лева на мегават час, което е прекалено висока\", коментира председателят на комисията за ененргийно и водно регулиране Иван Иванов.\"Длъжностните лица, членове на работната група, трябва да съберат всички данни от българската независима енергийна борса, от участници в борсата въз основа на доклада комисията трябва да вземе решение дали да продължи с разследващите си функции, които са предвидени в закона\", допълни той.Според Иванов, поскъпване на тока за бита към момента не се очаква, въпреки по-високата цена на природния газ.", "date": "2018.10.04", "title": "КЕВР с първо разследване за манипулация и скок в цената на тока на свободния пазар"}
{"url": "https://news.bg/int-politics/velikobritaniya-izrigna-kiberatakite-na-rusiya-deystviya-na-darzhava-pariy.html", "text": "Британският военен министър Гавин Уилямсън заклейми поредицата от глобални кибератаки, за които е обвинявана Русия като безразсъдни действия на \"държава парий\" (презрян, низък) и настоя, че Обединеното кралство и съюзниците му от НАТО ще разкриват такива дейности в бъдеще, съобщава \"Асошиейтед прес\".\"Където Русия действа по безразборен и безразсъден начин, където са направили тези кибератаки, ние ще ги разобличим\", изтъкна Уилямсън пред журналисти в Брюксел по време на разговори с американския военен министър Джеймс Матис и техните колеги от НАТО.Неговите коментари бяха направени, след като британски и австралийски официални представители заявиха, че Руското военно разузнаване (ГРУ) стои зад вълната от глобални кибератаки.Националният център за киберсигурност на Великобритания обяви, че четири нови атаки са свързани с ГРУ, както и по-ранни кибератаки. Споменати бяха атаките срещу Световната антидопингова агенция (УАДА), украински транспортни системи, американските президентски избори през 2016 г. и др. като много вероятна работа на ГРУ.Британските власти обвиниха ГРУ и за нападението с нервнопаралитично вещество новичок срещу бившия руски шпионин Сергей Скрипал и неговата дъщеря Юлия в английския град Солсбъри и дъщеря му Юлия. Русия отрича каквото и да е участие.Разкритието идва, докато САЩ, Великобритания, Дания и Холандия днес трябва да предложат своите офанзивни киберспособности на НАТО за използване в борбата с такива атаки.", "date": "2018.10.04", "title": "Великобритания изригна: Кибератаките на Русия - действия на държава парий"}
{"url": "https://news.bg/world/v-moskva-zadarzhaha-mazh-smyatal-da-se-vzrivi-do-kremal.html", "text": "Полицията в Москва е задържала мъж, който е заплашвал да се взриви до стените на Кремъл, съобщават руските медии. Съобщава се, че на задържания е назначена психиатрична експертиза, след което ще стане ясно дали срещу него ще бъде образувано наказателно дело.Уточнява се, че мъжът е шофирал мерцедес, модел Gelandewagen. Той се е опитал да излезе с колата на Червения площад, но е бил спрян от разположените там полицаи. След като са отказали да го пуснат, той е заявил, че в автомобила има газова бутилка, която ще взриви.Мястото е било отцепено, а водачът задържан.Не се съобщава нищо за самоличността му, единствено се уточнява, че е жител на Приморието. Наскоро районът беше разтърсен от скандал при изборите за губернатор.", "date": "2018.10.04", "title": "В Москва задържаха мъж, смятал да се взриви до Кремъл "}
{"url": "https://news.bg/weather/slantse-leki-magli-slabo-ponizhenie-na-temperaturite.html", "text": "Днес се очаква разкъсана облачност, слабо понижение на температурите, на места са възможни валежи. В сутрешните часове в низините и около водните басейни има вероятност да се образуват мъгли и ниска облачност, но те бързо ще се разсеят.В северните райони облачността ще се разсее и около обяд ще се установи предимно слънчево време. В южните се очаква по-динамична обстановка, с повече облаци над Рила и Родопите, където са възможни слаби превалявания.Вятърът ще бъде ориентиран от северозапад, предимно слаб, в северните и източните райони - до умерен.Максималните температури са в интервала 18-23 градуса, малко по-високи в крайните югозападни райони. Минималните са предимно между 7 и 13 градуса, малко по-високи в югоизточните райони.", "date": "2018.10.04", "title": "Слънце, леки мъгли, слабо понижение на температурите"}
{"url": "https://news.bg/world/zadarzhaha-podatelya-na-pismata-s-ritsin-do-pentagona-i-beliya-dom.html", "text": "Американската полиция е задържала в град Лоуган, щата Юта, подателя на токсичните писма до Пентагона и Белия дом, предадоха информационните агенции.По-рано беше съобщено, че те са пуснати от бивш моряк от Военноморските сили на САЩ.ФБР призова жителите на Лоуган да не се приближават до мястото на операцията по задържане на извършителя.Посочва се, че става дума за \"потенциално опасни за здравето вещества\".Първите резултати от анализите показват, че става дума за семена от рицин, поясни говорителката на Пентагона Дейна Уайт, цитирана от \"Асошиейтед прес\".ФБР продължава разследването по случая.Вчера американските спецслужби съобщиха за подозрителни пликове, адресирани до президента Доналд Тръмп, министъра на отбраната Джеймс Матис и шефа да щаба на военноморските сили адмирал Джон Ричардсън.Писмата обаче са били засечени в понеделник, преди да бъдат внесени в Пентагона или в Белия дом. Те са били изолирани още в помещението, където се преглежда пощата на военното министерство. Никой не е пострадал.Рицинът може да бъде смъртоносен дори в малки дози. Жертвите умират до няколко часа, след като са вдишали отровата. Тя се извлича от семената на растението. Самите семена са със значително по-ниска токсичност.", "date": "2018.10.04", "title": "Задържаха подателя на писмата с рицин до Пентагона и Белия дом"}
{"url": "https://news.bg/press/kutev-podklazhda-protesta-na-maykite-po-strogi-nakazaniya-za-krazhbi-na-koli-badeshteto-na-makedoniya.html", "text": "Протестът на майките на деца с увреждания отново е сред водещите теми на всекидневниците.\"SMS освети Кутев като идеолог на протестите на майките. Възмутен депутат от БСП разпространи sms чат вътре в партийната група, от който става ясно, че т. нар. протест на майките на деца с увреждания се организира и подкрепя от БСП. В групата на червените депутати е пратeн призив, с който те се подканят да се присъединят към майките. От този призив става ясно, че всъщност на паркинга на Народното събрание са изпратени младежите на БСП, водени от известния апаратчик Антон Кутев. Целта била младежите да придадат масовост на събитието, а включването на депутатите да даде сериозност и да се ескалира напрежение по един по същество решен проблем. Депутатът, който разпространява чата, се страхува да обяви името си, но е възмутен как се използва нещастието на хората за партийни цели. Бях при майките в качеството си на депутат, коментира Антон Кутев пред \"24 часа\". \"Няма как да съм организатор. Тези жени си го организираха изцяло сами през цялото време\", каза соцдепутатът и зам.-шеф на червената група. \"Бих се радвал, ако мога да организирам нещо толкова мащабно, като тяхното, но тук трябва самоотверженост. Тук не става дума за това, че някой ще го организира, а за това, че тези жени от половин година направиха и се държаха ужасно мъжки. И сега изведнъж някой да казва, че го организира Антон Кутев - аз се радвам. Ще е много хубаво, ако мога да организирам още 10 такива неща, за да може да падне по-бързо властта\", коментира още Кутев. Соцдепутатът обясни, че цялото му съдействие към майките е отразено на страницата му във фейсбук. Там била отразена всяка среща, която е имал с тях, всяка негова инициатива. \"Подкрепям ги, защото смятам, че исканията им са справедливи. Това значи ли, че съм го организирал? Това ми вдига акциите, дай боже и други неща да мога да организирам\", допълни Кутев.\" - в. \"24 часа\".\"Премиерът Бойко Борисов е възложил на депутатите от ГЕРБ и на социалния министър да придвижат и гласуват наведнъж законите за личната помощ, за хората с увреждания и за социалните услуги. Ден след като протестиращите майки обявиха, че ще го държат лично отговорен за ангажиментите към провеждането на реформата, премиерът заяви, че единствената му отговорност е да осигури допълнителни 150 милиона лева в бюджета за следващата година и не е негова работа да определя как да бъдат разпределени тези средства. Премиерът Борисов припомни на протестиращите майки, че е дал едно-единствено обещание - в новия бюджет да има със 150 милиона лева повече за хората с увреждания: \"Социалният министър, майките на деца с увреждания и омбудсманът в тези 150 млн. да вкарат това, което имат като претенции - дали фондове, дали лична помощ, подкрепа. Както искат да го направят\". Борисов добави към ангажиментите си спрямо хората с увреждания възложеното придвижване и гласуване на законите за хората с увреждания, за личната помощ и за социалните услуги: \"Да гледат трите закона и да има 150 млн. повече всяка година оттук нататък, включително и тази, съм го поел като ангажимент. И ако го няма, въпреки че не всички коалиционни партньори са съгласни, тогава могат да кажат: Борисов ни излъга\"...\" - в. \"Стандарт\".Вестниците в четвъртък информират и за законодателни промени, свързани с ефективното изпълнение на присъди.\"Правителството прие пакет от законодателни промени, свързани с ефективното изпълнение на присъди относно конфискация на имущество, придобито от престъпна дейност, както и за противодействие на противозаконното отнемане на моторни превозни средства (МПС), съобщава пресцентърът на МС. Законопроектът за промени в Наказателния кодекс прецизира уредбата относно превенцията срещу противозаконно отнемане на МПС. В чл. 195, ал. 1 на НК се създава т. 12 за квалифициран състав на кражба, когато деецът с обективните си действия е демонстрирал намерение противозаконно да присвои МПС и да се разпорежда с него, като със своя вещ. Предлага се още приготовлението към кражба на МПС да се наказва като самостоятелно престъпление. Отпада предвидената възможност за налагане на алтернативното наказание глоба в случаите на противозаконно проникване в чуждо МПС. Това е мотивирано с високата степен на обществена опасност на тези престъпления, което се обуславя както от значителната стойност на отнетата движима вещ, така и от факта, че много често отнетото МПС се използва при извършването на други престъпления. С промените се предвижда още пряката и непряка облага, придобити чрез престъплението, да се отнемат в полза на държавата, ако не подлежи на връщане или възстановяване. А в случаите, когато тя липсва или е отчуждена, да се присъжда нейната равностойност. Въвеждането на мярката е в изпълнение на изискванията на Директива 2014/42/ЕС на Европейския парламент и на Съвета за обезпечаване и конфискация на средства и облаги от престъпна дейност в ЕС. Тя цели създаване на реална възможност не само за признаване, но и за ефективно изпълнение на наказателните присъди в частта им относно конфискация на имущество, придобито от престъпна дейност. За вземане на мерки, гарантиращи адекватно управление на обезпечено имущество с цел евентуална последваща конфискация, се предлагат промени в Наказателно-процесуалния кодекс (НПК). Те предвиждат имуществото, обезпечено по реда на чл. 72 от НПК с цел конфискация или отнемане на вещи в полза на държавата, да се управлява от Комисията за противодействие на корупцията и за отнемане на незаконно придобитото имущество. Във връзка с транспонирането на Директива 2013/48/ЕС за установяване минимални правила относно правото на достъп до адвокат в наказателното производство и в производството по изпълнение на европейска заповед за арест, с проектозаконът се уреждат по-подробно правата на лицата при задържане и обвиняемите в наказателното производство, и правата на лицата в производствата по изпълнение на европейска заповед за арест и на издирваните по Закона за екстрадицията и Европейската заповед за арест, пише в съобщението.\" - в. \"Стандарт\".\"Кабинетът подкрепи увеличаване на наказанието за кражба на кола Кражбата на кола да се наказва със затвор от 1 до 10 години предвиждат промени в Наказателния кодекс (НК), одобрени днес от правителството. С тях се изменят и серия разпоредби от Наказателно-процесуалния кодекс (НПК), Закона за екстрадицията и Европейската заповед за арест, Закона за изпълнение на наказанията и задържането под стража, Закона за МВР, Закона за митниците, Закона за Военната полиция и Закона за ДАНС. Правителството предлага в НК да се създаде нов квалифициран състав на кражба - когато предметът ѝ е моторно превозно средство. Промените предвиждат още приготовлението към кражба на автомобил да се наказва като самостоятелно престъпление. В проекта е заложено да отпадне възможността за налагане на алтернативното наказание \"глоба\" в случаите на противозаконно проникване в чужда кола. \"Това е мотивирано с високата степен на обществена опасност на тези престъпления, което се обуславя както от значителната стойност на отнетата движима вещ, така и от факта, че много често отнетото МПС се използва при извършването на други престъпления\", посочват от пресслужбата на кабинета. С измененията се предвижда още пряката и непряка облага, придобити чрез престъплението, да се отнемат в полза на държавата, ако не подлежат на връщане или възстановяване. Промените в НК са част от пакет изменения, с които се транспонира евродиректива за установяване минимални правила за правото на достъп до адвокат в наказателното производство и в производството по изпълнение на Европейска заповед за арест. Заради забавянето на въвеждането на разпоредбите ѝ във вътрешното право срещу България започна наказателна процедура. Един от текстовете с най-силна обществена реакция при публичното обсъждане на законопроекта беше този, която предвижда, че уведомяването на избран от задържания близък за ареста му може да бъде забавено с 48 часа. Отлагането ще може да става, \"когато е налице неотложна необходимост да се предотврати настъпването на тежки неблагоприятни последици за живота, свободата или физическата неприкосновеност на лице или за да се предотврати ситуация, при която наказателното производство би могло да бъде сериозно възпрепятствано\", се казва в мотивите на проекта. С промените отпада и действащото изчерпателно определяне на кръга от хора, които се уведомяват незабавно при задържането - семейството на арестанта, работодателя или МВР. Сега се предлага изборът да е на самия арестуван.\" - в. \"Дневник\".Новинарските издания отделят място и на промените, засягащи задължителната застраховка \"Гражданска отговорност\".\"Правителството прие промени в Кодекса за застраховането, които предвиждат увеличение на минималните размери на застрахователната сума по задължителна застраховка \"Гражданска отговорност\" на автомобилистите, съобщи БНР. Сумата от 10 млн. за имуществени или неимуществени вреди вследствие на телесно увреждане или смърт се увеличава на 10,42 млн. лв., а досегашният размер от 2 млн. лв. за вреди, причинени на имущество, да се увеличи на 2,1 млн. лв. Застрахователна сума е договорената или определената с нормативен акт и посочена в застрахователен договор парична сума, представляваща горна граница на отговорността на застрахователя към застрахования.\" - в. \"Сега\".\"Минималният размери на застрахователната сума по задължителната \"Гражданска отговорност\" да се увеличи от 10 млн. лв. на 10.42 млн. лв. за имуществени или неимуществени вреди вследствие на телесно увреждане или смърт. Това предлага правителството на Народното събрание с одобрени днес проектопромени в Кодекса за застраховането. Ако депутатите приемат предложенията на кабинета минималният размер на застраховката за вреди, причинени на имущество, ще се увеличи от 2 млн. лв. на 2.1 млн. лв. В мотивите към законопроекта се казва, че те са резултат от изискванията на евродирективи за разпространението на застрахователни продукти и застрахователното посредничество.Ѝ Предвиждат се по-високи изисквания към познанията и квалификацията на застрахователните посредници, членовете на техните органи и служителите, които са непосредствено заети с разпространение на застрахователни продукти. Предвижда се те да минават професионално обучение всяка година за поне 15 часа. Повишава се минималният размер на застрахователната сума по задължителната застраховка \"Професионална отговорност\" на застрахователните посредници. Във варианта, който беше публикуван за обществено обсъждане, беше записано тя да се вдигне от 2 240 400 лв. на 2 500 000 лв. за всяко застрахователно събитие и съответно от 3 360 600 лв. на 3 700 000 лв. за всички събития за една година. Ако измененията бъдат приети от депутатите, при регистрация на застрахователен посредник ще бъде разкривана самоличността на лицата, които притежават повече от 10 на сто от капитала на посредника, както и на лицата, които имат тесни връзки с него. По време на общественото обсъждане към проекта не са постъпили становища и възражения.\" - в. \"Дневник\".Вестниците проследяват и ситуацията около Македония.\"Генералният секретар на НАТО Йенс Столтенберг заяви, че Македония може да бъде приета в Алианса само ако споразумението с Гърция за новото име на страната бъде осъществено, съобщава \"Интерфакс\". \"Не мога да съветвам (македонците) как да вземат решения за страната си. Но мога да да кажа, че членството в НАТО е възможно само при изпълнение на договора с Гърция за името. Няма алтернатива\", каза Столтенберг. \"Готови сме да приветстваме Македония като 30-ия член на НАТО. Но е много важно да бъде изпълнен договорът\", добави той. На референдума в Македония гласуваха около 36% от избирателите, което го прави невалиден. При това положение промяната на името ще трябва да бъде ратифицирана от парламента на Македония, за което е необходимо квалифицирано мнозинство.\" - в. \"Труд\".\"Скопие иска ревизия на избирателните списъци Компетентните институции трябва да се заемат с прочистването на Избирателния списък, където има доста наследени проблеми, каза говорителят на македонското правителство Миле Бошняковски по време на пресконференция в Министерски съвет днес. Бошняковски припомни, че \"от 2002 година до днес в Република Македония не е имало преброяване на населението\". \"Над 400 000 души отдавна не живеят в страната, но те фигурират в Избирателния списък, което има отражение върху всички изборни резултати и референдума\", каза още той, цитиран от БГНЕС. \"Съществуват повече сегменти, които трябва да бъдат разгледани. Част от тях са задължение на държавата, а друга част на останалите институции. От 2002 година в Македония не е имало преброяване на населението. В момента се извършва подготовка в Държавната избирателна комисия и Националния статистически институт. Има доста наследени проблеми, които трябва да бъдат решени. Всички сме наясно, че над 400 000 наши съграждани не живеят в Македония, а продължават да съществуват в Избирателния списък... ДИК по всяка вероятност ще се намеси в списъка, но всички институции трябва да реагират и този въпрос да бъде решен\", каза още Бошняковски. Според него тук не става въпрос за добра воля, а за проблем, който трябва да се реши.\" - в. \"Сега\".\"Захариева: Българският интерес е да има стабилност в Македония Българският интерес е да има стабилни Западни Балкани, съответно стабилност и в Република Македония, коментира вицепремиерът и министър на външните работи Екатерина Захариева пред журналисти в отговор на въпрос след изслушването й в парламентарната комисия по външна политика. Надявам се резултатите от референдума в Република Македония да не са предпоставка за нестабилност, добави тя, цитирана от БТА. Захариева каза, че избирателната активност за референдума е била ниска, но от тази активност все пак почти 610 хиляди граждани на Република Македония са казали \"да\". Така че в ръцете на македонските политици е да решат какво да правят, нека да видим какво ще стане другата седмица, допълни тя. На въпрос за договора за добросъседство външният министър обясни, че юридическото становище е, че не е необходимо да бъде изменян във връзка с името. Захариева припомни, че договорът де факто е влязъл с сила преди четири месеца. Нека дадем малко време, мултидисциплинарната комисия утре ще има второ заседание, каза тя.\" - в. \"24 часа\".", "date": "2018.10.04", "title": " Кутев подклажда протеста на майките, по-строги наказания за кражби на коли, бъдещето на Македония…"}
{"url": "https://news.bg/int-politics/sasht-izlizat-ot-protokola-za-zadalzhitelnata-yurisdiktsiya-na-haga.html", "text": "САЩ излизат от Факултативния протокол за решаване на споровете по тълкуването и прилагането на Виенската конвенция, постановяващ задължителна юрисдикция на Международния съд на ООН в Хага, предаде агенция \"Ройтерс\". Решението е взето от президента Доналд Тръмп, съобщи неговият съветник по националната сигурност Джон Болтън.Той пояснява, че излизането от протокола не означава оттегляне от самата Виенска конвенция.Болтън уточнява, че решението на Тръмп е свързано с иска на Палестинската автономия, подаден в Хага заради преместването на американското посолство в Израел от Тел Авив в Йерусалим.По думите му, Вашингтон няма да гледа безучастно как в съда на ООН се провеждат гласувания срещу САЩ, продиктувани от политически мотиви.", "date": "2018.10.04", "title": "САЩ излизат от протокола за задължителната юрисдикция на Хага"}
{"url": "https://news.bg/int-politics/vmro-dpmne-poiska-ostavkata-na-zaev.html", "text": "Опозиционната македонска партия ВМРО-ДПМНЕ настоява за оставка на сегашния кабинет на социалдемократите и създаване на техническо правителство с мандат 100 дни. Това обяви заместник-председателят на националистите Александър Николовски след среднощно заседание на изпълнителния комитет на партията.Николовски допълни, че според опозицията проведеният референдум за името Северна Македония е неуспешен, а договорът с Гърция е мъртъв, предаде БНР.Над 90 процента от гласувалите в допитването одобриха споразумението от Преспа при избирателна активност около 37 процента.\"Изпълнителният ни комитет заключи, че Договорът от Преспа е политически мъртъв и е празни думи на хартия. Доколкото Заев има намерение да свика избори, иска ми се да кажа, че ще го победим.\"Националистите още искат те да определят ръководителя на временното правителство. Николовски допълни, че от ВМРО настояват още за оставка на главния прокурор на Македония и съставяне на анкетна комисия, която да разследва допуснатите според партията нередности по време на референдума.След допитването, което имаше консултативен характер, споразумението с Гърция трябва бъде одобрено от квалифицирано мнозинство в парламента. То обаче не може да се състави без гласовете на опозицията.Управляващите социалдемократи също проведоха заседание на изпълнителния си комитет тази нощ. Партията на премиера Зоран Заев обяви, че над 600 хиляди граждани на страната са поискали продължаване на пътя към Европейския съюз и НАТО, посредством промяна на името й.\"Ако ВМРО продължи да тласка страната в бездната, тогава единствената възможност са предсрочни парламентарни избори веднага\", обявиха от партията на Заев.", "date": "2018.10.04", "title": "ВМРО-ДПМНЕ поиска оставката на Заев"}
{"url": "https://news.bg/int-politics/london-ruskoto-gru-atakuva-mezhdunarodniya-red-chrez-kiberataki.html", "text": "Руското военно разузнаване е предприемало нееднократно безразсъдни кибератаки срещу политически институции, компании, медии и спортни организации по целия свят, заяви британският министър на външните работи Джеръми Хънт.Констатацията на Хънт е цитирана на сайта на британския Национален център за киберсигурност - NCSC.Експертите от центъра посочват, че има множество данни, че Главното разузнавателно управление (ГРУ) към руското военно министерство е свързано с хакерските групировки APT 28, Sofacy, Sednit, Sandworm, \"Киберхалифат\", \"Киберберкут\" и редица други.Посочва се, че от кибератаките са пострадали граждани на редица страни, включително Русия, а щетите за националните икономики възлизат на милиони лири.Като примери за такива хакерски атаки британските експерти посочват казусите със световната антидопингова агенция WADA през 2017 г., с Демократическата партия в САЩ, енергийната и транспортната система на Украйна и др.От NCSC определят дейността на хакерите като драстично нарушение на международното право.Великобритания, заедно със своите съюзници, ще отговори на опитите на ГРУ да руши международната сигурност, посочва Хънт.През септември британското министерство на отбраната обяви, че Лондон ще създаде свои кибервойски в отговор на действията на Русия.", "date": "2018.10.04", "title": "Лондон: Руското ГРУ атакува международния ред чрез кибератаки"}
{"url": "https://news.bg/world/irlandiya-razsledva-iztichaneto-na-danni-ot-facebook.html", "text": "Комисия за защита на данните (DPC) в Ирландия, където е базирана европейската централа на Facebook, започна разследване срещу компанията заради хакерската атака от 28 септември, при която може да са похитени данните на 50 милиона потребители на мрежата.Експертите на DPC ще проучат доколко компанията Facebook е изпълнявала изискванията на ЕС за защита на данните и дали е предприела съответните технически и организационни мерки, се казва в публикация на комисията в Twitter.В отговор представители на Facebook са предоставили информация на DPC за продължаващото вътрешно разследване по случая. Компанията работи по минимизиране на рисковете от подобни изтичания на данни в бъдеще.Заради инцидента на Facebook може да бъде наложена глоба в размер на 4 процента от годишния оборот.", "date": "2018.10.04", "title": "Ирландия разследва изтичането на данни от Facebook "}
{"url": "https://news.bg/int-politics/160-chlenna-yuzhnokoreyska-delegatsiya-pristigna-v-phenyan.html", "text": "Голяма делегация от южнокорейски държавни и обществени дейци тръгна към Северна Корея - КНДР, за съвместно празнуване на 11-та година от междукорейската среща на върха през 2007 г., съобщиха медиите в Южна Корея, цитирани от РИА Новости.Министърът за националното обединение на Южна Корея Чо Мьон Гюн, председателят на управляващата Демократична партия Ли Че Чхан и други представители на южнокорейската държава - общо около 160 души, пристигнаха в Пхенян със самолет.Те ще участват в съвместни мероприятия в памет на договорените през 2007 г. между бившия лидер на КНДР Ким Чен Ир и покойния вече бивш президент на Република Корея Но Му Хьон. Неговият син Но Гон Хо също влиза в делегацията.Все още не е известно дали делегацията от Южна Корея ще бъде приета от висшите лидери на КНДР Ким Чен Ун.Сегашният южнокорейски президент Мун Чже Ин някога е работил заедно с Но Му Хьон, който е продължител на политиката \"слънчева топлина\" към КНДР.Демократите в Южна Корея почти десетилетие смениха консервативните сили, които замразиха всички контакти с КНДР под предлог от ядрена заплаха.През 2017 г. Мун Чже Ин дойде на власт след импийчмънт на президента Пак Кин Хе - дъщерята на бившия диктатор Пак Чхон Хи и взе курс на възстановяване на междукорейското сътрудничество.Лидерът на КНДР Ким Чен Ун помогна тази линия като обяви отказ от дългосрочна ядрена програма.Мун Чже Ин и Ким Че Ун вече имат три срещи през т.г., последната беше през септември в Пхенян. В края на годината лидерът на КНДР очаква визита в Сеул.", "date": "2018.10.04", "title": "160-членна южнокорейска делегация пристигна в Пхенян"}
{"url": "https://news.bg/interviews/zastrahovatelite-iskat-uchastie-pri-izgotvyane-na-noviya-dogovor-v-zdraveopazvaneto.html", "text": "Застрахователите приветстваха идеята на МЗ за въвеждане на допълнителна здравна осигуровка, но какво трябва да се направи преди това? Застрахователният бизнес счита, че е необходима промяна, защото днес здравната система не е достатъчно ефективна. Има голям брой допълнителни плащания, които се извършват по различни начини и това показва нуждата от определена реформа. Дали вариантът, който министерството предлага е най-добрият, трябва да се обсъди и съответно да се прецени каква ще бъде рамката, в която това ще работи успешно. По принцип приветстваме промяната, искаме да видим по-добри условия, защото освен застрахователи сме все пак и граждани, които се лекуват в тази система. Много важно е да видим как ще се осъществява цялостният процес и да направим анализ на риска, който ще поемат застрахователите. Като цяло МЗ вече е направило анализ, но ние също би трябвало да вземем позиция. Заедно, Министерството на здравеопазването, Здравната каса и застрахователите трябва да вземат решение каква ще бъде системата за контрол на изпълнението върху болничните заведения и евентуално да се подготвят съответните законодателни промени.Въвеждането на допълнителна задължителна здравна осигуровка е разпределяне на риск между НЗОК и застрахователи. Какъв е основният принцип, на който ще настоявате? Това, което ние искаме, е да участваме в създаването на рамката, заедно да изготвим този нов договор между пациента, застрахователя и здравната каса. От първостепенна важност е да има равнопоставеност и да се намери баланс между гражданина, държавата и застрахователя, за да можем да имаме максимално добри условия за лечение.За нас като застрахователи също така е важно да имаме ясна методика, по която да си оценим застрахователния риск, който ще поемем, както и как ще го управляваме. Не на последно място е необходимо да участваме в договарянето на цените на предлаганите пакети и, разбира се, при контрола върху изпълнителите.Каква е динамиката на здравното застраховане в последните години? Забелязвате ли завишаване на интереса на българите?Здравният пазар отчита сериозен ръст през последните години. Увеличават се броят на фирмите, които използват допълнителната здравна застраховка на своите служители като социална придобивка за тях. Виждаме, че пациентите търсят мнение за едно заболяване от двама или повече лекари, което, за съжаление, показва недоверието им в нашата здравна система.Кой се застрахова и за какво?Повечето клиенти се застраховат за болнична и доболнична помощ, т.е. използват цялостен застрахователен пакет.Да се сравним с Европа. В какво изоставаме?На българския пазар продължава да бъде водещ автомобилното застраховане. Застраховката на автомобила сякаш е по-важна от тази на човешкия живот. Ето защо имаме едно от най-ниските прониквания на европейския пазар при животозастраховането. У нас конкретно се забелязва покачване на продажбите, но на фона на това, което трябва да наваксаме, за да стигнем другите европейски държави, то е изключително ниско. Пътят е доста дълъг. Забелязваме, че покрай активното участие на банките в процеса, се получава по-добра информираност и ръст на продажбите.Животозастраховането се развива в три направления - рисковото застраховане, здравното застраховане и инвестиционните продукти, които увеличават своята популярност през последните години.Мнозинството от българи, както показват социологическите изследвания, не са склонни да дават допълнителни пари. Това се дължи преди всичко на недоверието в системата - не застрахователната, а здравната. Какъв може да бъде вашият принос за преодоляване на тази нагласа? Последните статистики сочат, че българите в момента дават над 2. млрд. лв. на година допълнително за здравни услуги. Новият модел предлага това да се случи прозрачно. И тук, ние като застрахователи, можем да върнем доверието на гражданите. Бихме могли да съдействаме за повишаване на качеството на услугите с контрола, който ще оказваме върху нашите партньори.Как застрахователят може да гарантира здравни грижи за пациенти с хронични заболявания?Всеки ще бъде застрахован според предвидените лимити, независимо от заболяванията, които има. Принципът на равнопоставеност при новия модел всъщност означава, че един болен и един здрав човек \"влизат\" при равни условия по отношение на достъпа им до услуги.", "date": "2018.10.04", "title": "Застрахователите искат участие при изготвяне на новия договор в здравеопазването"}
{"url": "https://news.bg/crime/zhiteli-na-selo-tarnak-blokiraha-patya-sled-katastrofa-s-11-godishno-dete.html", "text": "Жители на белослатинското село Търнак блокираха пътя след като 11-годишно дете беше блъснато от джип. Повечето от тях са роднини на пострадалото дете. Повод за гнева на роднините на детето е фактът, че 59-годишният шофьор е освободен преди изтичане на 24-часовата мярка, информира bTV.На пътя е микробус, който по сведение на роднините на детето е собственост на шофьора на джипа, блъснал детето. \"Задържаме неговия автобус. Цел ден ще бъдеме така. Ако нашето дете си замине, и той умира\", казаха роднини на пострадалото дете.Малко по-късно полицаи с две патрулни коли освободиха пътя.Протестиращите останаха на шосето, заявявайки, че всички автомобили могат да преминат, но не и автобуса, който е собственост на шофьора, блъснал 11-годишното дете.Прокуратурата не удължи мярката на шофьора на джипа, който около 20.00 ч. във вторник - 02 октомври, е ударил на пътя 11-годишна Сара, докато тя е карала колело.Медиците дават 20% шанс за живот на детето. \"Очаквайте най-лошото\", казали лекарите на близките, заявиха те.\"Днес спрях мойто момиче от училище и няма да ги пусна, докато не оправят пешеходни пътеки. Тука хвърчат\", каза чичо на пострадалото дете.Според роднините, шофьорът на джипа, ударил детето, бил във видимо нетрезво състояние. Заедно с него бил и брат му. \"Двамата братя бяха пияни, те се крепяха\", каза чичото на пострадалото дете.\"Ако избегат от това правосъдие, от горното няма да избегат\", допълни той.Известен е, богат човек, обясняват роднини на 11-годишната Сара. Ден по-рано те били посъветвани от полицаите в Бяла Слатина да не изнасят случая в медиите.\"Колкото повече раздухвате случая, толкова по-зле\", казват полицаите от Бяла Слатина, записани от роднините на пострадалото дете.На въпрос: \"Защо да не знаят медиите\", служителите на МВР отговарят: \"Защото пишат глупости\".На въпрос към роднините - вярвате ли на полицията, отговорът беше: \"Не\".Роднините недоволстват защо не е взета алкохолна проба от шофьора на мястото на катастрофата.", "date": "2018.10.04", "title": "Жители на село Търнак блокираха пътя след катастрофа с 11-годишно дете"}
{"url": "https://news.bg/world/ubit-politsay-i-oshte-shestima-raneni-pri-prestrelka-v-sasht.html", "text": "Един полицай е бил убит и други шестима са били ранени при престрелка в американския щат Южна Каролина. Стрелецът е арестуван, съобщават местните власти, цитирани от американските власти.Полицаите са били нападнати в град Флорънс при опит да извършат арест. Инцидентът се е разиграл в богат квартал.Първо трима полицаи са се опитали да задържат нападателя, когато той открил огън срещу тях. След това на място пристигнали други четирима полицаи. Те били ранени при престрелката, един от тях - 52-годишният Терънс Карауей - е починал.Нападателят се е предал след преговори с полицаите.Американският президент Доналд Тръмп коментира в профила си в \"Туитър\" относно стрелбата: \"Моите мисли и молитви са насочени към службата на шерифа на окръг Флорънс и полицейското управление на Флорънс, Южна Каролина. Признателни сме, завинаги, за това, което правят нашите сили на реда.\"", "date": "2018.10.04", "title": "Убит полицай и още шестима ранени при престрелка в САЩ"}
{"url": "https://news.bg/int-politics/indiya-pregovarya-za-nad-1700-tanka-t-14-armata-s-rusiya.html", "text": "Индийската армия може да придобие 1770 перспективни бойни машини (FRCV) за подновяване на остарелите бойни танкове Т-72, пише индийският вестник The Economic Times, цитиран от РИА Новости.За ключов претендент се смята руският танк T-14 \"Армата\". Според вестника, сделката се оценява предварително на сумата отнад 4,5 млрд. долара.Както отбелязва изданието, сега в Русия на шестдневна визита се намира индийска делегация, която трябва да се срещне с високопоставеното ръководство на Въоръжените сили на Русия. Очаква се, че военните от двете страни ще обсъдят \"Армата\", пише изданието.Русия и Индия са близки партньори в сферата на военно-техническото сътрудничество: над 70% от въоръжението, бойната техника на индийската армия, на военновъздушните и на военноморските сили са руско производство. Всяка година Русия доставя на Индия техника и оръжие за няколко милиарда долара.Малко по-рано вестник Times of India, позовавайки се на източници от правителството информираха, че властите са готови да подпишат договор за придобиване на нови руски зенитни ракетни системи С-400 за $5,43 млрд. за пет полка. Отбелязва се, че Комитетът по въпросите на сигурността на правителството на Индия е одобрил придобиването на руските системи.Освен това, в медиите се съобщава и за това, че Индия се е обърнала към Русия със запитване за модернизация на хиляди танкове Т-90, които вече са на въоръжение на сухопътните войски в страната.", "date": "2018.10.04", "title": "Индия преговаря за над 1700 танка Т-14 Армата с Русия"}
{"url": "https://news.bg/regions/pozhar-izbuhna-v-nay-golyamata-bolnitsa-v-plovdiv-sv-georgi.html", "text": "Пожар избухна в най-голямата болница в Пловдив - \"Свети Георги\", съобщи Нова телевизия.Няма пострадали хора. Насени са материални щети. Пламъците тръгнали от западната част на отделението по урология към 03:00 часа тази нощ. То се намира на деветия етаж.Причините за възникването на пожара все още се изясняват.", "date": "2018.10.04", "title": "Пожар избухна в най-голямата болница в Пловдив - \"Св. Георги\""}
{"url": "https://news.bg/society/neotgovaryashtite-na-ekoiziskvaniyata-pechki-i-goriva-nyama-da-stigat-do-pazara.html", "text": "Обсъжда се идея неотговарящите на изискванията електроуреди и горива изобщо да не стигат до пазара и да не могат да се продават. Това обяви министърът на околната среда Нено Димов в сутрешния блок на Нова телевизия.Всички печки на въглища и дърва, които не отговарят на екологичните норми, трябва да бъдат подменени най-късно до 2024 г. Това е една от основните препоръки от Световната банка, които страната ни трябва да изпълни, за да подобри качеството на въздуха.Към момента отоплителни уреди на твърдо гориво използват 54% от българите. Според експертите 85 на сто от фините прахови частици се дължат именно на отоплението на твърдо гориво. Очакванията са нивата им да се понижат със 78% след въвеждането на предлаганата от Световната банка мярка.\"Подмяната на отоплението може да бъде много евтина или много скъпа. Ако имате изградена газопреносна мрежа, най-евтиният и бърз вариант е присъединяването към нея. Ако няма такава, това пък може да бъде доста скъпо\", каза Димов.По думите му, всяка община трябва да прецени кой е най-изгодният за нея вариант за спазване на изискванията.\"Ще бъде отворен ресурс от около 115 млн. лева на Оперативна програма \"Околна среда\", което е крайно недостатъчно за решаване на проблема с подмяната на системите за отопление. Средствата ще бъдат фокусирани в няколко общини, където това да се направи пилотно. За следващия програмен период ще преговаряме за много по-сериозен ресурс, за да може всички общини, които имат нужда от финансиране, да бъдат подпомогнати\", уточни екоминистърът.", "date": "2018.10.04", "title": "Неотговарящите на екоизискванията печки и горива няма да стигат до пазара"}
{"url": "https://news.bg/economics/karanikolov-biznesat-zapochva-da-otkazva-porachki-zaradi-lipsa-na-kadri.html", "text": "Големият проблем вече не е корупцията, а работната сила. Бизнесът в България започва да отказва поръчки, защото няма кой да работи. Това заяви пред bTV министърът на икономиката Емил Караниколов.\"В момента у нас има голяма заетост и бизнесът плаща заплати. Въпросът е, че започват да отказват договори и нови поръчки, защото няма кой да работи\", каза Караниколов.Според него краткосрочните мерки включват обръщение към българските малцинства в съседните страни с призив да ги върнем у нас. В момента сме се насочили към малцинствата в Украйна, Молдова и Армения, каза министърът на икономиката.Относно цената на газа, за която преговаряме с Газпром, министър Караниколов заяви, че тя се формира на световния пазар, не е от нас. Ние не сме производители на газ, за да можем да влияем, заяви още министърът. Газът се вдига на световния пазар, както и продуктите, които заместват газа, допълни той.По думите на министъра повишаването на цените на някои хранителни продукти, например на хляба, не е само заради поскъпването на газа. Друг основен компонент - пшеницата се вдига на световния пазар, тъй като реколтата в световен мащаб беше лоша, изтъкна той.Относно повишаването на цената на парното, Караниколов заяви, че държавата трябва да мисли. Той изтъкна, че има специални субсидии за социално слабите, за които е невъзможно да плащат.Доходите трябва да растат повече, по-бързо и с по-голям процент, отколкото разходите на хората, допълни Емил Караниколов.", "date": "2018.10.04", "title": "Караниколов: Бизнесът започва да отказва поръчки заради липса на кадри"}
{"url": "https://news.bg/int-politics/putin-ostro-napadna-balgariya-evropa-ne-tryabvalo-da-e-kato-nas.html", "text": "След снощните разговори с канцлера на Австрия Себастиан Курц в Москва, руският президент Владимир Путин изразил надежда, че цяла Европа няма да изглежда като България при реализацията на проекта за газопровод \"Северен поток-2\", имайки предвид отказа на нашата страна от строителството на газопровода \"Южен поток\", съобщават руските медии.\"Действително не бих искал цяла Европа да изглежда като България, която прояви слабост и неспособност да защити националните си интереси\", коментирал Путин.Една от важните теми по време на разговорите с Курц е бил газовият въпрос. Плодотворното сътрудничество между Москва и Виена в енергийния отрасъл се явява една от ключовите области в двустранното сътрудничество, изтъкнал руският държавен глава.\"Нашата страна непрекъснато снабдява Австрия с енергоносители, както и други европейски страни чрез транзита през нейна територия\", допълнил Путин.От своя страна Курц подчертал важността да се гарантира енергийната сигурност на Европа.\"Австрия подкрепя в това отношение \"Северен поток-2\", отбелязал австрийският канцлер и добавил обаче, че за Виена е важно да се зачитат интересите на Украйна като транзитна държава.Путин от своя страна отбелязал, че Москва изхождала от обстоятелството, че Европа заедно с Русия била заинтересована от реализацията на газопровода \"Северен поток-2\" и той ще бъде построен.", "date": "2018.10.04", "title": "Путин остро нападна България, Европа не трябвало да е като нас"}
{"url": "https://news.bg/crime/daniel-mitov-deloto-sreshtu-men-e-do-pod-krivata-krusha.html", "text": "Делото срещу мен е стигнало \"до под кривата круша\". Има повдигнато обвинение срещу мен, но не мога да разбера точно каква ми е вината. Това коментира пред news.bg бившият външен министър Даниел Митов в кабинета \"Борисов-2\" преди началото на днешното съдебно заседание, което продължава с разпит на двама свидетели.Обвинението срещу бившия министър е за престъпление по служба, а за заместника му - в безстопанственост. Обвинението е за купени самолетни билети от фирма, с която договор по Закона за обществените поръчки е имало само Министерството на земеделието.Преди началото на днешното съдебно заседание двамата обвиняеми се явиха лично в съда, със своите адвокати.По време на заседанието прокуратурата внезапно поиска от Специализирания наказателен съд да промени обвиненията му от \"престъпление по служба\" и \"безстопанственост\" в \"злоупотреба с доверие\", съобщи по-късно БНР.Основанието за промяна на обвинението е събрани нови документи от разпити на свидетели и промяна на някои изменения във фактическите обстоятелства.Прокурорът по делото Боряна Бецова и адвокатът на Митов - Ина Лулчева обясниха, че държавата е получила претендираното свръхплащане обратно преди образуване на делото. По думите им няма никакви вреди извън разходите по това дело.Когато Даниел Митов беше външен министър, обществените поръчки в Министерството на външните работи (МВнР) се изпълняваха в срок.Това сочат свидетелските показания на Димитър Георгиев по време на днешното съдебно заседание срещу бившия външен министър Даниел Митов и заместника му Христо Ангеличин. Свидетелят Димитър Георгиев е бивш служител на МВнР.Обвинението срещу бившия външен министър е за престъпление по служба, а за заместника му - за безстопанственост.Припомняме, Даниел Митов е обвинен в това, че в периода от 15 януари 2016 г. до 22 юли 2016 г., като министър на външните работи, при условията на продължавано престъпление не изпълнил служебните си задължения с цел да набави облага за търговско дружество и от това настъпили значителни вредни последици в размер на 494 458,03 лв.Христо Ангеличин е обвинен за същия период - от 15 януари 2016 г. до 22 юли 2016 г., като длъжностно лице - заместник-министър на външните работи, не е упражнил достатъчен контрол върху директора на дирекция \"Управление на собствеността и материално-техническо осигуряване\" в МВнР.Заради недостатъчния контрол е ощетено външното ведомство за 494 458,03 лева. Парите са изплатени по силата на две споразумения сключени между МВнР и МЗХ, на търговско дружество, като сумата е недължимо платена, поради неспазване от страна на търговското дружество на ценовото му предложение.", "date": "2018.10.04", "title": "Даниел Митов: Делото срещу мен е до под кривата круша"}
{"url": "https://news.bg/int-politics/iran-shtyal-da-nashamari-i-da-pobedi-amerika.html", "text": "Иран ще нашамари и победи Америка, като осуети санкциите, наложени от администрацията на президента Доналд Тръмп.Това се зарече иранският върховен лидер аятолах Али Хеменеи в реч, излъчвана по държавната телевизия, съобщава \"Ройтерс\".Речта е била изнесена пред десетки хиляди членове на проправителствената милиция Басиж и висши командири на Революционната гвардия на стадион в столицата Техеран.През май Тръмп оттегли САЩ от ядреното споразумение на Техеран със световните сили, сключено през 2015 г. и наложи нови тежки санкции срещу Ислямската република. ", "date": "2018.10.04", "title": "Иран щял да нашамари и да победи Америка"}
{"url": "https://news.bg/politics/tavanat-na-pensiite-stava-1200-lv.html", "text": "От 1 юли 2019 г. таванът за всички пенсии ще бъде увеличен на 1 200 лева.Това обяви финансовият министър Владислав Горанов след срещата на управляващите със синдикалните организации на КНСБ и КТ \"Подкрепа\" в Министерския съвет.Горанов обясни, че по време на срещата със синдикалните организации е била обсъдена възможността за подоходната политика през следващата година, както и за защитата най-уязвимите групи заради промяната на цените на енергоносителите.Таванът по естествен път ще отпадне тогава, когато пенсиите се изчисляват на базата на целия осигурителен живот на съответния гражданин, отсече финансовият министър.\"Промените в пенсионната формула и всички несъвършенства в нея не ни дават основание с лека ръка да преценим, че трябва да отпадне таванът. Има изкривявания в пенсионната формула, натрупани в годините и свързани както с индивидуалния коефициент, така и с превърнатия осигурителен стаж за някои категории работници\", изтъкна Горанов.Той уточни, че периодите, от които се изчисляват пенсиите в различните години, са се променяли и са лимитирали, така че се получават едни изкривявания, които разкъсват връзката между осигурителния принос и изчисления размер на пенсиите.Горанов добави, че увеличението на тавана до 1200 лева ще реши 90% от проблема с , но няма да допусне неоснователно получаване на незаработени пенсии, които са изчислени на база на натрупаните промени в пенсионната формула в размери, които не са свързани с приноса на хората.Финансовият министър посочи, че , които заради метода, по който се изчисляват, заради пенсионната формула, която се е променяла през годините и спецификите в нея, би могло да се смята, че са необосновано високи и нямат връзка с приносите.Горанов подчерта, че се планират и промени в пенсионната формула, които ще изчистят до голяма степен всички тези натрупани несъвършенства.Финансовият министър увери, че всичко, което се прави в тази посока, е за усъвършенстване на формулата и премахване на изкривяванията в нея, водени от принципа на осигурителния принос и ползваните права.Лидерът на КНСБ Пламен Димитров коментира, че освен увеличението на тавана на пенсиите на 1 200 лева са предвидени и други мерки. Ще се увеличат с 50% средствата за енергийно подпомагане, като по груби сметки това прави около 40 млн. лева, подчерта Димитров.\"Как ще бъдат разпределени средствата, предстои с Агенцията по социално подпомагане и съответните компетентни структури да договорим и да прецизираме точно\", обясни синдикалистът, допълвайки, че в последните месеци всички виждаме, че има нужда от мерки, които да повлияят на отделните категории в обществото за компенсиране и повишаване на техните доходи.През зимата разходите на домакинствата обичайно нарастват с около 20%. Увеличените цени на газа и влиянието им по веригата също са основание да се мисли за подобни стъпки, отбеляза Димитров. Финансовият министър Владислав Горанов допълни, че тепърва предстои да се реши дали да се увеличи обхватът на помощта или размера ѝ.На брифинга присъстваха още лидерът на КТ \"Подкрепа\" Димитър Манолов, както и вицепремиерът и лидер на НФСБ Валери Симеонов.", "date": "2018.10.04", "title": "Таванът на пенсиите става 1200 лв."}
{"url": "https://news.bg/society/blizo-10-hilyadi-lovtsi-blokiraha-dvizhenieto-na-dunav-most.html", "text": "Близо 10 хиляди ловци настояват да бъде отменена забраната на груповия свински лов, съобщи БНТ.Ловците блокираха движението на Дунав мост и започна да се образува опашка от чакащи камиони и автомобили.Въпреки, че земеделският министър Румен Порожанов обяви, че следващата седмица ще разреши груповия лов в 5-километровата буферната зона по поречието на Дунав, , тъй като все още не са видели официалната заповед.Според тях, а и според собствениците на големите свинекомплекси в Русенско и Добричко забраната за груповия лов е нелогична и вместо да ограничи популацията на диви прасета, тя ще се увеличи и ще има обратен ефект.Ловците са категорични, че само те могат да помогнат , тъй като могат да открият умрелите прасета докато са в гората.Според тях рискът се увеличава допълнително, тъй като дивите прасета могат безпрепятствено да преминават реката.Ловците се заканиха, ако не бъде отменена забраната, следващия път ще протестират пред земеделското министерство.Припомняме, че миналата седмица ловците от Северна България излязоха на протест заради забраната. От нея са засегнати около 220 дружинки или близо 6 000 ловци от ловностопански райони от Русе до Видин.Според протестиращите с готвената забрана с нищо не се допринася за намаляването на популацията на дивите свине, които са основен източник на заразата с африканска чума (АЧС).На 29 септември бе обявено, че се  Според един от ловците е непонятно на 10 км да няма лов, на 11 да има. ", "date": "2018.10.04", "title": "Близо 10 хиляди ловци блокираха движението на Дунав мост"}
{"url": "https://news.bg/regions/pavetata-pred-stolichnata-tsarkva-sveti-sedmochislenitsi-sa-ot-makedoniya-ne-ot-kitay.html", "text": "Бетоновите павета пред столичната църква \"Свети Седмочисленици\" са от Македония, не от Китай, обясни зам.-кметът Евгени Крусев във връзка с възмутени граждани в социални мрежи и призова столичани да изчакат края на ремонтите в центъра на София.Площад с такава настилка има и в Мюнхен, обяснява авторът на проекта, съобщава БНТ.\"Ремонтът не е завършен. Идеята на строителния надзор е точно такава - всеки ден да бъде на обекта и да казва на строителя къде той не си е свършил работата\", коментира Крусев.\"Когато се стигне до предаване на обекта, това предаване да се случи при свършена работа, според съответните норми, изисквания, които има в законодателството на България\", допълва той.\"Всеки може да каже всичко, аз лично не ползвам социалните мрежи, защото се омерзявам от хейтърството, което е 100-процентово. Аз не видях едно положително изказване, това не означава обаче, че тези, които се изказват, не го правят само заради спорта да мразят и да изразяват негативна реакция\", добавя арх. Иво Панталеев.\"Аз лично съм квалифициран в продължение на много години в тази материя и се чувствам много комфортно на този площад\", коментира той.Това не е мрамор, тези павета имат съответната износоустойчивост и качества против хлъзгане при мокро време, обяснява зам.-кметът Крусев. ", "date": "2018.10.04", "title": "Паветата пред столичната църква \"Свети Седмочисленици\" са от Македония, не от Китай"}
{"url": "https://news.bg/world/germaniya-nosi-vechna-otgovornost-za-holokosta-obyavi-merkel-v-izrael.html", "text": "Германският канцлер Ангела Меркел продължи 24-часовата си визита в Израел днес с посещение на мемориала на жертвите на Холокоста \"Яд Вашем\", където обяви, че Германия носи \"вечна отговорност\" да се напомня трагедията и да се противодейства на антисемитизма, пише \"Таймс оф Израел\".\"Преди близо 80 г., погромът в нощта на 9 ноември, еврейският народ в Германия беше изправен пред безпрецедентна омраза и насилие\", каза тя след посещението, като прочете посланието, което написа в книгата за гости в музея.Меркел има предвид Кристалната нощ - антиеврейски погром в Германия и Австрия в нощта на 9 срещу 10 ноември 1938 година.\"Но това, което последва, бяха безпрецедентните престъпления на Холокоста, отхвърляне на цивилизацията. Затова Германия има вечно задължение да отбелязва това престъпление и да противодейства на антисемитизма, омразата и насилието\", добави тя.По-късно Меркел ще се срещне с премиера Бенямин Нетаняху и с президента Реувен Ривлин. Тя също така ще бъде удостоена с титлата почетен доктор на университета на град Хайфа.Канцлерът, придружен от по-голямата част от кабинета и бизнес делегация, пристигна в Израел в сряда вечерта за серия от междуправителствени консултации.Очаква се акцентът да бъде върху двустранните икономически отношения, иновациите, технологиите и проекти за развитие.", "date": "2018.10.04", "title": "Германия носи \"вечна отговорност\" за Холокоста, обяви Меркел в Израел"}
{"url": "https://news.bg/politics/borisov-pomiryava-veroizpovedaniyata.html", "text": "Патриотите, ДПС и ГЕРБ отиват на среща в Светия синод. Очаква се там да е и премиерът Бойко Борисов. На среща при патриарха трябвало да се успокоят притесненията около Закона на вероизповеданията.В Закона за вероизповеданията, който е подписан от председателите на парламентарните групи няма притеснения, каза Мустафа Карадайъ. Преди това , като след срещата двете преговарящи страни декларираха съгласие. Имало редакционни поправки в уведомителните режими и контрола. ДПС внимателно ще изслуша критиките на Светия синод. Ще се съобразим с основателните критики, успокои Карадайъ.Материята е много сложна, каза и депутатът Йордан Цонев, който е и вносител на поправките. Според него държавата трябва да осигури финансиране на вероизповеданията.Управляващата партия и опозицията имат консенсус, който трябва да го използваме, отчете депутатът от ДПС. Трябва да затворим някои врати за външно влияние, които засягат националната сигурност, подчерта Цонев.", "date": "2018.10.04", "title": "Борисов помирява вероизповеданията"}
{"url": "https://news.bg/world/moskva-ne-zachita-svetovnite-tsennosti-preduprediha-mey-i-ryute.html", "text": "Премиерите на Холандия и Великобритания нападнаха Русия и обявиха, че Москва \"не зачита световните ценности\", пише \"Гардиън\".Тереза Мей и Марк Рюте излязоха със съобщение относно разкритията, че военното разузнаване на Русия се е опитало да извърши кибератака срещу Организацията за забрана на химическите оръжия.Според тях Главното разузнавателно управление на Русия извършва \"недопустими\" кибердействия срещу \"институции по света, включително и Организацията за забрана на химическите оръжия в Хага\".\"Този опит за достъп до системите за сигурност на международна организация, която работи за унищожаването на химическите оръжия в света, показва, че ГРУ не зачита световните ценности и правила, които ни държат в безопасност\", се казва в съобщението на двамата лидери.\"\", допълват Рюте и Мей.НАТО изрази солидарността си с Великобритания и Холандия и обвини Русия в \"безочливи опити за подкопаване на международно право и институции\".По-рано днес през април заради заговор за хакерска атака срещу Организацията за забрана на химическите оръжия, чиято централа е в Хага.Междувременно британското външно министерство обвини руското военно разузнаване, че е извършило шест кибератаки по цели в западни държави между 2015 г. и 2017 г. Москва категорично отрича.ЕС също осъди \"агресията\" на Русия. ", "date": "2018.10.04", "title": "Москва „не зачита световните ценности”, предупредиха Мей и Рюте"}
{"url": "https://news.bg/politics/ikonomikata-gubi-poveche-ot-osporvane-na-ekoprotseduri-otkolkoto-ot-bedstviya.html", "text": "Отложените инвестиции поради оспорване на процедури по опазване на околната среда за периода 2007-2017 г. общо възлизат на над 6 млрд. лв. Това стана ясно от изследване на KC 2 ЕООД, представено на пресконференция в БТА.Изследването е проведено по поръчка на Министерство на околната среда и водите. Използвани са данни от НСИ за общите разходи за придобиване на дълготрайни материални и нематериални активи с екологично предназначение за периода 2010-2013 г.\"Сметнали сме загубените дела, анализираме конкретни казуси, договори и проекти, придобили гражданственост, както и спрени проекти, които обхващат около 5% от общите загуби\", заяви икономистът Красен Станчев.Казусите са свързани предимно с Черноморието, Витоша, национален парк \"Пирин\" и няколко забавяния по други процедури като при решението на НС за проучване на нов пазар за добив на природен газ в \"Генерал Тошево\" и \"Брезник\".Само заради забавено строителство за период от 5 години загубите на гориво при престой в задръстване в участъка \"Бургас-Слънчев бряг\" се оценяват на над 22 млн. лв. годишно.\"За 11 години загубата от подобни отлагания е около милион на ден. Пропуснатите ползи само при две години и половина са над милиард лева\", посочи Станчев. Има загуби, които са свързани с цена на осъществени права на собственост, защото легитимните собственици са били ограничени със закон или заради включване на територия в обсега на програма \"Натура\", обясни той.Над 22 000 са загубените работни места при забавяне от две години и половина, уточни Станчев.Загубите за населението се отнасят до неосъществено потребление, фискални ефекти, частното осигуряване, пропуснати ползи от инвеститорите, като тези данни не включват закупена земя, която по-късно се оказва част от защитена територия. В планинските защитени територии загубите са по-малко - около 140 млн.По екологично законодателство делата са около 60 000 годишно. След 2013 г. тези дела се увеличават с около 3-4 пъти. \"Законодателството в България съответства на управлението на обществени ресурси\", заяви Станчев.Референдумите, според него, оспорват нещо, което е фиксирано в чл. 18 от Конституцията на РБ и са много особени казуси, като този в Крумовград, където през 2011 г. се стигна до местен референдум за бъдещето на златодобива. Исканията на протестиращите бяха за отмяна на правителственото решение да предостави концесията за разработване на находището край града.В Нови Пазар съдебното решение забранява проучването на подземните недра.Загубите за българската икономика поради природни бедствия или кризисни събития за 10 години са около милиард и 800 млн. лева, изчисляват от KC 2 ЕООД.\"Самите ние много повече си пречим, отколкото ни пречи природата да се развиваме\", коментира Чобанов.Красен Станчев обясни, че в последните години наблюдаваме намаляване на замърсителите на въздуха, на тежките метали в сравнение с 90-те години, водите са с по-добро качество, увеличени са горските площи, а само в Пирин горите са с 30 пъти повече в сравнение с последните десетилетия. 35% от територията на страната има статут на защитена територия, докато през 1995 г. тя е била едва 5%, увери икономистът.\"Има само две страни с повече защитени територии от България - Хърватия и Словения. 70% планински територии има Словения с около 200 лифта, а повечето ски зони са в непосредствена близост до защитена зона\", допълни той.В изследването не се отчитат данни за заявени инвестиционни намерения, както и лошо планиране на инвестиции и грешки на инвеститора.", "date": "2018.10.04", "title": "Икономиката губи повече от оспорване на екопроцедури, отколкото от бедствия  "}
{"url": "https://news.bg/tourism/angelkova-populyarizira-balgariya-s-novite-7-balneo-i-spa-destinatsii.html", "text": " Новите 7 балнео и СПА дестинации ще бъдат включени във всички събития, с които популяризираме България, и ще насърчат допълнително притока на повече туристи от страната и чужбина към вътрешността на страната. Това заяви министърът на туризма Николина Ангелкова на финалната дискусия в София за представяне на дестинациите.По време на дискусията е представен потенциалът на Софийската балнео и СПА дестинация, чието начало се корени в древността още от термите на Константин Велики. Включените обекти правят столицата ни с нейните 30 минерални извора един от най-предпочитаните райони за уелнес и медикъл туризъм не само в страната, но и в региона. Обсъдени са и възможностите на \"Старопланинската\" СПА и балнео дестинация.Ангелкова отчита доста по-голям ръст на посещения на чуждестранни, и на български туристи и цитира данните на НСИ за 7 млн. чужди туристи от януари до август.\"За да можем да продължим \"тренда\", е необходимо да засилим интереса към специализираните видове туризъм, сред които балнео- и СПА, културно-историческите, винено-кулинарните и други профилирани маршрути заемат водещи позиции. Така ще постигнем стратегическата си цел за превръщане на България в конкурентна дестинация за качествен целогодишен туризъм\", обясни тя.Ангелкова обясни, че смисълът на проекта е не да започне от нулата, а да надгражда устойчиво това, с което вече разполагат регионите, и то на база високо качество, за да бъдат още по-конкурентни.Интерактивната карта за балнео и СПА дестинациите ще бъде готова след около месец. До около два месеца дестинациите ще бъдат включени и в платформата I love Bulgaria. Надявам се на международната борса в Лондон да можем да покажем интерактивната карта за СПА дестинациите. За рекламните материали ще отнеме повече време, защото те са свързани с отделна обществена поръчка, добави министърът пред медии.Дестинациите обхващат 58 населени места в цялата страна. За да бъдат ангажирани широк кръг заинтересовани, бяха поискани становища от 50 общини, като 30 от тях изпращат позициите си.Проверявайки дадена дестинация, потребителите ще могат да получават информация за минералните води в региона, за показанията и противопоказанията им, за климата, за какви заболявания и профилактики са подходящи, за СПА обектите с обществено предназначение, за близките туристически атракции и т.н.", "date": "2018.10.04", "title": "Ангелкова популяризира България с новите 7 балнео и СПА дестинации"}
{"url": "https://news.bg/int-politics/rusiya-obyavi-za-fantazii-obvineniyata-na-velikobritaniya-za-kiberatakite.html", "text": "Русия отхвърли обвиненията на Великобритания, че нейни шпиони и агенти стоят зад глобалните кибератаки, изтъквайки, че обвиненията били недостойни и са част от кампания за дезинформация, чиято цел е да засегне руските интереси, съобщават руските медии.Великобритания обвини руското военно разузнаване (ГРУ) в организирането на множество кибератаки, целящи подкопаване на западните демокрации чрез посяването на безпорядък във всичко - от спорта до транспорта и президентските избори в САЩ през 2016 г.Говорителката на руското външно министерство Мария Захарова заяви на пресконференция, че обвиненията били \"фантазии\" и продукт на някой, който има \"богато въображение\".\"Това е някакъв дяволски коктейл (от обвинения)\", изтъкна Захарова.", "date": "2018.10.04", "title": "Русия обяви за \"фантазии\" обвиненията на Великобритания за кибератаките"}
{"url": "https://news.bg/economics/s-10-stotinki-poskapna-hlyabat-v-kardzhali.html", "text": "С 10 стотинки поскъпна хлябът в Кърджали. Увеличението е наложено от производителите в района и в съседната област Хасково. То влезе в сила за един ден, съобщи БНР.Поскъпването обхваща почти всички видове хляб. Според търговците, те са разбрали за него, когато получили хляба. Това е второто повишение на цената на насъщния за три месеца. Според магазинерите, има картел между големите производители на хляб. Потребителите обвиняват търговците за ценовия скок.Припомняме, преди две седмици  заяви, че преговаря с големите търговски вериги, за налагане на таван на цените на хляба. Министърът обясни, че след като се договори с веригите, ще заведе търговците при премиера Бойко Борисов. оповести партийно предложение за въвеждането на мирновременни мерки за цената на хляба и основните хранителни продукти. От ВМРО предлагат да се постигне договорка за максимална ставка на печалба на тези хранителни продукти.Идеята за ограничаване на печалбите от хляба бе посрещната доста критично от . Най-често срещаната реакция бе, че това е популизъм.", "date": "2018.10.04", "title": "С 10 стотинки поскъпна хлябът в Кърджали"}
{"url": "https://news.bg/crime/prokuraturata-razsledva-pozhara-v-plovdivskata-bolnitsa.html", "text": "Районната прокуратура в Пловдив разследва , съобщиха от пресцентъра на държавното обвинение.Припомняме, около 3 часа сутринта на 3 срещу 4 октомври избухна пожар в най-голямата болница в Пловдив - \"Свети Георги\".При инцидента нямаше пострадали хора. Нанесени са само материални щети.Пламъците са тръгнали от западната част на отделението по урология към на деветия етаж.По случая вече се извършват активни процесуално-следствени действия. Прави се оглед на местопроизшествието, извършват се разпити на свидетели.За изясняването на причината за пожара предстои да се изготвят експертизи, включително пожаротехническа експертиза.Срокът на приключване на разследването е 2 месеца.От БГНЕС разказват гледната точка на д-р Тодор Горанов, който е специализант в Клиниката по урология на УМБАЛ \"Св. Георги\".  \"\"Тогава Горанов разбрал за огненото бедствие и мобилизирал евакуацията на пациентите на болничното заведение.", "date": "2018.10.04", "title": "Прокуратурата разследва пожара в пловдивската болница"}
{"url": "https://news.bg/health/ima-pari-za-vaksini.html", "text": "Пари за ваксини има. Това стана ясно от думите на здравния министър Кирил Ананиев по време на блиц контрол в ресорната парламентарна комисия.60 млн. лв. са предвидени за ваксини за 2018 и 2019 г., поясни той. Министерство на здравеопазването е постигнало намаление на доставката на ваксини от 30%.Иначе министър Ананиев обеща и през следващата година да продължи увеличаването на доходите в Спешните центрове. По бюджета на Министерството за здравеопазването за 2018 година са предвидени средства за персонала в центровете за спешна медицинска помощ в размер 16,8 млн. лева, каза Кирил Ананиев. Това са допълнително 8 млн. лева.Ще продължи политиката за увеличаване на доходите в Спешната помощ. Повече пари ще има и за нощен труд на медиците там. Сега той се заплаща с 25 стотинки на час.", "date": "2018.10.04", "title": "Има пари за ваксини"}
{"url": "https://news.bg/regions/blasnaha-11-godishno-momche-na-peshehodna-pateka-v-yambol.html", "text": "11-годишно момче беше блъснато на пешеходна пътека в Ямбол.Детето се връщало от училище, когато, пресичайки на пешеходна пътека, го удря кола, пише БНР.Инцидентът станал малко преди 14 часа в района на Централния кооперативен пазар в града.Вследствие на удара детето е със счупен на две места крак. Предстои детето да бъде оперирано.Пробите на водача за алкохол и наркотични вещества са отрицателни.Огледът на местопроизшествието продължава.", "date": "2018.10.04", "title": "Блъснаха 11-годишно момче на пешеходна пътека в Ямбол"}
{"url": "https://news.bg/world/germaniya-i-izrael-saglasni-che-iran-nikoga-ne-tryabva-da-se-sdobiva-s-yadreni-orazhiya.html", "text": "Германия и Израел се съгласиха, че на Иран никога не трябва да се позволява да се сдобие с ядрени оръжия, но те имат различия как да се постигне тази цел.Това съобщи германският канцлер Ангела Меркел на пресконференция с израелския премиер Бенямин Нетаняху в Йерусалим, цитирана от \"Ройтерс\".\"\", каза Меркел.Тя добави, че иранското военно присъствие в Сирия и Ливан е заплаха за Израел.", "date": "2018.10.04", "title": "Германия и Израел съгласни, че Иран никога не трябва да се сдобива с ядрени оръжия"}
{"url": "https://news.bg/politics/karakachanov-ne-ochakva-sdelka-za-iztrebiteli-do-kraya-na-godinata.html", "text": "Има мегдан да се подобрят и четирите предложени оферти за закупуването на изтребител. Това коментира вицепремиерът и военен министър Красимир Каракачанов след участието си във военна комисия.По думите му срокът от 14 дни няма да стигне за работата на ведомствената комисия, защото работната група разглежда офертите. Възможно е да има въпроси към някой от участниците и е нужно време, за да се получи отговорът и да се излезе със становище.След работата на междуведомствената комисия, политико-военната група трябва да започне да провежда преговорите за подобряване на офертите, обясни Каракачанов. Според него до края на годината би било много трудно да се сключи договор с някоя от държавите.\"Има много документация на английски език и тя няма как за 2-3 дни да се прегледа и да бъде обработена\", обобщи военният министър.Каракачанов поясни, че трябват поне 30 дни работа на ведомствената комисия, за да се вземе конкретно решение.Един месец е необходим само за първата работна група, а не за политико-военната, обясни той.Не съм информиран какво е настроението в авиацията и какво искат българските пилоти, поясни военният министър на въпрос нови или втора употреба изтребители.\"По-добре ще е за всички военни наистина да управляват нова модерна техника, смята Каракачанов.Каракачанов изтъкна, че ако не са били осигурени средствата за проекта за модернизация, нямало да има пари и за армията. Средствата за проектите за трите вида въоръжени сили на стойност 371 милиона лева биха отделени за поддръжката и ремонта на съществуваща техника, отбеляза Каракачанов.Той припомни, че още миналата година е било направено необходимото да се сключват рамкови споразумения, за да може при възможност те да бъдат включени в договорите.На въпрос как би коментирал решението на НАТО да покани Грузия за членство в Алианса, Каракачанов обясни, че Грузия отдавна изразявала желание да стане член на НАТО. Той изтъкна, че очаква реакцията на Русия.\"Всяка една държава си преценява сама за себе си дали да стане член на Евроатлантическия съюз или не\", каза в заключение Каракачанов.", "date": "2018.10.04", "title": "Каракачанов не очаква сделка за изтребители до края на годината"}
{"url": "https://news.bg/world/desetki-hilyadi-na-protest-sreshtu-sdelka-za-granitsite-mezhdu-ingushetiya-i-checheniya.html", "text": "Десетки хиляди се събраха на протест в Магас срещу сделка, сключена между Ингушетия и Чечения, предаде AFP. Тя трябва да уреди въпроса за границите, предмет на спор от години между субектите в руската федерация. Демонстрантите поискаха от местните власти да не позволяват Грозни да отцепва чужди територии. Те твърдят, че сделката е сключена тайно от населението и е срещу неговите права. Още преди години чеченският лидер Рамзан Кадиров заяви, че разполага с документи, които потвърждават, че някои райони от Ингушетия принадлежат на Чечня.Той поиска този проблем да бъде разрешен и настоя, че няма намерение да посяга на чужди територии. Това искане обаче го скара с лидерите на ингушетите. Агенцията коментира, че такъв протест е рядък за Ингушетия. ", "date": "2018.10.04", "title": "Десетки хиляди на протест срещу сделка за границите между Ингушетия и Чечения"}
{"url": "https://news.bg/world/poreden-protest-sreshtu-izbora-na-kavano-za-varhoven-sadiya.html", "text": "Пореден протест срещу на избора на съдия Брет Кавано се проведе пред Върховния съд на САЩ. Демонстрантите се обявиха срещу кандидатурата му и в подкрепа на жените, които го обвиниха в сексуално насилие. Припомняме, че Сенатът на САЩ поиска ФБР да проведе разследване относно покзанията на двете жени, които обвиниха съдията в изнасилване. То бе наредено от президента Доналд Тръмп, чиято номинация е Кавано. Докладът на ФБР не потвъди обвиненията в сексуален тормоз срещу номинацията на Белия дом. Демократите разкритикуваха разследването като \"непълно\". Демократите влязоха в сблъсък с републиканците. Сенатът планира да гласува номинацията на Кавано в петък (процедурен вот) и събота (окончателно гласуване). Републиканците имат 51 места в 100-местния Сенат. ", "date": "2018.10.04", "title": "Пореден протест срещу избора на Кавано за върховен съдия "}
{"url": "https://news.bg/world/borisov-pristigna-na-poseshtenie-v-ukrayna.html", "text": "Премиерът Бойко Борисов пристигна на посещение в Украйна, съобщи самият той в профила си във \"Фейсбук\". Той е там за отбелязването на 160-годишнината на Болградската гимназия \"Г. С. Раковски\". В честванията в Болград ще участва и президентът на Украйна Петро Порошенко.Това съобщи правителствената пресслужба. Борисов ще проведе двустранна среща с президента Порошенко, на която ще бъде обсъдено сътрудничеството в областта на образованието, инфраструктурата, както и задълбочаването на контактите между двете страни, а след това двамата ще направят инспекция на ремонтиран участък на международния път Е87 Одеса - Рени.В делегацията са заместник министър-председателят по икономическата и демографската политика Валери Симеонов, министърът на образованието и науката Красимир Вълчев и председателят на Държавната агенция за българите в чужбина Петър Харалампиев.", "date": "2018.10.04", "title": "Борисов пристигна на посещение в Украйна "}
{"url": "https://news.bg/crime/protest-i-poboy-v-stolipinovo-zaradi-blasnato-dete-pri-katastrofa.html", "text": "До побой и протест се стигна, след като по-рано при катастрофа бе ранено дете в Пловдив, предаде bTV. Десетки жители на квартал \"Столипиново\" се събраха заради блъснатото момче и пребиха шофьора, причинил катастрофата.Според разказа на очевидци, то пресичало улицата, когато било блъснато от бързо движещ се бял фолксваген. Ударът е бил толкова силен, че детето е излетяло във въздуха, преметнало се и паднало на земята. Откарано е в болницата в безсъзнание.Полицията е направила тест за алкохол на шофьора. На място има над 300 души. Пристигнали са и допълнителни полицейски сили, за да бъдат предотвратени евентуални ексцесии.", "date": "2018.10.04", "title": "Протест и побой в \"Столипиново\" заради блъснато дете при катастрофа "}
