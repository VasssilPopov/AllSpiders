{"url": "https://news.bg/world/google-uvolni-48-dushi-za-sekstormoz.html", "text": "Компанията Google е уволнила 48 души за секстормоз. Те са били освободени през последните 2 години. Това е съобщил генералният директор Сундар Пичай, цитиран от Sky News. Той е съобщил фактите в писмо до служителите, в което ги уверява, че всеки сигнал за подобни действия ще бъде взет под внимание и разследван., пише той.Оказва се, че сред уволнението са и 13 мениджъри.Писмото е в отговор на статия на New York Times, в която се засяга случаят на Анди Рубин, който излиза в принудителен отпуск,  след като се разкриват отношения с негова подчинена.Припомняме, че през последните години скандалът набира скорост в световен план и засегна много влиятелни мъже.", "date": "2018.10.25", "title": "Google уволни 48 души за секстормоз "}
{"url": "https://news.bg/comments/kak-umirat-demokratsiite.html", "text": "Демокрациите са устойчиви? Дълго време вярвахме в това, виждайки ги непрекъснато да се развиват. След падането на Берлинската стена те изглеждаха до такава степен непреодолими, че Франсис Фукуяма успя да диагностицира окончателния им триумф. И ето, че възходът на националистическите сили по целия свят идва за да разклати сигурността. Точно така: демокрациите са по-крехки, отколкото си мислим.Доказателството: те вече поддават. След 1918 г. Италия, Германия, Испания и Франция, всички със статут на правова държава и в духа на плуралистична традиция, падат последователно под ударите на националистически и завоевателни партии. Защо? Как? Това е темата на книга, публикувана от икономическия журналист и историк Жан-Клод Азера. Убедителна и остра историческа книга, която обяснява как демокрациите от 30-те години на миналия век са умрели и как, опирайки се на опита, този път можем да предотвратим бедствието, пише в свой материал френският вестник Авторът сравнява съдбата на 5 демокрации от 30-те години, атакувани от националистически партии, четири от които се провалят. Причините за устойчивостта на петата, Съединените щати, където икономическата криза беше най-жестока, предлагат ясен контрапункт на победата на фашизма в Европа.Жан-Клод Азера избягва всякакъв анахронизъм: Хитлер, Мусолини, Франко, маршал Петен са установили диктаторски или тоталитарни режими. Доналд Тръмп, Реджеп Тайип Ердоган, Виктор Орбан и другите обаче управляват в рамките на конституцията на страната си. В Съединените щати тя е солидна: принуждава президента да спазва върховенството на закона. На други места се установяват не диктаторски или тоталитарни режими, а \"демокрации\", където обществените свободи не са унищожени, а са редуцирани, рамкирани и отклонени в полза на смесени, полуавторитарни - полудемократични системи, които толерират опозицията и разчитат на суверенитета на народа.Всеки път демокрациите умират, защото не са успели да отговорят на историческите предизвикателства, пред които са изправени, като насърчават хората да се обръщат към по-експедитивни партии, които не икономисват средства и се освобождават от очевидните ограничения, наложени на правителствата чрез демократични процедури, зачитащи правата на човека. Какви са тези предизвикателства? На първо място е националното унижение. Победена през 1918 г., Германия е унизена от Версайския договор, който я посочва като единствен виновник за войната и й налага подчинен статут. Като победители италианците не извличат никакви дивиденти от борбата си, противно на обещанията на съюзниците. Първо Мусолини, после и Хитлер яхват това негодувание, за да спечелят за бруталните си тези подкрепата на унизените народи. Далечно, но ясно ехо: оставена сама на първа линия срещу миграционната криза, презирана от другите европейски страни, които виждат в нея \"Клуб Мед нация\" (от Mediterranean - Средиземно море), унизената Италия издига на власт Матео Салвини.След това идва икономическата криза: неспособна да се справи с хиперинфлацията и рецесията от 30-те години на миналия век, Ваймарската република губи подкрепа за сметка на една нацистка партия, която привлича жертвите на кризата. Точно обратното прави Франклин Рузвелт, коварен политик, но вдъхновен президент, който дава на американците усещането, че действа в правилната посока, като използва нови решения.Накрая идва и кризата на идентичността. Хитлер убеждава германците, че космополитните берлински елити, прекалено либерални и инфилтрирани от евреите, изоставят идентичността, която е създала германското величие. Доналд Тръмп, макар и съвсем различен лидер, който не използва насилствени или незаконни средства, въпреки това осъжда същите глобализирани елити във Вашингтон и Силиконовата долина, изразява тревогите на белите мъже срещу малцинствата и обещава възкресението на американското величие, както правят и повечето съвременни националистически течения. В много страни имиграцията служи като изкупителна жертва за това страдание, възкресявайки застрашената идентичност, дори в Германия на Ангела Меркел, която винаги се е смятала за ваксинирана срещу паметта за нацисткото бедствие. Човешките права защитават ли чужденците? Те на свой ред също са подозрителни.Всичко това не се случва за един ден. Навлизането на диктатурите е било подготвено от интелектуалното поражение на прогресивните срещу идеолозите на расата и нацията. Кой може да отрече днес, че реакционното течение на интелектуалната сцена, например във Франция, не спира да печели точки, докато скоро не поиска хегемония? Движение, което се засилва за сметка на отслабване на гражданското чувство и дискредитиране на демократичната политическа класа, опетнена от корупция и данъчна неефективност. Едни и същи причини пораждат подобни ефекти, по-малко насилствени, но все пак обезпокоителни. За демократите, които все още са решени да защитават своя идеал, това е червена лампичка за размисъл.", "date": "2018.10.25", "title": "Как умират демокрациите?"}
{"url": "https://news.bg/world/rumaniya-dava-30-miliona-obezshtetenie-za-chumata-po-svinete.html", "text": "С 30 милиона евро Румъния ще обезщети свиневъдите, загубили животни заради африканската чума. Това стана ясно на състоялата се българо-румънска земеделска среща в село Щръклево, Русенско, съобщават от БНР.По данни на Ветеринарно-санитарната дирекция и защита на храните в окръг Гюргево в 15 окръга на северната ни съседка вече има огнища на болестта. Умъртвени са повече от 400 000 животни.Всички стопани обаче са получили обезщетение от държавата.Изплатените компенсации за случаите на превантивно умъртвяване на животни са между 20 и 40 милиона евро, твърдят от Гюргевската дирекция и уверяват, че са предприети засилени мерки за ограничаване на огнищата. Особено внимание се обръща на граничните райони.На границата с Русе има общо 21 огнища. Намерени са три заразени диви прасета и са затворени всички пазари за животни. Целта е да се ограничи заразата и навлизането и в България.Зам.-областният управител на Русе Свилен Иванов на свой ред допълни, че у нас още през пролетта са взети мерки, за да не бъдат засегнати големите свинекомплекси, в които се отглеждат около 130 000 прасета.", "date": "2018.10.25", "title": "Румъния дава 30 милиона обезщетение за чумата по свинете"}
{"url": "https://news.bg/int-politics/rusiya-obyavi-za-okupatsiya-deystviyata-na-sasht-v-yuzhna-siriya.html", "text": "САЩ са окупирали южната част на Сирия. Това обяви говорителката на външното министерство на Русия Мария Захарова, цитирана от руските медии.Москва многократно е критикувала американската военна кампания в Сирия, за която няма разрешение нито от Съвета за сигурност на ООН, нито от Дамаск.\"Ситуацията в североизточната част на Сирия, където американската страна все още се опитва да флиртува със сепаратистки кюрдски групировки, както и в южната част на страната близо до Ал Танф, където има де факто неприкрита окупация от страна американските сили на територията на суверенната сирийска държава\", коментира тя.Захарова заяви още, че екстремистите, които са намерили такова \"сигурно убежище, подслон в изключителната 55-километрова зона\", създадена от САЩ, изнудват цивилните, които искат напуснат района, искайки им по 2000 долара.Захарова също така подчертала, че Москва била готова за конструктивен диалог с наследника на специалния пратеник за Сирия Стефан де Мистура.По отношение на обявеното  за ликвидирането на ядрените сили със среден обсег, Захарова коментира, че Русия е призовала всички страни да настояват пред САЩ да запазят договора.", "date": "2018.10.25", "title": "Русия обяви за \"окупация\" действията на САЩ в Южна Сирия"}
{"url": "https://news.bg/world/povecheto-amerikantsi-priznavat-razdeleni-sme.html", "text": "По-малко от две седмици преди решаващите междинни избори мнозинството американци заявяват, че САЩ са доста разделени. Това показва социологическо проучване на Associated Press-NORC.Малък процент американци вярват, че това разделение ще се оправи скоро.Новото изследване е установило, че повече от 80% от американците са на мнение, че страната е изключително разделена относно важните ценности. Само 20 на сто смятат, че държавата ще бъде по-малко разделена през следващите няколко години, а 39% са на мнение, че нещата ще се влошат. Силно мнозинство от 77% не е удовлетворено от състоянието на политиката в Съединените щати.59 на сто от респондентите не одобряват управлението на Тръмп, а 40% са с положително мнение.Докато 83% от републиканците одобряват действията на американския лидер, 92% от демократите и 61% от независимите са с негативна позиция.Близо половината от американците заявяват, че по време на предизборната кампания не чуват достатъчно по проблеми, които най-много ги касаят. 54% от демократите и 44 на сто от републиканци казват, че чуват твърде малко по ключови проблеми.2/3 от американските граждани вярват, че здравеопазването, образованието, икономическият растеж, социалната сигурност и престъпленията са много важни въпроси.58% от американците не са удовлетворени от развитието на нещата в страната им в сравнение с 25%, които са доволни.Проучването е проведено в периода 11-14 октомври и в него са участвали 1 152 души.", "date": "2018.10.25", "title": "Повечето американци признават: Разделени сме"}
{"url": "https://news.bg/crime/14-mesetsa-zatvor-za-pilene-na-gumi-sled-upotreba-na-droga.html", "text": "Мъж от Варна се споразумя с прокуратурата да лежи 14 месеца в затвора заради опасно шофиране без книжка и след употреба на наркотици.Преди два дни полицейски патрул засякъл 23-годишният Александър А., който извършил маневра на варненски булевард с въртене на гуми.Младият мъж не спрял на сигнала на служителите на реда и започнало преследване. Обвиняемият спрял колата си на бензиностанция и се опитал да избяга. По време на бягството той изхвърлил пакетче марихуана. Извършеният тест показал, че Александър управлява автомобила си след употреба на наркотични вещества, а при справка на служителите на реда се установило, че той е и с временно отнета шофьорска книжка.Подсъдимият се призна за виновен и по трите обвинения и сключи споразумение с Районната прокуратура, което днес беше одобрено от Варненския районен съд.Мъжът е отведен във варненския затвор, където ще изтърпи присъдата си.", "date": "2018.10.25", "title": "14 месеца затвор за пилене на гуми след употреба на дрога"}
{"url": "https://news.bg/world/kitay-predlozhi-na-tramp-ili-smeni-iphone-s-huawei-ili-se-izoliray-ot-vanshniya-svyat.html", "text": "Министерството на външните работи на Китай излезе с няколко предложения към президента на САЩ Доналд Тръмп, ако се притеснява, че други държави подслушват мобилния телефон на държавния глава, информира \"Ройтерс\".Китайците предлагат на милиардера да замени своя iPhone с китайски телефон Huawei или да прекъсне всички форми на модерни комуникации с външния свят.Коментарът е във връзка със статия на вестник \"Ню Йорк таймс\", че китайците и руснаците подслушват личния телефон на Тръмп.Американският лидер обачеГоворител на китайското външно министерство също отхвърли вестникарската история. Според Пекин статията е \"доказателство, че \"Ню Йорк таймс прави фалшиви новини\".Представителят излезе с две предложения към американската администрация.\"\", предложи говорителят, имайки предвид най-разпространения китайски мобилен телефон.\"\", добави представителят.Huawei Technologies е под прицел в САЩ.Националният комитет на Демократическата партия предупреди кандидатите на частичните избори през ноември да не използват техника на Huawei и ZTE.", "date": "2018.10.25", "title": "Китай предложи на Тръмп: Или смени iPhone с Huawei, или се изолирай от външния свят"}
{"url": "https://news.bg/society/51-ot-balgarite-iskat-lyatno-chasovo-vreme.html", "text": "51% от българите искат лятно часове време, съобщи БНТ, позовавайки се на министерството на енергетиката.За зимното часово време пък своя глас са дали 38% от българите.В анкетата коментари са написали над 17 000 българи.Първото нещо, което анкетата показва е че 96% от българите искат да бъдат преустановени сезонните промени на часовото време.Според лекари и психолози смяната на времето води до недоспиване, катастрофи и опасност от инфаркт.Припомняме, че Европейската комисия (ЕК) поиска мнението на гражданите на ЕС дали искат да се промени дългогодишната традиция по два пъти да се сменя часовото време на година. стартира на 4-ти юли и продължи до 16 август.Отговорите от анкетата ще бъдат обобщени в национална позиция, която трябва да бъде представена на ЕС до края на март 2019 г.Ако Европейският парламент подкрепи предложението, последната задължителна сезонна промяна на часа в ЕС ще бъде на 31 март 2019 г.", "date": "2018.10.25", "title": "51% от българите искат лятно часово време"}
{"url": "https://news.bg/int-politics/v-irlandiya-glasuvat-dali-bogohulstvoto-da-prodalzhava-da-e-prestaplenie.html", "text": "Гласоподавателите в Ирландия ще решат утре дали да бъде премахнат член от конституцията на страната, който прави богохулството престъпно деяние. Гласуването с мнозинство с \"да\" в референдума би било още един знак за намаляващото влияние на църквата в някога силно католическата страна, съобщава в. \"Гардиън\".Референдумът се провежда заедно с президентските избори, в които действащият президент Майкъл Хигинс се очаква да спечели втори мандат. Това идва след историческото гласуване в референдума през май, в който мнозинството ирландци гласуваха за премахването на члена от Конституцията, който забраняваше абортите.Последното съдебно преследване за богохулство в Ирландия е било през 1855 г., но преди три години ирландската полиция разследва коментари на актьора Стивън Фрай по телевизията, в които комикът определя Бог като \"капризен\", \"тесногръд\" и \"пълен маниак\". Разследването по-късно беше изоставено, след като недостатъчен брой хора са били възмутени.Избирателите ще бъдат запитани дали искат да бъде премахната думата богохулство от члена в конституцията от 1937 г., който гласи: \"Публикуването или изказването на богохулстващи, смущаващи или неприлични дела е престъпление, което се наказва в съответствие със закона.\"Социологическо проучване, проведено през миналата седмица, е установило, че 51 процента от анкетираните са заявили, че ще гласуват в подкрепа на премахване на богохулството като престъпление, 19 на сто са заявили, че ще гласуват за запазването на разпоредбата, а 25 процента не са решили и 4% няма да гласуват.По-рано този месец Ирландската католическа църква заяви, че разпоредбата за богохулство \"до голяма степен е остаряла\" и че такива закони са били използвани \"да оправдават насилието и потисничеството срещу малцинства в други части на света\".Църквата обаче добави, че правото на хората да практикуват религията си, без да бъдат нападани или осмивани, \"трябва да бъде признато и зачитано\".", "date": "2018.10.25", "title": "В Ирландия гласуват дали богохулството да продължава да е престъпление"}
{"url": "https://news.bg/politics/skandalite-v-koalitsiyata-sa-prichinata-da-nyama-glavsek-otseche-rumen-petkov.html", "text": "\"Причината да няма главен секретар са скандалите в управляващия формат.\" Това заяви пред bTV председателят на партия АБВ Румен Петков.По думите му назначението му е натоварено с политика, а това е обидно за системата и се отразява като демотивация на служителите.\"Функциите на главния секретар не може и не бива да бъдат подменяни от министъра на вътрешните работи\", подчерта Петков.Той коментира и напрежението между президента и премиера като обясни, че според него първоизточникът на конфликта е в парламентарната група на ГЕРБ, визирайки Цветан Цветанов.\"Цветан Цветанов адресираше президента Радев абсолютно безсмислено, може би раздразнен от тежката загуба на ГЕРБ на президентските избори\", отбеляза Петков.Той изтъкна, че от този конфликт страда България, но също така не е и причина да не се назначава главен секретар.Припомняме, че доскоро на поста главен секретар на МВР беше сегашният вътрешен министър Младен Маринов. След рокадите в кабинета обаче Маринов беше назначен за вътрешен министър. На  на промените в кабинета.Рокадите в кабинета се проточиха три седмици след като президентът от поста главен секретар на МВР.След завръщането си от Латвия, държавният глава заяви, че  Това бе разтълкувано от председателят на ПГ на ГЕРБ Цветан Цветанов като На 19 септември от секретариата потвърдиха, че в президентството са внесени необходимите документи за съгласувателна процедура и ", "date": "2018.10.25", "title": "Скандалите в коалицията са причината да няма главсек, отсече Румен Петков "}
{"url": "https://news.bg/politics/ot-demokratichna-balgariya-nastoyavat-za-predsrochni-izbori.html", "text": "От \"Демократична България\" (ДБ) настояват за оставка на цялото правителство начело с премиера Бойко Борисов и нови избори. Очакванията им са, че така българските граждани ще дадат мандат за политическа промяна и смела модернизация на родината ни.Според \"Демократична България\" сегашното парламентарно съотношение не осигурява на гражданите добро управление или \"дори елементарно политическо приличие и хуманност\".Повод за искането им е намерението тихомълком да бъде закрит Център \"Фонд за лечение на деца\" (ЦФЛД).Управляващите опитват чрез преходни и заключителни разпоредби на Закона за бюджет на НЗОК за 2019 г. да закрият Фонда като отделна структура. Това се прави без подробни мотиви и оценка за въздействието на такова решение и без всякакъв обществен дебат.Според демократите заедно със своя Граждански съвет, Фондът е постижение на гражданското общество у нас. Въпреки споровете, Фондът бе модел на индивидуализиран подход при висока степен на прозрачност.Според десните, при промяната не се предвиждат никакви законодателни гаранции за осигуряване на непрекъснатост на осъществяваните от ЦФЛД дейности.Неясна е и съдбата на Гражданския съвет, но с висока степен на увереност можем да предположим, че именно неговото премахване е една от основните цели на управляващите убедени са от ДБ.\"Предвижда се всички важни въпроси да бъдат уредени с бъдещ подзаконов нормативен акт, без никаква яснота относно цялостния модел, който се предлага и без гаранции за обоснованост, прозрачност и обществено участие в неговата разработка. Това създава още едно ниво на несигурност и непредвидимост при осигуряване на финансирането на лечението на деца\", пишат от \"Демократична България\".Особено притеснително е, че с промените не се включват механизми, които да осигурят финансиране на съпътстващите лечението в чужбина разходи и да гарантират неговата достъпност. Няма предвидени разходи за транспорт, преводи, настаняване и пътуване на един придружител.В същото време много ясно е споменато, че част от парите, постъпващи в бюджета на Фонда (дарения, невъзстановени депозити по чл. 79, ал. 1 от Изборния кодекс и други) ще постъпват по сметка на НЗОК. Няма гаранция как Касата ще използва тези пари целево - за лечението на деца, а не за друго.Промените, които засягат бъдещето на Фонда за лечение на деца, се правят непрозрачно и без никаква възможност за обществено обсъждане.Демократите цитират чл. 18а от Закона за нормативните актове (ЗНА). Според него, органите, които имат право на законодателна инициатива, трябва да провеждат обществени консултации с гражданите и да извършват оценка на въздействието на всеки законопроект. Посоченият законопроект все още не е обявен публично и не е предоставена никаква възможност за провеждане на обществени консултации за срок от поне 30 дни, пишат от ДБ.Според тях структурните промени, които се правят чрез преходни и заключителни разпоредби на бюджетен закон са потенциално противоконституционен подход.Конституционният съд вече се е произнасял, че \"ежегодните бюджетни закони са закони във формален смисъл като в основното, същинското си съдържание те не съдържат правни норми\".Фундаментални промени чрез изменение на над десет нормативни акта чрез преходни и заключителни разпоредби на \"закон\" с действие една календарна година противоречи на основни принципи на върховенство на правото. Това поставя под въпрос легитимността и стабилността на обществените отношения в областта на здравеопазването и законосъобразното установяване и функциониране на новосъздадените органи, както и на процедурите, които протичат пред тях.От \"Демократична България\" смятат, че здравеопазването се нуждае от сериозни реформи, но този подход (тихомълком да се правят фундаментални промени - б.р.) е недопустим. Едва след широк обществен дебат и отчитане на всички гледни точки управляващите биха могли да внесат един напълно разработен нормативен пакет, с който да осъществят необходимите реформи.Демократите смятат, че без обществен натиск управляващите няма да се откажат от порочния си подход. Този казус не само не е прецедент, той е израз на най-дълбоката същност на това управление.\"В този казус виждаме логичен и завършващ етап от последователната война с гражданското общество по повод на Фонда за лечение на деца. Същата война се води и по отношение на майките на деца с увреждания, които са принудени да протестират с месеци, за да могат да си осигурят вниманието на управляващите. По същество, той съдържа същия шокиращ цинизъм, който беше демонстриран от вицепремиера Валери Симеонов, не само в скандалното му изявление, но и в многократно по-скандалното му поведение след това\", пишат демократите.", "date": "2018.10.25", "title": "От \"Демократична България\" настояват за предсрочни избори"}
{"url": "https://news.bg/int-politics/tramp-izprati-voyski-na-granitsata-s-meksiko-sreshtu-migranti.html", "text": "Няколкостотин войници са изпратени, за да осигурят сигурността на южната граница на САЩ с Мексико, съобщават от министерството на отбраната.Там се очаквало да пристигне керван от няколко хиляди мигранти.Очаква се министърът на отбраната Джеймс Матис да подпише заповед за изпращане на най-малко 800 военнослужещи на границата в очакване на пристигането на каравана, съобщи правителствен източник.Това потвърждава многократно предупрежденията на президента Тръмп, че той ще изпрати военните на границата, ако мексиканските власти не направят достатъчно, за да спрат напредъка на каравана.Докато президентът и неговите предшественици поискаха от държавните управители да разположат Националната гвардия на границата преди, както направи Тръмп през април, когато малък каравана мигранти се опита да влезе в САЩ, той предупреди миналата седмица, че ще изпрати \"военните , а не охраната. \"Преди две седмици керваните са се увеличили, когато се приближили до САЩ, като ООН изчисли, че миналата седмица са били 7000 души.След преминаването си в Мексико преди около седмица керванът се е изкачила на север до град Мапастепек.Властите смятат, че много от тези 7000 са отпаднали и че керванът вече е между 4000 и 5000 души.Мапастепек е все още на над 1000 мили от САЩ, пътуване от няколко седмици за останалите членове. Някои от отпадащите са поели друг маршрут в САЩ, други са останали в Мексико. Част от тях  са се върнали у дома, някои се разболяли, а останалите се страхували от атаки и тормоз от престъпници.Един студент заявява пред CNBC, че се е присъединил към кервана \"без да мисли за какво може да се случи и за последиците, които би могъл да понесе\" и решил да се върне, когато чул слухове, че двама други мигранти са паднали от камион и умряли. Президентът Тръмп обещал да спре кервана, заявявайки, че сигурността на границите е \"национална спешна ситуация\", и че в четвъртък е съобщил, че \"извежда военните\", за да се справи с нея.", "date": "2018.10.25", "title": "Тръмп изпрати войски на границата с Мексико срещу мигранти"}
{"url": "https://news.bg/world/dvustrannite-otnosheniya-i-evropredsedatelstvoto-obsadiha-zaharieva-i-tserar.html", "text": "Двустранните отношения и европредседателството. Това бяха основните теми, които обсъдиха вицепремиерът и министър на външните работи Екатерина Захариева на съвместна пресконференция със своя словенски колега Миро Церар, който е на официално посещение у нас по нейна покана.Това съобщиха от пресцентъра на Външно министерство.Захариева изтъкна личната заслуга на госта за отварянето на посолство на Словения в София, което е бе открито днес в присъствието на двамата вицепремиери.Двамата първи дипломати са се обединили около мнението, че въпреки положителните данни за ръст през последните години в икономическо-търговски план, в тази сфера между България и Словения все още съществува неоползотворен потенциал. По думите на Захариева перспективни области за сътрудничество са високите технологии, автомобилната индустрия, селското стопанство, фармацевтичната индустрия, туризма.Тя допълни, че отварянето на посолството в София, както и назначаването на търговски представител в българската дипломатическа мисия в Любляна, което предстои в най-скоро време, ще даде нов тласък на търговските отношения. Захариева отбеляза, че данните показват, че след откриването на директната самолетна линия между София и Любляна през март тази година има около 20 % увеличение на туристическия обмен между двете държави, което още веднъж показва колко са важни директните връзки за гражданите.Министър Церар отбеляза големия потенциал в сферата на инвестициите. , допълни още външният министър на Словения.\", е заявил министър Церар.На срещата си днес първите дипломати са засегнали и други актуални мждународни въпроси като Брекзит, мигрантската криза, ситуацията в региона на Близкия изток и Северна Африка и са споделили своята обща подкрепа за европейската интеграция на Западните Балкани, отбеляза пред медиите министър Захариева.По време на пленарните си разговори днес Захариева и Церар са обсъдили и възможността двете страни да търсят сътрудничество по отношение на общи дипломатически мисии в други държави, например в региона на Африка.", "date": "2018.10.25", "title": "Двустранните отношения и европредседателството обсъдиха Захариева и Церар "}
{"url": "https://news.bg/world/desetki-zaginali-i-raneni-pri-udari-nad-jemen.html", "text": "Десетки цивилни са загинали или са били ранени при въздушни удари над Йемен, предаде \"Ройтерс\".Според различните източници загиналите са между 16 и 20 души, като се съобщава и за 10 ранени.Ударен е бил завод в провинция Ходейда.За това са съобщили здравни власти и очевидци.За ударите съобщават контролирани от хусите медии.Водената от Саудитска Арабия коалиция, която се сражава срещу шиитските бунтовници,  е обещала разследване.Припомняме, че мирните преговори за Йемен в началото на септември се провалиха след тридневно изчакване на делегацията на движението хуси. Въпреки това посланикът на ООН за арабската страна обеща да търси дипломатически изход от кризата.Шиитските бунтовници не се появиха на организираните в Женева разговори за първи път от три години, но това не означава, че мирният процес е блокиран, обяви специалният посланик.Водената от Рияд военна коалиция се намеси във войната в Йемен срещу хусите през 2015 г., за да възстанови правителството на Абд Рабу Мансур Хади. 8,4 милиона души са на ръба на глад.В същото време външният министър на Йемен, който води правителствената делегация, обвини хусите в \"пълна безотговорност\" и в \"опит да саботират преговорите\". ", "date": "2018.10.25", "title": "Десетки загинали и ранени при удари над Йемен "}
{"url": "https://news.bg/regions/tezhka-katastrofa-s-zhertva-ogranichi-vremenno-dvizhenieto-prez-prohod-republika.html", "text": "Тежка катастрофа с жертва в Старозагорската област ограничи временно движението през проход \"Република\", съобщиха от пресцентъра на МВР. По информация към момента, един човек е загинал, други двама са леко пострадали.Около 19.30 часа е постъпил сигналът. Според първоначалните данни, челен удар е възникнал между товарен и лек автомобил, а в катастрофиралите превозни средства са се ударили друг камион и микробус.В района на инцидента се извършва оглед.Трафикът в двете посоки е временно ограничен. Пътни полицаи пренасочват леките автомобили през проход \"Шипка\", товарните изчакват на място.", "date": "2018.10.25", "title": "Тежка катастрофа с жертва ограничи временно движението през проход \"Република\""}
{"url": "https://news.bg/politics/ot-stroitelnata-kamara-iskat-ot-dps-podkrepa-za-promeni-v-zut-i-zop.html", "text": "\"Камарата настоява за промени в Закона за устройство на територията (ЗУТ) и в Закона за обществените поръчки (ЗОП)\" заяви Велико Желев от Строителната камара.По думите му представители на Камарата активно участват в работата на ресорните комисии в парламента, по Закона за устройство на територията и Закона за обществените поръчки.\"Напоследък неоснователните и некомпетентни обвинения към строителния бранш зачестиха\", заяви председателят на Камарата инж. Илиян Терзиев.Повод за думите им са няколко , за които имаше и санкции за .За някои от ремонтите се води .Той изрази претенции, че след като в този бранш работят 250 000 души, трябвало да се отдели специално внимание. \"Предстои нов програмен период. Нужни са правила и подготвени кадри, в противен случай има риск да не можем да отговорим на обема от работа и на средствата, които ще бъдат предоставени от ЕС за строителни дейности\", каза Терзиев.\"Най-наболелият проблем в момента е липсата на кадри. На фона на демографската криза у нас, ние сме принудени да търсим хора от чужбина. Политиците трябва да застанат зад нас. Всички пари са в обектите, не са откраднати\", заяви Руен Панчев, председател на СД на \"Строителна квалификация\" ЕАД.Стефан Тотев, председател на секция \"Високо строителство\" в Камарата обърна внимание и на друг проблем в сектора - цикличност на проектите и възлагането им. \"Има периоди от 2-3 години, в които натовареността е много висока, а след това идва период, отново от 2-3 години, в който работата е в пъти по-малко. Трябва планиране в перспектива, за да се развива секторът и да съхраним кадрите си\", допълни той.\"На всички срещи, които провеждаме с политическите сили, аз призовавам за мъдрост по отношение на посланията, които се отправят към Европа и касаят еврофондовете\", каза почетният председател на КСБ инж. Симеон Пешов. \"Според нас всички политици, независимо от коя партия са, трябва да се борят за увеличаване на евросредствата за нашата страна. Непремерените изказвания на някои политици само могат да навредят на България\", заяви Симеон Пешов.От своя страна лидерът на ДПС Мустафа Карадайъ заяви, че политическите процеси в страната са динамични и са в пряка връзка с икономиката и бизнеса, независимо за кой сектор става дума.ДПС ще подкрепи предложените законодателни промени от Камарата, от които зависи просперитетът на страната. \"Ние имаме общи отговорности към държавата, които не са само за конкретните процеси в бранша. От нашето поведение зависи и средата, в която ще функционира секторът. Затова нека заедно да направим най-доброто, което можем: от една страна, в нормативната база, а от друга - по отношение на перспективата за развитието на България\", допълни председателят на ДПС.Припомняме, подобни , и с ГЕРБ.", "date": "2018.10.25", "title": "От Строителната камара искат от ДПС подкрепа за промени в ЗУТ и ЗОП"}
{"url": "https://news.bg/bulgaria/poreden-protest-sreshtu-simeonov-se-provede-v-stolitsata.html", "text": "Тази вечер се проведе пореден протест на близки на деца с увреждания и други хора, които ги подкрепят, предаде bTV.Те отново протестират с искане за оставка на вицепремиера Валери Симеонов.Протестът започна малко след 17 часа пред Министерския съвет.Протестиращите блокираха кръстовището на \"Мария Луиза\" и \"Тодор Александров\".Хората скандираха \"Оставка\", \"Не сме платени, мразим ви безплатно\", \"Ние сме вашите работодатели. Уволнени сте!\" и други.  Те обявиха, че ще продължат да протестират до постигане на искането им.Припомняме, че вчера Симеонов поднесе своите публични извинения към всички, които са били засегнати или обидени от неговото изказване пред телевизия \"Скат\".Симеонов смята, че не е нужно да се аргументира какво му е отношението към децата инвалиди, към децата и хората с уврежданията, тъй като самият той е потърпевш в своето семейство. Той добави, че подпомагал с каквито средства ми било възможно на такива хора и деца с увреждания.В понеделник, 22 октомври се състоя многочасов протест под прозорците на Министерски съвет с искане за оставката му. Корнелия Нинова тогава заяви, че ако Симеонов не подаде оставка, то цялото правителство трябва да си ходи.Премиерът Бойко Борисов се извини от името на правителството за думите на Валери Симеонов още в петък.Тогава и Симеонов се опита да обясни думите си в социалната мрежа Фейсбук. Също в мрежата Нинова каза на Борисов: \"Стига с този театър\".Президентът също коментира изказването на вицепремиера като заяви, че безконтролната власт ражда цинизъм.", "date": "2018.10.25", "title": "Пореден протест срещу Симеонов се проведе в столицата "}
{"url": "https://news.bg/int-politics/evropeyskiyat-parlament-iska-zabrana-za-neofashistki-i-neonatsistki-grupi-v-es.html", "text": "Европейският парламент е обезпокоен от нарастващото приемане на фашизма, расизма и ксенофобията и призовава държавите-членки на ЕС да забранят неофашистките и неонацистките групи.Евродепутатите приемат, че липсата на сериозни действия срещу тези групи дава възможност за настоящата надигаща се ксенофобия в Европа.В текст приет от депутатите се споменава атаката, в която загинаха 77 души в Норвегия през 2011 г., убийството на депутата от Великобритания Джо Кокс през 2016 г. и скорошна атака на фашистки отряди в Италия срещу евродепутата Елеонора Форенза. Споменават се и няколко инцидента, включващи фашисти в Полша, Гърция, Италия, Германия, Франция, Испания, Латвия и скандинавските страни.Депутатите твърдят, че безнаказаността, с която се ползват крайнодесни организации в някои държави-членки, е една от причините за възникването на насилие, засягащо обществото като цяло и е насочено към определени малцинства като чернокожи европейци/африканци, евреи, мюсюлмани, роми, граждани на държави извън ЕС, транссексуални -ЛГБТИ лица и хора с увреждания.Те предлагат създаване на звена за борба с омразата в полицията, за да се гарантира, че тези престъпления ще бъдат разследвани и преследвани. Те също така призовават националните власти да \"забранят ефективно неофашистките и неонацистките групи и всяка друга фондация или асоциация, която се възхищава и прославя нацизма и фашизма\".Необходими са и мерки за противодействие на разпространението на расизма, фашизма и ксенофобията чрез интернет в сътрудничество със социални медийни платформи.Резолюцията приета от европарламента изисква държавите-членки и националните спортни федерации, по-специално футболните клубове, да противодействат на расизма, фашизма и ксенофобията на стадионите и спортната култура чрез осъждане и наказване на отговорните лица и чрез насърчаване на положителни образователни дейности, насочени към млади фенове, училища и организации на гражданското общество.Депутатите подчертават значението на образованието, повишаването на осведомеността на младите хора за историята и призовават за ясно отхвърляне на фашистките престъпления от миналото. Те подчертават, че истината за Холокоста не трябва да се обезсмисля.", "date": "2018.10.25", "title": "Европейският парламент иска забрана за неофашистки и неонацистки групи в ЕС"}
{"url": "https://news.bg/int-politics/premierat-na-chehiya-nastoya-migrantite-v-evropa-tryabva-da-si-hodyat-vkashti.html", "text": "На трафикантите на хора повече не трябва да им се позволява да определят кой идва в Европа. Това обяви министър-председателят на Чехия Андрей Бабиш, след като предложи хиляди полицаи да бъдат в режим на готовност в Средиземно море, готови да охраняват границите на Стария континент.\"Има 700 хил. нелегални мигранти в Европа - те трябва да си ходят вкъщи\", подчерта Бабиш, цитиран от \"Гардиън\".През миналата година 618 780 души, които не са граждани на ЕС, са живели нелегално в страните от Общността, показват данните на \"Евростат\", което е спад от пика от повече от 1 млн. мигранти през 2015 г.Опитен бизнесмен, но сравнително неопитен политик, Бабиш се превърна в най-важната политическа фигура в Чешката република и лесно спечели изборите миналия октомври с обещания за чистка и инвестиции в държавата, да се бори с намесата на Брюксел и да се бори с нелегалната имиграция.Той създаде партията си АНО през 2013 г. Отвъд обещанието за слагане край на корупцията обаче, се ширят съмнения относно останалите политики на партията му.След избирането му той се съсредоточи главно върху вътрешната политика, но постепенно започна да поглежда и навън, опитвайки се да се превърне в международна фигура, присъединявайки се към дебата за бъдещето на Европа и като цяло се съюзява с Полша и Унгария.Бабиш и лидерите на тези страни отхвърлиха плановете за увеличаване на служителите на европейската гранична служба \"Фронтекс\" от 1500 на 10 000 служители, а сега прокарва алтернатива, основаваща се на убеждаването на потенциалните мигранти да останат в Африка.Говорейки пред \"Гардиън\" преди разговорите си с британския премиер Тереза Мей в Лондон, той заяви, че плановете на Европейската комисия за увеличаване бюджета на \"Фронтекс\" - 10 млрд. евро за седем години - ще бъдат по-добре изразходвани за нещо подобно на план \"Маршал\" за Африка, оставяйки задачата за защитата границите на Европа на отделните страни членки.По думите на Бабиш, страни като Италия имат резерви от около 7000 гранични полицаи, които могат да защитават нейните граници от мигранти, идващи от Либия и други страни от Северна Африка.\"Тези хора трябва да останат вкъщи и ние трябва да им помогнем в Африка. Хората около Сирия... биха искали да се завърнат вкъщи\", коментира той и добави: \"Трафикантите направиха 5,7 млрд. евро през 2016 г. и трябва да ги спрем.\"Бабиш, който очаква проблемът с миграцията да доминира изборите за Европейски парламент през следващата година, подчерта, че мигрантите не трябва да бъдат допускани в Европа без разрешително за работа. Според него разделителната линия в Европа е между онези, които искат да спрат нелегалната миграция, и онези, които не искат.", "date": "2018.10.25", "title": "Премиерът на Чехия настоя: Мигрантите в Европа трябва да си ходят вкъщи"}
{"url": "https://news.bg/world/netanyahu-opisa-zagovor-za-svalyaneto-mu.html", "text": "Премиерът на Израел Бенямин Нетаняху обвини президента на еврейската държава и бивш министър в заговор за свалянето му, съобщава АФП., оплака се той на среща на дясната партия \"Ликуд\" на 69-годишния си рожден ден.Нетаняху добави, че в схемата е замесен и президентът Реувен Ривлин, който ще използва пълномощията си да посочи алтернативен кандидат от \"Ликуд\" за лидер на правителството след изборите.Въпреки че премиерът не посочи името на въпросния министър, Гидеон Саар, бивш министър и водещ съперник на Нетаняху в \"Ликуд\", отхвърли обвиненията, докато Ривлин ги определи като \"параноя\" от страна на премиера.Парламентарните избори ще се проведат през ноември 2019 г., но има вероятност да се организират предсрочни избори в случай, че възникне криза във водената от \"Ликуд\" коалиция.\"\", коментира вестник \"Аарец\".Нетаняху, който твърди, че е невинен по няколко корупционни случая, не е задължен да се оттегли от премиерския пост, ако срещу него официално бъдат повдигнати обвинения.Междувременно израелският премиер заяви на събитие в Тел Авив, цитиран от \"Таймс оф Израел\", че арабските държави са \"жадни\" за Израел и искат нормализиране на връзките., изтъкна той.", "date": "2018.10.25", "title": "Нетаняху описа заговор за свалянето му"}
{"url": "https://news.bg/world/devetata-bomba-v-sasht-se-padna-na-dzho-baydan.html", "text": "Американските власти прихванаха подозрителен пакет, адресиран до бившия вицепрезидент Джо Байдън, съобщи източник пред АП.През последните два дни политически съперници на президента на САЩ Доналд Тръмп получиха колети с тръбни бомби, включително Хилари Клинтън, Барак Обама, Джордж Сорос и други демократи. Също така беше изпратен колет със самоделна бомба и до нюзрума на Си Ен Ен.Източникът поясни, че пакетът, в който е имало взривно устройство, е засечен в пощенски клон в щата Делауеър. Пратката е била адресирана до Джо Байдън.До момента са открити девет подозрителни пакета, съобщава Си Ен Ен.По-късно от полицията в американския щат обявиха, че два пакета с бомба са изпратени на Джо Байдън. ", "date": "2018.10.25", "title": "Деветата бомба в САЩ се падна на Джо Байдън"}
{"url": "https://news.bg/regions/depoto-za-bokluk-kray-yambol-e-palno.html", "text": "Капацитетът на депото за отпадъци край Ямбол е изчерпан, съобщиха от БНР. Това означава, че общо пет общини са останали без място, където да си хвърлят боклука.На регионалното депото се събират отпадъците на общините Ямбол, Сливен, Тунджа, Нова Загора и Стралджа.Според разрешителното, издадено през 2008 г., то може да побере 226 357 тона. Въпреки че се установи, че клетката може да побере още близо 80 000 тона, общините нямат разрешение за това. Ако продължат да извозват отпадъци, може да им бъде наложена санкция от 10 000 до 500 000 лева.Според екологът на община Тунджа Светлозар Грозев вариантите са или Министерството и Изпълнителната агенция по околна среда да издадат заповед за спиране на депонирането, или да се започне процедура по издаване на ново разрешително.Последната обаче може да отнеме месеци. Дотогава петте общини нямат къде да извозват боклука си, защото нито едно друго депо в близост не иска да приема още отпадъци.", "date": "2018.10.25", "title": "Депото за боклук край Ямбол е пълно"}
{"url": "https://news.bg/int-politics/evrodeputatite-zovat-es-da-nalozhi-orazheyno-embargo-na-sauditska-arabiya.html", "text": "След убийството на саудитския журналист дисидент Джамал Кашоги Европейският парламент призова страните от Европейския съюз да се обединят и да наложат оръжейно ембарго върху Саудитска Арабия.Евродепутатите осъдиха възможно най-категорично измъчването и убийството на Кашоги в Турция. Те също така призоваха за безпристрастно международно разследване на смъртта му, за да се установи какво се е случило в консулството на Саудитска Арабия в Истанбул на 2 октомври, и за да бъдат изправени отговорните лица пред съда.В резолюцията се подчертава, че убийството е малко вероятно да се е случило без знанието или извън контрола на саудитския престолонаследник Мохамед бин Салман.Подобна резолюция за налагане на оръжейно ембарго на Саудитска Арабия беше представена от Европарламента на 4 октомври, предвид ролята на страната в бруталната гражданска война в съседен Йемен.Евродепутатите също призоваха върховния представител на ЕС по въпросите на външните работи Федерика Могерини, както и страните членки, да бъдат в готовност да наложат целенасочени санкции, включително забрана за издаване на визи и замразяване на активите на лица от Саудитска Арабия, след като обстоятелствата бъдат изяснени.В заключение Европарламентът призовава страните членки да поемат инициативата на следващото заседание на Съвета по правата на човека на ООН в Женева на 5 ноември, за да се повдигне въпросът за членството в Съвета на държави със съмнителни показатели относно зачитането на човешките права, като това включва и Саудитска Арабия.Кашоги изчезна след влизането си в консулството на Саудитска Арабия в Истанбул на 2 октомври. Изчезването му предизвика международни обвинения, че той е бил измъчван и брутално убит от саудитски агенти вътре в сградата, въпреки че тялото му все още не е намерено.Саудитска Арабия първоначално отрече каквото и да било участие в изчезването му, но след тежък международен натиск страната лансира версията, че е убит в консулството при \"юмручен бой\". ", "date": "2018.10.25", "title": "Евродепутатите зоват ЕС да наложи оръжейно ембарго на Саудитска Арабия"}
{"url": "https://news.bg/crime/fandakova-prinuditelniyat-brak-i-domashnoto-nasilie-sashto-sa-eksploatatsiya.html", "text": "Трафикът на хора и кибер престъпленията са проблем, който преминава през националните граници на всички държави и изисква усилия за обединение. Това заяви столичният кмет Йорданка Фандъкова при откриване на конференцията, посветена на Европейския ден за борба с трафика на хора - 18 октомври.Съществуват и други форми на експлоатация, за които рядко се съобщава. Такива са домашното насилие и принудителния брак, заяви тя. Жертвите могат да бъдат от всяка възраст и пол.В София са отворени кризисен център за деца и приют за жертви на насилие и трафик на хора, като през изминалата година са приети 17 души, от които 7 са деца. Кризисният център предоставя подкрепа на деца и при домашно насилие. В началото на 2019 общината ще отвори нов център от защитен тип с 10 места, с държавно финансиране в сграда, предоставена от Министерство на отбраната.Фандъкова постави акцент и на кибер престъпленията - кражби на лични данни, нерегламентиран достъп до бизнес информация и ги определи като престъпления на бъдещото.Фандъкова се обяви за диалог с гражданския сектор в търсене на продължаващи политики.От много години фондация \"Ханс Зайдел\" се занимава с темата трафик на хора и ще я продължи в следващите години, заяви председателят й проф. Урсула Менле. България попада сред важната тематика поради високия брой на жертвите на трафик.С новите технологии мащабите на престъплението в много по-кратко време могат да бъдат по-големи, заяви еврокомисарят Мария Габриел. Голяма част от жертвите са набирани онлайн, каза тя.\"Необходими са информационни кампании, които да обхващат не само младите хора. За превенцията са важни кибер хигиената и усвояването на базови умения да се разпознават тези особености\", обясни Габриел.Тази година и Министерство на образованието се включва активно в политиките за борба с киберпрестъпността, като ще бъдат организирани информационни кампании, насочени към децата.Засилено сътрудничество между държавите членки и по-добра координация между институциите са в основата на борбата срещу трафика на хора, смята Мария Габриел. Тя предложи създаване на европейска платформа за обмен на добрите практики.\"Все още страната ни влиза в статистиката за източник на трафик\", каза Цветан Цветанов -председател на ПП ГЕРБ. По думите му, това може да бъде преодоляно, когато се завишават санкциите, за да може трафикантите да получават справедливи осъдителни присъди.\"Идентифицирането на жертвите беше от основните акценти във времето, когато бях председател на Комисията за трафик на хора\", заяви Цветанов. Идентификацията, според него, не означава, че проблемът е по-голям, а означава, че могат да се направят изводи и всички институции да свършат работата си.Той припомни, че основна роля в борбата с трафика на хора и киберпрестъпността играе МВР, защото международното сътрудничество е ключово в ефективността срещу трафика на хора. Водеща роля има и Европол, както и Националният механизъм за борба с трафика на хора от 2012 г.Цветанов призова Министерството на образованието и науката (МОН) за повече действия, тъй като децата са потенциалните жертви с развитието на интернет.Той съобщи, че през месец ноември са планирани срещи с една от жертвите на трудова експлоатация в няколко български университета.Средствата, които се генерират от трафика на хора, се увеличават с всяка година, убеден е Цветанов и според него това се дължи на миграцията. Той подчерта ключовата роля на Великобритания в борбата с трафика на хора.", "date": "2018.10.25", "title": "Фандъкова: Принудителният брак и домашното насилие също са експлоатация"}
{"url": "https://news.bg/crime/hvanaha-dvama-dilari-v-krachka.html", "text": "Полицията залови двама дилъри по време на сделка с наркотици в района на бензиностанция в село Кулата, съобщи МВР. В хода на операцията са задържани двама мъже от Първомай - 31-годишен и 51-годишен. И двамата са с криминално минало.При претърсване на автомобил \"Фолксваген Бора\", ползван от двамата задържани, са иззети 10 пакета с общо тегло 5.633 кг марихуана.Наложена им е мярка \"задържане под стража\". ", "date": "2018.10.25", "title": "Хванаха двама дилъри в крачка "}
{"url": "https://news.bg/world/belgiya-potvardi-che-kupuva-f-35.html", "text": "Белгия ще закупи американски многоцелеви изтребители Ф-35, за да замени остарелите Ф-16, потвърди премиерът на западноевропейската държава Шарл Мишел, цитиран от АФП.Белгия избра американския самолет пред Eurofighter Typhoon.През март 2017 г. държавата започна обществена поръчка за закупуване на 34 изтребителя, които трябва да заменят Ф-16 за 3,6 милиарда евро.Мишел поясни на пресконференция, че решението за Ф-35 е взето, след като Белгия също ще закупи безпилотни самолети, фрегати, миночистачи и бронирани машини \"в рамките на НАТО и европейската отбрана\".\"\", добави министър-председателят.Според данни на Пентагона от по-рано този месец 320 изтребителя Ф-35 са доставени по света, основно за САЩ, но също за Израел, Великобритания и други партньори.Жан-Доминик Жулиен, който ръководи фондация \"Роберт Шуман\", разкритикува решението.\"\", коментира той пред АФП.Жулиен добави, че поддръжката и операционната система на Ф-35 зависи от \"контрола на САЩ\".Белгийското правителство обяви, че Ф-35 ще влезе на въоръжение през 2023 г.", "date": "2018.10.25", "title": "Белгия потвърди, че купува Ф-35"}
{"url": "https://news.bg/int-politics/zaev-ne-vizhda-nuzhda-ot-predsrochni-parlamentarni-izbori.html", "text": "Премиерът на Македония Зоран Заев вярва в пълния четиригодишен мандат на правителството и не смята, че трябва да има предсрочни парламентарни избори, но коментира, че за такова решение опозицията, албанските политически партии и преди всичко парламентът са важни, съобщава МЕТА.\"Вие знаете моята позиция, освен ако не е спешно нужно или необходимо, само тогава ще има избори. Вярвам в пълен мандат, главно заради икономиката, бизнеса, всички институции, за да могат гражданите да планират дълго време след четиригодишен мандат, което означава успех, развитие и общ растеж\", обясни Заев.Той добави, че избори биха били необходими, ако процедурата за конституционни промени в парламента не е възможна.\"Сега виждаме, че е възможно, ще продължим по този път. Знам, че в началото на април или края на март започват президентските избори. Вероятно ще определим до края на тази година само президентските избори, но повтарям, че аз съм само един от важните за подобни решения, има и опозиция, както и албанските политически партии и най-вече парламентът\", коментира Заев.На 19 октомври. Осем депутати от опозицията гласуваха в подкрепа на промените, с което осигуриха така необходимата за правителството подкрепа от 2/3.", "date": "2018.10.25", "title": "Заев не вижда нужда от предсрочни парламентарни избори"}
{"url": "https://news.bg/politics/ninova-shokirana-gerb-ne-smenyat-choveka-a-promenyat-zakona.html", "text": "\"Вчера социалната комисия в НС прие закона за хората с увреждания. В него пише, че председател на Националния съвет за интеграция на хората с увреждания е  Тъй като в момента това е Валери Симеонов, това внесе допълнително напрежение към кризата\". Това пише във Фейсбук лидерът на БСП Корнелия Нинова. По думите й днес, в опит да я потуши, Тя подчерта, че законът си остава и според него това място се заема от Валери Симеонов.\"И тук дойде шокиращото изказване, че ГЕРБ ще променят закона. Вместо да сменят човека, ще сменят закона. Това е дъното на парламентаризма, на институциите, на правовата държава. Това е цинизмът на властта и безсилието на един премиер, станал заложник на Валери Симеонов\", категорична е Корнелия Нинова.", "date": "2018.10.25", "title": "Нинова шокирана: ГЕРБ не сменят човека, а променят закона"}
{"url": "https://news.bg/int-politics/evroparlamentat-skochi-sreshtu-kerchenskiya-most.html", "text": "Европейският парламент отново заявява решително подкрепата си за независимостта, суверенитета и териториалната цялост на Украйна в нейните международно признати граници, както и ясното си осъждане на незаконното анексиране на Крим и Севастопол от Русия, както и на руската подкрепа за проруските сепаратисти в Източна Украйна и неспазването на договореностите от Минск.Евродепутатите осъждат изграждането на Керченския мост и нарушаването на правата на корабоплаване в териториалните води на Украйна, което засяга и кораби, плаващи под знаме на страна членка на ЕСЕвропарламентът посочва, че Русия е обвързана от международното морско право и двустранното споразумение за сътрудничество с Украйна да не възпрепятства или спира транзитното преминаване през Керченския проток. Подчертава се, че проверките на плавателни съдове, макар и да са позволени, когато са на случаен принцип, не трябва да са обект на злоупотреби или да се извършват по политически причини с цел по-нататъшно дестабилизиране на Украйна.ЕП призовава Европейския съвет да изиска от Русия незабавно да прекрати интензивните и дискриминационни проверки на плавателни съдове и ако е необходимо, да обмисли подходящи мерки за противодействие.Евродепутатите приветстват решението на Европейския съвет да наложи ограничителни мерки на шест образувания, участващи в изграждането на Керченския мост; отбелязват със съжаление обаче, че досега санкциите не са довели до очакваните резултати, особено когато става въпрос за възпиране на агресивни действия от страна на Русия и насърчаване на мирното уреждане на спорове; призовават държавите членки да останат обединени и да проявяват единодушие във връзка с отношенията на ЕС с Русия.Те подкрепят усилията на Украйна за решаване на проблемите, причинени от действията на Русия по отношение на изграждането на Керченския мост, като се обърне към Арбитражния съд на UNCLOS във връзка със своите права на крайбрежна държава в Черно море, Керченския проток и Азовско море.Евродепутатите изразяват загриженост относно отрицателното въздействие на Керченския мост върху околната среда, което би могло да засегне интересите на всички държави от Черноморския басейн.Европарламентът изразява дълбока загриженост във връзка с военизирането на Крим, на Черно море - с разполагането на капацитет за недопускане на достъп до региона - а сега и на Азовско море, което уронва сигурността на Украйна и на по-широкия регион, включително някои страни членки на ЕС.", "date": "2018.10.25", "title": "Европарламентът скочи срещу Керченския мост"}
{"url": "https://news.bg/comments/mezhdu-kanona-i-politikata.html", "text": "Руската православна църква обяви, че скъсва всякакви връзки с Константинополската Вселенска патриаршия. Действията на РПЦ са в отговор на решението на Константинопол да обяви, че Украинската православна църква може и трябва да получи автокефалия. Към момента УПЦ е все още под диоцеза на Московската патриаршия, но изявява силно желание да се отдели от Москва.Като подкрепа за решението си, Москва изтъква аргументи от канонично естество, но за наблюдателите е ясно, че прозират и политически мотиви.Конфликтът между Москва и Константинопол не е от вчера и онзи ден, като Украйна не е единствената \"ябълка на раздора\" - в основата стои борбата за надмощие сред православния свят. През 1996 г. например руският патриарх Алексей II също обяви скъсване на евхаристийното общение с Константинопол, като поводът тогава бе статутът на Естонската православна църква. В началото на 20-и век пък Финландската православна църква противопоставя Москва и Константинопол. В предишните векове това е Грузия, която първоначално е под влиянието на Константинопол, но впоследствие попада в рамките на Руската империя. България също дава повод за разногласия - след като през 1872 г. Вселенската патриаршия налага схизма върху БПЦ, за известно време Москва се колебае дали да подкрепи схизмата (в крайна сметка я подкрепя).Вселенската патриаршия е естествен център на световното православие (това, което е Ватиканът за католиците). От друга страна, Московската патриаршия е най-голямата православна такава и след падането на Константинопол под османска власт има претенцията да бъде \"трети Рим\" (де факто \"четвърти\", понеже след като рицарите от IV кръстоносен поход превземат Константинопол, за известен период от време средновековната българска столица Търново става \"трети\").Московската доктрина за \"третия Рим\" има дълга история, чиито основания идват от династичния брак на московския княз Иван III с принцеса Зоя (София) Палеологина, потомка на последната византийска императорска династия. Първият московски (руски) цар Иван Грозни е техен внук.Целта на тази доктрина е да утвърди Москва като център на православното християнство - не само духовен, а и политически. Тя стъпва стъпва върху твърдението, че Москва е легитимен наследник на Рим и Константинопол. За постигането на тази цел Църквата често е била използвана от светската власт в Русия. Така отношенията на РПЦ с други поместни православни църкви стават заложник на политически интереси.В действията на Руската църква спрямо други поместни църкви каноничните аргументи често се преплитат с политически натиск, като понякога даже той е водещ. По \"църковна линия\" се прокарват внушенията за месианската роля на Русия като закрилник на цялото православно християнство. Печели се влияние върху местни висши духовници, популяризира се \"подходящата\" богословска литература, в руските семинарии се обучават духовници от други народности, които впоследствие да помагат за налагането на руската доктрина... И обратно: обявяването на схизма към дадена поместна църква също е форма на политически натиск и възможност за влияние.Това не важи за целия период от формирането на доктрината насам, но в днешна Русия Патриаршията категорично е впрегната в усилията за налагане на руския геополитически интерес зад граница. Да се мисли обаче, че в случая всичко идва от усилията на Украйна да излезе от руската геополитическа орбита (от киевския \"Майдан\" насам), е твърде наивно и повърхностно. Двете държави имат много по-дълга и сложна история по между си, което обуславя и изключително деликатните им отношения.Исторически погледнато това, което днес наричаме Украйна, води началото си от средновековната Киевска Рус - държава, възникнала през Х век. А това, което днес наричаме Русия, дълго време е било наричано Московия. Днешната Руска федерация обаче има претенцията, че тя, а не Украйна, е наследник на Киевска Рус. В този ред на мисли, желанието на Украинската православна църква да получи автокефалия може да се разглежда като проява на украинския национализъм, а усилията Москва да задържи УПЦ под свой контрол - като проява на руския (пост)империализъм.Украинската православна църква иска да се отдели от лоното на Московската патриаршия и да се обособи като автокефална. По този начин тя ще получи равностоен статут на други национални църкви в държави с доминиращо православно вероизповедание. Интересен факт е, че УПЦ-МП включва не само енории, населени с етнически украинци, а и такива с рускоговорящо население (в Източна Украйна). И макар до преди няколко години енориашите да са били относително по равно \"за\" и \"против\" отделянето от Москва, то след окупацията на Крим и Донбас настроенията вече са много силно за автокефалия. И това е пореден пример как политическата ситуация влияе върху решението на един църковен въпрос. Който пък вече се експлоатира от властите в Киев, които представят стремежа към автокефалия като геостратегически избор на Украйна за скъсване с руското влияние и преориентация на Запад.От друга страна, Русия също политизира казуса, твърдейки, че зад действията на УПЦ и на Константинополската патриаршия стоят американски кръгове, чиято цел е да разединят и отслабят православния свят.Отделно от това, трябва да се отбележи, че властта на Московската патриаршия над православните християни се простира отвъд днешните граници на Руската федерация и покрива територии, които някога са били част от Руската империя, но днес са под юрисдикцията на независими държави. Нормално е Москва да очаква \"ефект на доминото\", който още повече ще отслаби позициите й в рамките на православния свят. Такъв сигнал бе подаден наскоро от беларуската православна общност (вярно, от беларуската емиграция в САЩ, а не от Беларуската православна църква, която е част от Московската патриаршия, но все пак...).От една страна, има логика границите на поместните църкви да съвпадат с националните. От друга страна обаче, разколът между Москва и Константинопол е изключително неприятна новина за целия православен свят. И ако този разкол не бъде преодолян бързо (последният такъв от 1996 г., Слава Богу продължи само няколко седмици), може да има много сериозни последици. Няма да е изненада, ако Московската патриаршия, след като вече едностранно е наложила схизма на Константинопол, да поиска и другите поместни църкви да сторят това. И на всяка, която откаже, да й бъде наложена схизма от страна на РПЦ. Което вече сериозно би задълбочило кризата сред православната общност.Няма как да си затворим очите пред факта, че Православието (и християнството като цяло) стои между църковния канон и политическите борби. \"Кесарювото - кесарю, Божието - Богу\" често се заменя с преходни по своята същност мотиви за политическо влияние при вземането на решения, засягащи Църквата. Живеем в земния свят на суета и страсти и не можем да пресъздадем Царството Божие тук на земята - то е Царство небесно. Но можем (и трябва) всекидневно да се пазим от изкушенията на Лукавия.Разколът между Москва и Константинопол е предизвикателство пред православния свят и то трябва да бъде преодоляно по възможно най-безболезнения начин за всички ни. Добрата новина е, че този разкол все пак не представлява схизма от типа между Рим и Константинопол от 1054 г., тъй като евхаристийното общение е скъсано едностранно - само от страна на Москва. Вселенската патриаршия не отвръща реципрочно и сякаш дава сигнал, че единството може да бъде възстановено. И тук ролята на останалите православни църкви е от изключително значение.Най-вероятно Сръбската и Антиохийската патриаршии ще подкрепят Москва. В Белград имат аналогичен проблем с Македонската православна църква, а Антиохийската се помещава в Дамаск, където управлява руският геополитически съюзник Башар ал-Асад.Гръцката и кипърската православни църкви традиционно подкрепят Константинопол. Румънската православна църква едва ли ще застане на страната на Москва (заради съперничеството в Молдова). Ще бъде интересно да се наблюдава реакцията и на останалите православни църкви.В този казус ситуацията на Българската православна църква е особено деликатна - сред висшия ни клир има както клонящи към Вселенската патриаршия, така и духовници, повлияни от Москва; в диоцеза на УПЦ има немалко българи, чиито интереси следва да се отчитат; на дневен ред стои и темата с евентуалната бъдеща автокефалия на Македонската православна църква... И може би най-важното - противопоставянето между русофили и русофоби в никакъв случай не трябва да доведе до нов църковен разкол.Тук резонно възниква въпросът кое ще надделее - интересите ни в Украйна (и Македония) или нуждата от запазване на връзките с Московската патриаршия. И ако политически погледнато, отговорът би трябвало да е лесен (българските интереси в държави, населени с българи, не бива да стават заложник на отношенията ни с която и да било глобална сила), то от църковна гледна точка нещата изобщо не стоят така.Смята се, че от общо 260 милиона православни християни по света, 180 милиона са под диоцеза на Руската православна църква. Ако Москва ни наложи схизма, това означава, че 180 милиона миряни ще бъдат изгубени за нас като потенциален пазар на поклоннически туризъм в българските храмове. Означава и прекратяване на контактите между руски и български богослови, тоест нашият клир няма да има достъп до достиженията на съвременната руска богословска наука. Може да означава също и напрежение сред висшите клирици, подклаждано от Москва, която, естествено, ще гони свои цели. И тези цели едва ли ще съвпадат с нашия интерес.БПЦ не бива да се намесва в спора между Москва и Константинопол. Засега успява - Светия синод отклони предложението на Московската патриаршия за свикване на Всеправославен събор относно казуса с Украинската православна църква. А ако все пак й се наложи да вземе страна, Св. Синод ще трябва да отчете всички плюсове и минуси на едната и на другата позиция. И решението й трябва да бъдат прието с разбиране от нас, миряните. Защото, освен политика, има и канон. От който, огромното мнозинство не разбираме. Но следва да знаем, че нищо не печелим, ако рушим авторитета на нашата Църква.", "date": "2018.10.25", "title": "Между канона и политиката"}
{"url": "https://news.bg/world/putin-predotvratihme-15-teroristichni-ataki-prez-2018-g.html", "text": "Президентът на Русия Владимир Путин съобщи, че в страната от началото на година са предотвратени 26 престъпления с терористичен характер, от които 15 терористични атаки, информира РИА Новости.Путин направи коментара по време на церемония с участието на висши офицери и прокурори във връзка с назначаването на държавни служители на висши длъжности.\"За първите девет месеца на тази година служителите на Федералната служба за сигурност предотвратиха 26 престъпления с терористичен характер, от които 15 терористични атаки\", обяви руският лидер.Той добави, че службата трябва да продължи да работи \"толкова решително и ефективно\".През август руската прокуратура заяви, че през първите шест месеца на тази година са предотвратени 19 терористични атаки.", "date": "2018.10.25", "title": "Путин: Предотвратихме 15 терористични атаки през 2018 г."}
{"url": "https://news.bg/politics/ot-vmro-pitat-ministar-valchev-za-dzhendar-tekstove-v-uchebnitsite.html", "text": "Четирима депутати от ВМРО в ПГ \"Обединени патриоти\" внесоха питане до образователния министър Красимир Вълчев за джендър текстове в учебниците. Народните представители са Красимир Богданов, Йордан Йорданов, Атанас Стоянов и доц. д-р Милен Михов, информираха от ВМРО. Те питат, ако бъдат установени нередности в учебниците, дали ще бъдат предприети ответни мерки.Депутатите цитират текст от учебника по \"Биология и здравно образование\" за IX клас на издателство \"Анубис\", в раздел \"Психо-сексуално развитие - зряла възраст\". Там пише, че това е времето на \"окончателно формиране на сексуалната идентичност - хетеросексуалност или хомосексуалност\". За \"Юношество\"-то пък пише, че е възможно \"осъзнаване на сексуално влечение към същия пол\", алармират от ВМРО.Патриотите от ВМРО питат образователния министър и до къде стигна работната група, която проверява учебниците от средния курс. Тя бе съставена през юни 2018 г. с уверението, че ще приключи работа до месеци. Народните избраници питат дали са установени нередности и грешки в съдържанието на учебниците и какви какви мерки ще предприеме МОН, ако бъдат установени.Красимир Богданов, Йордан Йорданов, Атанас Стоянов и Милен Михов напомнят и за категоричното несъгласие на огромната част от българското общество с  и налагането на джендър идеологията. Неприемането на философията на конвенцията е потвърдено и с решение  на Република България.", "date": "2018.10.25", "title": "От ВМРО питат министър Вълчев за джендър текстове в учебниците"}
{"url": "https://news.bg/health/inspektori-proveryavat-kak-se-raboti-s-opasni-veshtestva.html", "text": "1000 предприятия ще бъдат проверени до края на годината от Изпълнителна агенция \"Главна инспекция по труда\". Проверките ще следят за правилното управление на опасни вещества на работното място.В рамките на първия етап от кампанията ще бъдат проверени предприятия от икономическите дейности \"Растениевъдство\", \"Оформяне и поддържане на озеленени площи\", \"Производство на мебели\", \"Производство на ПДЧ\", \"Печатна дейност\", \"Производство на обувки\", \"Хуманно здравеопазване\", \"Ветеринарномедицинска дейност\", \"Борба с гризачи и насекоми\" и \"Галванични производства\".Всяка проверка започва с обход по работните места. Целта е да се установи къде се работи с опасни вещества и по какъв начин са минимизирани рисковете.Проверява се и идентификацията на използваните опасни вещества от работодателите. Следва проверка на оценката на риска при работата с веществата и на предприетите мерки за минимизирането му.Основната част от установените нарушения по време на кампанията се дължат на неинформираност. При липса на информация не могат да се предприемат адекватни мерки за превенция на рисковете при работа с опасни вещества. Друга причина, която води до нарушения, е намесата на външен изпълнител, който не е запознат с условията на труд и рисковете в конкретното предприятие, за да може да гарантира безопасността при работа.Сред останалите констатирани нередности са липсата на картотека и информационен лист за използваните опасни вещества или пропускането на задължителните медицински прегледи на работещите с такива.Пропуските има и при мерките за минимизиране на рисковете. Те са свързани най-вече с несъобразяване на личните предпазни средства с информацията от информационните листове за безопасност. Често работното оборудване и опаковките на опасните вещества не се обозначават съобразно вида им, а при транспортиране и съхранение не се отчитат специфичните им характеристики.До момента са извършени близо 300 проверки, но те не са достатъчни, за да се направят изводи за управлението на риска при употреба на опасни вещества. Не е възможно и да бъдат проверени всички предприятия, в които се използват такива. По тази причина от ИА ГИТ съобщават, че залагат на информационната кампания, за да се възпита култура на превенция в самите работещи. От Инспекцията напомнят, че са разработили онлайн инструменти за оценка на риска, които са достъпни на сайта им.", "date": "2018.10.25", "title": "Инспектори проверяват как се работи с опасни вещества"}
{"url": "https://news.bg/politics/tsacheva-poveche-shtatni-broyki-i-pari-za-ohrana-i-nadzirateli-v-byudzhet-2019.html", "text": "През 2019 година се предвижда щатът на Главна дирекция \"Охрана\" и Главна дирекция \"Изтърпяване на наказанията\" да бъде увеличен. Това съобщи министърът на правосъдието Цецка Цачева във Варна преди заседанието на Висшия съдебен съвет, на което ще се дискутира липсата на съдебна палата в областния град.По думите на Цачева в  освен новите щатни бройки са предвидени и повече средства за увеличение на заплатите на служителите.Правосъдният министър уточни, че допълнителните бройки няма да са толкова много, за колкото настояват синдикалните образования. Имало възможност обаче през следващите 3 години отново да се увеличат бройките и проблемът да бъде решен.\"Добрата новина е, че се отпускат на Министерството на правосъдието в частта за главните дирекции \"Охрана\" и \"Изтърпяване на наказанията\" повече средства за възнаграждение, които са над 17 милиона - 17 300 000 за затворите и ГД \"Охрана\". Може би ние сме единствената система, на която е уважено искането за отпускане на повече щатни бройки за нуждите на двете главни дирекции. Разбира се, те не са толкова, колкото аз съм поискала, съгласно предложенията и на административното ръководство, и на синдикалните организации, но все пак в рамките на една 3-годишна перспектива мисля, че по този начин ще решим проблема и с човешкия фактор\", заяви Цачева, цитирана от БНТ и БНР.", "date": "2018.10.25", "title": "Цачева: Повече щатни бройки и пари за охрана и надзиратели в Бюджет 2019"}
{"url": "https://news.bg/int-politics/velikobritaniya-i-es-blizo-do-sdelka-za-brekzit.html", "text": "Обединеното кралство и Европейският съюз са близо до постигането на споразумение за Брекзит. Това обяви британският министър за Брекзит Доминик Рааб, цитиран от \"Ройтерс\".\"Постигнахме добър напредък. Близо сме до постигането на споразумение\", изтъкна Рааб и добави: \"Със сигурност има риск да не бъде сключено споразумение, особено ако Европейският съюз се въвлече в умишлено безкомпромисен подход.\"Междувременно премиерът на Ирландия Лео Варадкар коментира, че Обединеното кралство не може \"в някаква степен\" да стои в митническия съюз с Европейския съюз, добавяйки, че Брюксел трябва да настоява за \"равнопоставеност\" в преговорите си с Лондон.Той подчерта, че е необходимо Ирландия да получи гаранции от правителството на Обединеното кралство, че няма да има твърда граница между Република Ирландия и Северна Ирландия след излизането му от ЕС през март 2019 г. Варадкар също така потвърди, че ирландската полиция е \"последователна\" в това, че иска нормален Брекзит.", "date": "2018.10.25", "title": "Великобритания и ЕС близо до сделка за Брекзит"}
{"url": "https://news.bg/politics/grozdan-karadzhov-izvinenieto-na-simeonov-prozvucha-groteskno.html", "text": "\"Политиците не трябва да прекрачват определени граници и замерянето с груби думи се прекрачва една линия, зад която не трябва да има политика. \". Това заяви бившият депутат от Реформаторския блок Гроздан Караджов пред БНР.По думите му след заседанието на коалиционния съвет в сряда рано сутринта не е проличало да са си говорили за морал и етика. И Симеонов, и Каракачанов са политици, от тях се очаква да сеят съгласие. В България се позабравиха основните правила - какво означава да си политик, коментира Караджов.Относно становището на в, бившият депутат от РБ смята, че Движението за права и свободи са невидимият партньор във властта и трусовете рефлектират върху тях. \"Те се разграничават, за да минимизират щетите. Бягат от мястото, където се изсипва закономерният гняв на хората\", каза Караджов.\"Елитът си е самодостатъчен, народът като че ли им е малко в повече\", обясни Караджов.Припомняме, повод за острата реакция на обществото и искането на оставка от вицепремиера Валери Симеонов бяха неговите думи по адрес на майките на деца с увреждания - \"група кресливи жени с уж болни деца\". Репликата е изречена на 16 октомври след заседание на Съвета за тристранно сътрудничество по повод промените в Закона за хората с увреждания.На 23 октомври, лидерът на ВМРО  от малката коалиция, но и не  като председател на ПГ на \"Обединени патриоти\".Това стана ясно от а между двамата патриоти, на която , въпреки че самият .Ден по-рано, 22 октомври, се състоя многочасов  Корнелия Нинова тогава заяви, че Премиерът  за думите на Валери Симеонов още в петък.Тогава и  в социалната мрежа Фейсбук. Също в мрежата Нинова каза на Борисов: \"\".Президентът също коментира изказването на вицепремиера като заяви, че .На  след заседание на коалиционен съвет. Малко по-късно стана ясно, че е възможно той да оглави и Съвета на хората с увреждания.Според Караджов малко се прави за хората с увреждания. От тази гледна точка протестът има резултат - накара властта да се забърза с важни закони.\"Протестът има две ядра. Второто ядро на протеста е структурирано около фалшивия, според мен, Закон за индивидуалната помощ, който не решава нищо\", каза Караджов. Според него Законът е неизпълнимо условие, което се поставя, за да може този протест да продължи вечно.По думите на реформатора не е вариант да се отглеждат хората вкъщи и да се създава изкуствена заетост на майки и бащи не е вариант. Има и нещо гнило и то се използва с прикрита политическа цел, убеден е Караджов.Хората с увреждане имат нужда от професионални услуги и това трябва да става в специални центрове, повтори той.Караджов обясни, че самият той има близък с увреждане и е участвал в създаването на специален център за помощ на хора с тежки увреждания. Той настоя, че това е пътят да се оказва помощ на хората с уврежданита, а не те да се отглеждат вкъщи.", "date": "2018.10.25", "title": "Гроздан Караджов: Извинението на Симеонов прозвуча гротескно"}
{"url": "https://news.bg/economics/balgariya-prodalzhava-da-vnasya-stari-dizelovi-avtomobili.html", "text": "С 30 000 е нараснал броят на старите автомобили на дизел, които са внесени в България от Западна Европа през миналата година. За това сочат направените изчисления. Цифрите за Полша са още по-драстични. Тя е внесла 350 000 дизелови возила. Голяма част от тях идват от Германия, където вече започна въвеждането на рестрикции в тази посока. Същото направиха и Берлин и Франкфурт.В останалата част на континента Мадрид, Париж, Атина, Амстердам и Осло също предприеха подобни мерки.Ограниченията при дизеловите коли, които налагат развитите икономики на стария континент, вероятно ще задълбочат проблема в държавите от Централна и Източна Европа.Полша е сред европейските страни с най-сериозно замърсяване на въздуха. За това сочи големият брой смъртни случаи на година - 43 000.Юлия Полисканова - експерт по качеството на въздуха, съобщава, че заради липсата на рестрикции за дизеловите автомобили в Централна и Източна Европа голяма част от \"мръсните\" возила от западноевропейските страни ще бъдат изпратени там.Янс Мюлер от Transport & Enviroment изразява опасенията си, че ще се стигне до масово манипулиране на тестовете за вредните емисии, които правят автомобилните производители. Това обаче няма да разреши проблема.\"Всички европейски граждани имат равно право да дишат чист въздух.\", категоричен е той.", "date": "2018.10.25", "title": "България продължава да внася стари дизелови автомобили"}
{"url": "https://news.bg/world/prestrelka-mezhdu-buntovnitsi-i-armiyata-v-bufernata-zona-v-siriya.html", "text": "Престрелка в Северозападна Сирия между бунтовници и правителствени сили, съобщават от Сирийския център за наблюдение на човешките права, цитиран от АФП.Според осведомителната агенция това са най-ожесточените боеве от  за създаване на буферна зона.15-20-километровата \"демилитаризирана зона\" беше обявена от Москва и Анкара на 17 септември. Тя има за цел да раздели правителствените войски от бунтовниците в последния им бастион в провинция Идлиб.От Сирийския център за наблюдение на човешките права отбелязват, че престрелката между бунтовниците и правителствените войски драматично е ескалирала в сряда вечерта.Най-ожесточените сблъсъци от 17 септември, допълват от центъра.Сирийски правителствен снаряд е убил едно момиче в Кафр Хамра, град в провинция Алепо, който се намира в буферната зона. Бунтовниците пък са убили трима цивилни в контролирана от правителството територия по-рано тази седмица.10 души са ранени при обстрел на град Алепо.В сделката се предвиждаше бунтовниците да изтеглят тежките оръжия от буферната зона до 10 октомври. От центъра отбелязват, че няма признаци за изтегляне на оръжията.", "date": "2018.10.25", "title": "Престрелка между бунтовници и армията в буферната зона в Сирия"}
{"url": "https://news.bg/society/prodalzhava-chastichnoto-bedstveno-polozhenie-v-cherven-bryag.html", "text": "Остава в сила частичното бедствено положение в община Червен бряг, информира bTV.Припомняме, то беше , който свързва околните населени места с града.Проблемът засяга пет села и град Койнаре, чиито жители няма как да стигнат до общинския център.Отрязан е достъпът на линейки и пожарни и е под въпрос снабдяването на населението с продукти.Гражданите искат да знаят защо след като се е се е знаело, че старият мост при село Чомаковци ще се събаря и ще се гради нов, не е подсилен авариралият сега между Горник и Червен бряг.Те поставят въпроса и защо институциите са допуснали по него да минават тежки камиони.Експерти са направили оглед на съоръжението, който доказва, че е нарушена конструкцията.Учениците остават в принудителна ваканция до края на седмицата, а след това от общината ще решат как ще ги превозва до учебните заведения.От местната власт уверяват, че до понеделник ще е готово становището за състоянието на съоръжението и до месец може да се извърши ремонт.Хората обаче са скептични , че мостът ще бъде поправен до края на ноември.", "date": "2018.10.25", "title": "Продължава частичното бедствено положение в Червен бряг"}
{"url": "https://news.bg/energy/erp-tata-gotovi-za-zimata.html", "text": "За четвърта поредна година екипи от Министерството на енергетиката извършиха проверки на в трите електроразпределителни дружества и \"Електроенергиен системен оператор\" ЕАД.Проверките са проведени в периода септември - октомври 2018 г. и обхващат готовността на обектите за предстоящия есенно-зимен сезон.В хода на проверките е констатирано, че при електрическите подстанции, въздушните електропроводи, възловите станции и трафопостовете са изпълнени всички предвидени действия по подготовка за есенно-зимния сезон и всички съоръжения са годни за експлоатация.Направен е и преглед на експлоатационните инструкции и схеми. Проверката установява, че има пълен набор от необходимите документи във всички дружества.Комисията от МЕ е проверила и наличността на авариен резерв и материали в отделни складове за резервни части и оборудване на всички проверени обекти. Установено е, че дружествата разполагат с необходимия запас от резервни части.МЕ няма забележки и по състоянието на линиите и на съпътстващите просеки. Всички проверени просеки са почистени.Експертите от МЕ са инспектирали на място обекти на \"ЧЕЗ Разпределение България\" АД, \"ЕСО\" ЕАД, \"Електроразпределение Север\" АД и \"Електроразпределение Юг\" ЕАД.Проверки са извършени на случаен принцип в енергийни обекти в районите Варна, Добрич, Велико Търново, Шумен, Търговище, Русе, Мартен, Белово, Септември, Велинград, Ракитово, Батак, Девин, Доспат, Панагюрище, Пещера, Монтана, Берковица, Вършец, Враца, Мездра, Белоградчик, Видин и Лом.", "date": "2018.10.25", "title": "ЕРП-тата готови за зимата"}
{"url": "https://news.bg/world/izpratiha-podozritelen-kolet-i-v-restorant-na-robart-de-niro.html", "text": "Подозрителен пакет е изпратен в Ню Йоркския ресторант \"Трайбека Грил\" на Робърт Де Ниро, на фона на заплахата от колети-бомби в САЩ, съобщава \"Индипендънт\". Подозрителен пакет, подобен на този, за който се смята, че е изпратен до Барак Обама, Хилари Клинтън и СиЕнЕн, е открит в ресторанта на Де Ниро.Нюйоркската полицейска служба - NYPD коментира че разследва подозрителен пакет, който е доставен на адрес в квартал \"Трайбека\" в Манхатън.\"Устройство e намерено в долен Манхатън пред ресторанта на Роберт Де Ниро. отрядът за обезвреждане на NYPD е премахнал устройството\", съобщава в Туитър пенсиониран детектив. Пакетът е изпратен в търговска сграда на \"Гринуч стрийт\", в която се помещава ресторантът на Де Ниро.Колети-бомби бяха изпратени и на милиардера Джордж Сорос, бившият директор на ЦРУ Джон Бренан и конгресменът Максин Уотърс.По информация на АП, които цитират източник пожелал анонимност, \"подозрителният пакет\", е свързан с инцидентите с другите устройства, изпратени в сряда на членове на Демократическата партия.", "date": "2018.10.25", "title": "Изпратиха подозрителен колет и в ресторант на Робърт Де Ниро"}
{"url": "https://news.bg/world/upravlyavashtite-v-polsha-pechelyat-v-povecheto-provintsii-no-gubyat-v-golemite-gradove.html", "text": "Управляващата партия в Полша \"Право и справедливост\" печели в повечето провинции, но губи подкрепа в големите градове, съобщиха от местната избирателна комисия, цитирана от АП.Партията печели 254 места в регионалните съвети на изборите през миналия уикенд, докато основната опозиционна коалиция ще заеме 194 места.Официалните резултати, обявени днес, показват, че \"Право и справедливост\", която спечели националните избори през 2015 г., остава най-популярната партия, въпреки че е в конфликт с ЕС и е обвинявана в подкопаване на демокрацията.Но опозицонната коалиция, водена от \"Гражданска платформа\", получава по-голяма подкрепа в градовете. Тя печели кметските постове във Варшава и други големи градове на първи кръг, а в други води преди балотажа на 4 ноември.", "date": "2018.10.25", "title": "Управляващите в Полша печелят в повечето провинции, но губят в големите градове"}
{"url": "https://news.bg/regions/bez-osvetlenie-v-kriviya-tunel-na-kresnenskoto-defile.html", "text": "Възникнала е авария с осветлението в Кривия тунел в Кресненското дефиле, информира Агенция \"Пътна инфраструктура\" (АПИ).Тунелът за пореден път остана на тъмно.От пътната агенция предупреждават водачите да се движат с повишено внимание и съобразена скорост в района на тунела.Късите светлини в тунел са задължителни.", "date": "2018.10.25", "title": "Без осветление в Кривия тунел на Кресненското дефиле"}
{"url": "https://news.bg/regions/prokuraturata-proveryava-remonta-na-ul-graf-ignatiev.html", "text": "Прокуратурата ще провери ремонта на столичната ул. \"Граф Игнатиев\", заяви кметът на София Йорданка Фандъкова пред БНР.Изпълнител на ремонта на столичната улица е \"Джи Пи Груп\", която в момента е разследвана от държавата за злоупотреба с евросредства. Компанията прекрати участието си в други поръчки на Столична община.Разследване на една от националните телевизии показа, че след като е спечелила търга,  без да се обявява нова обществена поръчка.Припомняме, \", като за основна причина бе изтъкната \"манипулираната медийна обстановка през последния месец, опитваща се да отъждестви граденото десетки години име на компанията в строителния бранш с престъпни квалификации\".Същия ден премиерът  в конкурси за пътни проекти с евро и държавно финансиране.Мотив за разпореждането е разследването срещу компанията, което тече след , който пък от своя страна дойде след разследване на \"Бивол\".Именно по това разследване ж. Задържаните бяха Димитър Стоянов от сайта \"Бивол и Атила Биро от румънския Rise Project.Случаят с  до искането  за поста вътрешен министър.На 14 септември 2018 г.  до главния прокурор, МВР, КПКОНПИ, както и до изпълнителния директор на Изпълнителна агенция \"Одит на средствата от ЕС\", а  на всички служители, споменати в журналистическото разследване. също ще бъде ревизиран. Неговият автор инженер Румен Борисов, публично се оттегли от работата по ул. Граф Игнатиев, заради използването на различен от заявения по проект изолационен материал.Според Фандъкова има разминаване в експертизата на инж. Борисов. Той един път препоръчва една технология, втори път препоръчва друга технология, твърди столичният кмет.По думите й сега е времето да се види дали има проблем. А ако има, да се отстрани, преди да е обявена обществената поръчка, поясни Фандъкова.", "date": "2018.10.25", "title": "Прокуратурата проверява ремонта на ул. \"Граф Игнатиев\""}
{"url": "https://news.bg/crime/mitnichari-zadarzhaha-nad-3000-komplekta-falshivi-yaponski-nozhove.html", "text": "Митничари задържаха 3024 комплекта професионални кухненски ножове от стомана с обозначения на японска марка във Варна, съобщи Агенция \"Митници\".Пратката съдържала общо 36 288 броя изделия, от които 33 264 броя ножове и 3 024 броя несесери с обозначението на марката \"GLOBAL YOSHIKIN\".Стойността ѝ е няколко милиона евро, като се измерва в пазарна цена на такова количество ножове по цени на оригиналните изделия.На митнически пункт Варна Запад е извършена проверка на контейнер, селектиран по метода \"анализ на риска\".В контейнера служителите на реда откриват 3024 комплекта ножове, всеки съдържащ по 11 броя професионални кухненски ножа от стомана, опаковани в несесери.Контейнерът е бил натоварен в пристанище Янтиян в Китай с изпращач китайска и получател българска фирма. Стоката е декларирана за допускане за свободно обръщение.Чрез свой представител правопритежателят Yoshida Metal Industry Co Ltd вече е потвърдил, че задържаната стока е произведена без знанието и разрешението му.Средната пазарна цена на оригинален нож от тази марка, в зависимост от големината и модела, варира от 50 до 150 евро.", "date": "2018.10.25", "title": "Митничари задържаха над 3000 комплекта фалшиви японски ножове"}
{"url": "https://news.bg/education/barzata-pista-za-uchiteli-shte-izleze-skapo-na-darzhavata.html", "text": "Има реална опасност броят на училищата, за които не достигат учители, да нарасне. За това предупреждава председателят на СО \"Подкрепа\" д-р Юлиян Петров. Стремежът към бързо привличане на нови кадри обаче може да излезе скъпо на държавата. Причината е, че ефектът от \"бързата писта\" -бълването на конвейер на нови, но неподготвени учители, ще стане видим чак след години, а тогава ще е късно за промяна в образователната политика, посочва той.Според него ниският рейтинг на учителската професия и липсата на национална образователна политика за произвеждане и запазване на учителски кадри ще доведат до цялостен разпад на образователната система.Проблемът с недостига на учители не е отскоро и изисква спешни спасителни мерки, категоричен е Петров.Единствено с правилна политика, която да мотивира и да дава перспектива, може да се привлекат учителски кадри. Това предполага да се увеличат заплатите. Такива мерки вече са предприети - от началото на 2019 г. минималното нетно възнаграждение за педагозите ще стане 920 лева. За целта в бюджета за идната година са заложени 330 милиона лева, които ще влязат в училищата и детските градини чрез новите разходни стандарти за образование. Очаква се средната работна заплата на учителите почти да изравни тази в страната.Петров е на мнение, че трябва да се изясни каква е ролята на учителя. Според него в последните десетилетия се е наложила политиката за специалиста-учител, който е отговорен за редица странични задължения, които определя като \"ненужни\". Всичко това вреди на авторитета му и нарушава общуването с учениците.,,Ако управлението на образователните институции не се отърси от безсмислената бумащина, даже и заплати над 2000 лева няма да задържат в образованието младите учители, които търсим.\", отсича председателят на \"Подкрепа\".Третият фактор, който Петров посочва като причина учителската професия да изглежда непривлекателно, е липсата на регламент за работа с родители. Той смята, че все повече родители се опитват да се намесват в образованието и да го управляват, без да имат необходимия капацитет, вместо да съдействат на учителя.,,Днес наблюдаваме един флирт на областните управления на образованието и МОН с българските родители, флирт, който няма да направи образованието секси, но ще продължи да отблъсква все повече учители от образователните институции\", обобщава Петров.", "date": "2018.10.25", "title": "Бързата писта за учители ще излезе скъпо на държавата"}
{"url": "https://news.bg/int-politics/ubiystvoto-na-kashogi-e-predvaritelno-planirano-obyavi-sauditski-prokuror.html", "text": "Обществен прокурор в Саудитска Арабия обяви, че убийството на журналиста Джамал Кашоги е било планирано предварително, както показвала информацията, предоставена от Турция, съобщава саудитската държавна телевизия Ал Ехбария, цитирана от \"Ройтерс\".\"Информацията от турските врасти показва, че действията на заподозрените в случая \"Кашоги\" са били планирани предварително\", изтъква общественият прокурор в изявление, цитирано от саудитската държавна информационна агенция. В информацията се допълва, че прокурори разпитват заподозрените въз основа на информация, предоставена от съвместна саудитско-турска работна група.Саудитска Арабия първоначално твърдеше, че Кашоги е напуснал нейното консулство в Истанбул на 2 октомври, където отишъл да подготви документи за брака си с турската си годеница. Ала след като международният натиск се засили, , а именно, че пишещият за \"Вашингтон пост\" и отявлен критик на саудитското правителство е починал в консулството при \"юмручен бой\". Саудитска Арабия уволни двама високопоставени съветници на престонаследника Мохамед бин Салман, както и трима служители на разузнаването и арестува 18 саудитски заподозрени. Междувременно енергийният министър на Саудитска Арабия Халид ал Фалих е заявил, че западните компании, които се оттеглиха от инвестиционната конференция в Рияд, придобила известност като \"Давос в пустинята\", са се извинили за отсъствието от събитието.\"Всички компании, които не дойдоха, ни се обаждат през последните 48 часа, извинявайки се, изразявайки съжаление и обещавайки да кандидатстват за открити офиси (в страната) през следващите седмици и да възстановят отношенията към тяхната нормалност\", изтъкна Фалих пред държавната телевизия.", "date": "2018.10.25", "title": "Убийството на Кашоги е предварително планирано, обяви саудитски прокурор"}
{"url": "https://news.bg/int-politics/varhovniyat-sad-na-ispaniya-zapochva-delo-sreshtu-bivshite-katalunski-lideri.html", "text": " Върховният съд на Испания постанови 18-те бивши каталунски лидери, да бъдат обвинени за ролята им в миналогодишната декларация за независимост, съобщава АФП.Девет бивши лидери, включително бившият вицепрезидент на Каталуния Ориол Джункерас, които са в ареста, трябва да бъдат съдени за бунт, смята съдът.Ако бъдат осъдени за бунт, присъдата е лишаване от свобода до 25 години.", "date": "2018.10.25", "title": "Върховният съд на Испания започва дело срещу бившите каталунски лидери"}
{"url": "https://news.bg/crime/zadarzhaha-2200-kutii-nelegalni-tsigari-ukriti-v-taynik.html", "text": "Митничари задържаха 44 400 къса /2220 кутии/ нелегални цигари, укрити в тайник на лека кола , съобщиха от Агенция \"Митници\".Колата е пътувала от Гърция за България през ГКПП Капитан Петко войвода.Митничарите спрели за проверка лек автомобил \"Ланчия Федра\", с българска регистрация, управляван от български гражданин, който пътувал сам.В хода на проверката е открит специално изграден тайник, под пода на купето, в който били укрити 2220 кутии цигари с марките \"Mark1\" и \"Karelia\".", "date": "2018.10.25", "title": "Задържаха 2200 кутии нелегални цигари, укрити в тайник "}
{"url": "https://news.bg/world/nato-pokazva-voennata-si-mosht-na-rusiya-na-golemi-ucheniya.html", "text": "Норвегия е домакин на най-големите учения на НАТО от края на Студената война, които започват днес. Игрите имат за цел да напомнят на Русия, че Алиансът остава единен, въпреки че президентът на САЩ Доналд Тръмп се опитва да всява съмнение, информира АФП.50 000 войници, 10 000 бойни машини, 65 кораба и 250 самолета от 31 държави ще участват в игрите Trident Juncture 18. Държавите ще тренират защита на страна членка на НАТО при агресия.\"\", обяви генералният секретар на НАТО Йенс Столтенберг, който е от Норвегия.\"\", каза той пред журналисти.АФП отбелязва, че под \"потенциални врагове\" се има предвид Русия.Русия, която споделя 198-километрова граница с Норвегия, многократно показа военната си мощ през последните години. Руската армия анексира Крим, помага за дестабилизирането на Източна Украйна, укрепва военния си потенциал на Северния полюс и през септември проведе Руското посолство в Осло разглежда натовските учения като \"антируски\".\"\", допълва ведомството.От месеци Москва остро недоволства от . САЩ и Великобритания увеличават военния си контингент в Норвегия, за да приспособят военнослужещи при зимни условия.Говорителят на външното министерство на Русия Мария Захарова осъди \"дрънкането на оръжия\" от страна на НАТО и се закани, че Москва ще предприеме \"ответни мерки\".\"\", добави тя.Напрежението още повече нарасна в събота, когато . На ученията в Норвегия САЩ изпращат най-големия контингент - повече от 14 000 войници, включително и самолетоносач.Швеция и Финландия също ще вземат участие в игрите, които ще продължат до 7 ноември.Двама руски и двама беларуски военни наблюдатели са поканени да следят маневрите.Столтенберг изрази надежда, че Русия ще \"избягва опасно поведение\".", "date": "2018.10.25", "title": "НАТО показва военната си мощ на Русия на големи учения "}
{"url": "https://news.bg/crime/zadarzhaha-26-godishen-retsidivist-prebil-vazrasten-mazh.html", "text": "За броени дни полицията задържа 26-годишен рецидивист, пребил възрастен мъж в София, съобщи МВР. Инцидентът е станал в района на метростанция \"Варвар\". Непознат нападнал възрастен мъж като му нанесъл удари с твърд предмет и му отнел тефтерче с лични документи. В следствие на инцидента възрастният мъж е откаран в болница.Разследването започнало след подаден сигнал на 20 октомври.Така за броени дни полицаите установяват извършителя на деянието - 26- годишен мъж от София, многократно осъждан за подобни  престъпления.След това той е задържан, а мярката му е удължена за срок от 72 часа.Работата по случая продължава.  ", "date": "2018.10.25", "title": "Задържаха 26-годишен рецидивист, пребил възрастен мъж"}
{"url": "https://news.bg/regions/ezdach-na-kon-ubi-dete-v-sliven.html", "text": "Двегодишно дете почина след инцидент с движещ се на кон ездач. Трагедията се е разиграла вчера, 24 октомври, в района на местността \"Гочева мелница\" в Сливен.В 11.40 часа в местното районно управление постъпва сигнал за починало дете. След проведените процесуално - следствени действия стана ясно, че то е било прегазено от яздения от 21-годишния Хюсеин Н. кон, докато майка му го е държала за ръка.Днес прокуратурата в Сливен внесе в съда искане за налагане на мярка за неотклонение \"задържане под стража\" спрямо мъжа, който вече е осъждан.Предстои Районният съд да насрочи заседанието си. ", "date": "2018.10.25", "title": "Ездач на кон уби дете в Сливен"}
{"url": "https://news.bg/int-politics/turtsiya-instaliraneto-na-ruskite-s-400-zapochva-prez-oktomvri-2019-a.html", "text": "Инсталирането на руските противовъздушни системи С-400 в Турция ще започне през октомври 2019 г. Това обяви турският военен министър Хулуси Акар, цитиран от в. \"Хюриет\".Акар също така е заявил, че в началото на 2019 г. в Русия ще бъдат изпратени военнослужещи, за да бъдат обучени в използването на системата С-400.По думите на турския военен министър, съвместната програма между Турция и САЩ за придобиването на изтребители Ф-35 продължава по план, като третият и четвъртият в програмата ще бъдат доставени през март следващата година.", "date": "2018.10.25", "title": "Турция: Инсталирането на руските С-400 започва през октомври 2019-а"}
{"url": "https://news.bg/finance/4-6-mlrd-lv-poveche-prihodi-v-byudzhet-2019-vizhda-knsb.html", "text": "4.6 млрд. лв. повече приходи ще събере бюджетът за 2019 година. Половината от тях са от данъци, които не са били събирани по най-добрия и справедлив начин.Това обяви лидерът на КНСБ Пламен Димитров при представянето на параметрите на проекта за година пред членовете на Координационния съвет на синдикалната организация.От КНСБ поставиха положителна оценка на Бюджет 2019 г.Бюджетът бил по-добър от всички досегашни бюджети в управлението на премиера Бойко Борисов.Рамката на бюджетите през годините е била оптимистично занижавана като приходи и с общи усилия преизпълнявана. Това щяло да се види и в Бюджет 2019.Шефът на КНСБ припомни, че през 2016 г. бюджетното салдо било близо милиард и половина, за 2017 г. то е било близо 850 милиона, а за тази година близо 650 милиона.Димитров се закани, че от синдикалната организация занапред ще се борят за по-високо увеличение от 15-20% на заплатите в културата, домовете за социално подпомагане, в някой части на здравеопазването, науката, сценичните изкуства и др.Нарастването на разходите в много от перата са значителни и могат да осигурят добри политики в отделните сектори и направления, както и едно прилично нарастване на възнагражденията на около 440 000 души, които получават своите възнаграждения от бюджета на България.Преките данъци ще нараснат с половин милиард за следващата година. 60% от тях ще се плащат от населението, а 40 от бизнеса, прогнозират от КНСБ.Димитров отчете, че ръстът на осигурителните вноски също е доста добра новина - близо един милиард повече ще бъдат събрани от НАП, но ориентирани към двете основни системи - НЗОК и ДОО. По този начин ще да бъде възможно да се реализират политиките на държавата по разходната част.Според КНСБ ръстът за настоящата година от 3 млрд. и 900 милиона лева повече приходи е по-голям спрямо 2017 г.От синдикалната организация настояват да се минимизира сивата икономика в леката промишленост, търговията с горива, автомобилните сервизи, строителството и др.Пламен Димитров припомни, че от КНСБ са поискали през юни месец над един 1 милиард и 33 милиона увеличение на разходите за заплати за 2019 г. Това, което се вижда в бюджета за следващата година, е около 900 милиона лева повече средства за персонал.Димитров отново се обяви против плоския данък, който, според него, трябва да бъде заменен с въвеждането на необлагаем минимум, равен на минималната работна заплата, която е установена за страната.Ако искането бъде изпълнено, това би дало допълнителни средства от един милиард и 200 милиона повече за потребление в ръцете на по ниско доходните групи.Той се похвали, че в бюджета за следващата година максималният осигурителен доход е повишен от 2 600 лв. на 3 000 лв. Повдигането на тавана на максималния доход не само влияе върху максималната пенсия, но и прави възможно нейното сериозно нарастване с около 300 лева ръст, правейки я на 1 200 лева.От КНСБ захапаха вицепремиера Валери Симеонов по темата за данъците. Според синдикалната организация данъците в България не се увеличават, а се увеличават вноските по тях, а оттам и правата.От КНСБ предлагат 900 милиона от увеличението на разходите за персонал да бъдат справедливо ориентирани към работещите в бюджетните системи. Те се очаква да бъдат извадени пред скоби в рамките бюджетите на първостепенните разпоредители, които са на терен и двете приходни администрации.Рамките на законовите текстове трябва да станат факт. Трябва да има една постоянна и твърда инфлационна част в увеличението на заплатите, което да направи възможност да се поемат разходите за ръста на някой цени, както и да има възможност за диференцирано увеличение в отделните ведомства спрямо заслугите на служителите.В разходната част на бюджета освен заплатите, има и с около 1 млрд. и 200 милиона повече разходи за социалното осигуряване. Те ще бъдат разделени на половин милиард за пенсии, половин милиард за здраве и около 200 млн. за обезщетения и социални помощи, отчетоха от синдикалната организация.\"Нито един български работник през следващата година няма да има таван за неговата пенсия\", даде да се разбере Пламен Димитров.", "date": "2018.10.25", "title": "4.6 млрд. лв. повече приходи в Бюджет 2019 вижда КНСБ"}
{"url": "https://news.bg/regions/20-po-skapa-voda-v-blagoevgrad-iskat-ot-vik.html", "text": "С 20% по-скъпа вода в Благоевград искат от местното ВиК дружество, информира БНТ.Дружеството все по-трудно успява да покрива разходите си и да поддържа стареещата водопроводна мрежа, защото от 8 години няма промяна в цената на водата.Това водело до чести аварии.Подмяната на старите водопроводни тръби е възможна единствено с увеличаване на приходите, обясняват от дружеството и гарантират, че това ще повиши качеството на услугите.На друго мнение обаче са много от жителите на Благоевград. Според тях и сега цената на водата е висока, а предлаганото увеличение от 20% би било непосилно за пенсионерите и семействата с ниски доходи.Въпреки че не одобряват поскъпването, хората смятат, че водата, която тече по старите тръби, не е годна за пиене и настояват водопреносната мрежа да бъде подменена.От Общината обаче са категорични, че не разполагат с достатъчно собствени средства за целта.ВиК асоциацията не може да разчита и на европейско финансиране, защото не всички общини в региона се присъединиха към нея. По тази причина проблемът може да бъде разрешен единствено със средства, отпуснати от Министерството на регионалното развитие и благоустройството.", "date": "2018.10.25", "title": "20% по-скъпа вода в Благоевград искат от ВиК"}
{"url": "https://news.bg/crime/alo-izmamnitsi-izmaknaha-20-000-leva-v-silistra.html", "text": "Двама силистренци се разделиха с общо 20 000 лева след поредната телефонна измама. Жертвите са 76-годишен мъж и 72-годишна жена.Този вторник възрастният мъж е оставил под автомобилна гума 7700 лева, подлъган от \"командос\", че помага за залавяне на телефонни измамници.Ден по-късно по същата схема 72-годишна силистренка се раздели със спестяванията си. Жената оставя 12 470 лева под чемширов храст в парка, за да съдейства на \"полицията\".Въпреки постоянните призиви за повишено внимание към обаждания с искане на пари все още има хора, които стават жертва на \"ало\"-измамите.По тази причина от Областната дирекция на МВР-Силистра припомнят следните съвети:", "date": "2018.10.25", "title": "\"Ало\"-измамници измъкнаха 20 000 лева в Силистра"}
{"url": "https://news.bg/society/spetsekipi-unishtozhiha-bombata-otkrita-v-tsentara-na-sofiya.html", "text": "Специализирани екипи от състава на Сухопътните войски и Военновъздушните сили транспортираха авиобомбата от времето на Втората световна война.При спазване на всички мерки за безопасност спецекипите взривиха авиобомбата на полигон Сливница. При взривяването е използван 2,5 кг. тротил. След първичния взрив е последвал вторичен - от самата бомба.Припомняме,  за новото метро в района на булевард \"Евлоги и Христо Георгиеви\" № 82.Вчера, 24 октомври, временно беше ограничено движението на кръстовището между столичната улица \"Оборище\" и булевард \"Евлоги и Христо Георгиеви\".Заради находката беше евакуирана сградата, в която се помещават 129 ОУ \"Антим I\" и 164 гимназия \"Мигел де Сервантес\".", "date": "2018.10.25", "title": "Спецекипи унищожиха бомбата, открита в центъра на София"}
{"url": "https://news.bg/int-politics/izrael-bombardira-hamas-sled-raketen-ogan-ot-gaza.html", "text": "Бойни самолети на Израел са ударили позиции на \"Хамас\" в Ивицата Газа тази сутрин в отговор на ракетен огън от палестинския анклав към южната част на Израел, съобщиха от израелската армия, цитирани от \"Франс прес\".Израелските изтребители са ударили военен лагер в северната част на Ивицата Газа, както и тренировъчно съоръжение и обект за производство и съхранение на боеприпаси в южната част на Газа, се уточнява в изявлението на израелската армия.\"Хамас\", които контролират Газа, обявиха, че няма жертви при израелските удари.Говорител на израелската армия посочи, че рейдовете са в отговор на ракети, изстреляни от Газа, които не са причинили никакви жертви или щети, но са избегнали противоракетната система \"Железен купол\" на Израел, предизвиквайки разследване на пропуска.Това е първият подобен огън от Газа от 17 октомври, когато ракета предизвика големи щети на къща в южния израелски град Беершеба, което предизвика около 20 ответни израелски въздушни удара и временно спиране на доставките на гориво за Газа.\"Хамас\" и техните съюзници отрекоха, че са извършили неотдавнашния ракетен огън, обвинявайки отцепнически групи, опитващи да саботират ООН и опитите на Египет да посредничи за дългосрочно примирие в замяна на разхлабване на опустошителната 11-годишна блокада върху бедния палестински анклав.Ала Израел многократно се зарече да държи \"Хамас\" виновен за всякакъв ракетен огън, независимо кой е изстрелял ракетите.\"Терористичната групировка \"Хамас\" е отговорна за всички събития, които се проявяват в Ивицата Газа и идващи от нея\", изтъкнаха от израелската армия.Последното разразяване на напрежението идва след месеци на палестински протести по границата с Газа, които предизвикаха кръвопролитен отговор от страна на израелските военни.", "date": "2018.10.25", "title": "Израел бомбардира \"Хамас\" след ракетен огън от Газа "}
{"url": "https://news.bg/world/za-parvi-pat-etiopiya-izbra-zhena-za-prezident.html", "text": "За първи път Етиопия назначи жена на предимно церемониалния пост президент на африканската държава, информира АФП.Единодушно етиопските депутати избраха дипломата от кариерата Сахле Зевде. Тя ще замени Мулату Тесхоме, който подаде оставка.Сахле Зевде, която е на 68 г., е била посланик на Етиопия във Франция, Джибути, Сенегал и регионалния блок IGAD. Преди да бъде назначена за президент беше топ представител на ООН в Африканския съюз. Владее английски и френски език, както и амхарски език.Мандатът на президента на Етиопия е шест години.През миналата седмица премиерът на Етиопия Абий Ахмед назначи кабинет от 20 члена. Половината от министерските постове са заети от жени.", "date": "2018.10.25", "title": "За първи път Етиопия избра жена за президент"}
{"url": "https://news.bg/crime/advokatat-na-severin-ne-e-obzhalval-postoyanniya-mu-arest.html", "text": "Няма внесена жалба срещу мярката \"задържане под стража\" на Северин Красимиров, обвинен ва, съобщи Нова телевизия.Законовият срок за обжалване пред апелативната инстанция изтече в сряда.Предстои насрочване на делото за тежкото престъпление в Окръжния съд в Русе.Припомняме, че на за убийство и изнасилване на на телевизионната водеща Виктория Маринова на 6 октомври.Красимиров призна за извършеното убийство, но отрече за изнасилването.На 10 октомври той е , а 7 дни по-късно След разпита му беше открит и телефона на жертвата.Преди да бъде върнат в България,  да поемат защитата на 21-годишния мъж. На 19 октомври Окръжният съд в Русе го остави за постоянно в ареста. При гледането на мярката му Красимиров заяви: ", "date": "2018.10.25", "title": "Адвокатът на Северин не е обжалвал постоянния му арест"}
{"url": "https://news.bg/economics/goranov-ne-iska-sindikati-i-rabotodateli-da-sporyat-za-byudzheta.html", "text": "Фискалната стратегия от 2014 г. се следва напълно и през 2020 г. бюджетът ще бъде балансиран като разчет. Дефицитът от 600 милиона лева от бюджета за следващата година ще бъде един своеобразен буфер за по-неблагоприятно развитие на икономиката.Това обяви финансовият министър Владислав Горанов при представянето на параметрите на проекта за държавен бюджет за 2019 година пред КНСБ.Финансовият министър не вижда нищо драматично в дефицита, защото стратегията за управление на дълга показва, че до 2021 г. равнището на дълга спрямо БВП ще намалее и ще достигне до около 17%.\"Ако през следващата година успеем да реализираме всички набелязани мерки за подобряване на събираемостта, първите допълнителни приходи ще отидат за погасяване на дефицита\", даде да се разбере Горанов.Той добави, че доброто фискално изпълнение в приходната част и забавянето на някой инвестиции, води до завършване на положително салдо, което от една страна помага за подобряване на дълговата позиция на страната по пътя за присъединяването ни към еврото.По време на утрешния Национален съвет за тристранно сътрудничество (НСТС) подробно ще се представи Законопроектът за държавния бюджет за следващата година. \"Този път сме доста близко спрямо това, което очакват синдикалните членове, макар че работодателите биха упрекнали една теза, която свързва директно очакванията на синдикатите с фискаланат рамка.\" Според Горанов тези ревност и разминавания между работодатели и синдикати не трябва да съществуват.На въпрос ще има ли коледни добавки за пенсионерите, Горанов отбеляза, че е рано да се говори за това, все още се правят изчисления, но от трансферите за държавно обществено осигуряване е реалистично да се очакват спестявания. Яснота ще има до средата на следващия месец.Финансовият министър поясни, че обезщетението за майките на деца с увреждания се изчисляват на база на дохода, на който са се осигурявали. 410 дни те получават 90% от възнагражденията, което са получавали преди периода на майчинството.Той припомни, че през миналата година е била въведена възможността за получаване на половината от високото обезщетение за първите 410 дни, ако майката се върне на работа и се включи в реалния икономически живот.", "date": "2018.10.25", "title": "Горанов не иска синдикати и работодатели да спорят за бюджета"}
{"url": "https://news.bg/regions/kmet-i-zhiteli-na-selo-ezdimirtsi-spryaha-bager-da-kopae-kray-domovete-im.html", "text": "Кметът и жителите на трънското село Ездимирци препречиха пътя на багер, който копае инертни материали в населеното място, съобщи БНР. Жива верига и леки автомобили се изпречиха пред тежката машина, защото от фирмата не са предоставили необходимите разрешителни документи.Машините копаели в района на бившата кариера, а добитият материал бил предназначен за ремонт на моста в местността Секирица край Трън, обясни кметският наместник Петър Петров.Местните жители са категорични, че няма да допуснат машините. За проблема кметският наместник е уведомил кмета на Трън, подал е и сигнал на спешния тел. 112.Кметът обясни, че първоначално е отпратил машините, но те се върнали и тогава е направена блокадата. \"Знам колко е важен ремонтът на моста, но законът си е закон\", каза Петров.От РИОСВ - Перник съобщиха, че сигнал е получен и при тях, но е препратен в Министерството на икономиката, защото не е от тяхната компетентност.Ремонтът на моста край Трън започна в началото на месец октомври след като сръбски ТИР катастрофира там през ноември 2017 година.", "date": "2018.10.25", "title": "Кмет и жители на село Ездимирци спряха багер да копае край домовете им"}
{"url": "https://news.bg/politics/mareshki-dva-ekzemplyara-potapyat-pravitelstvoto.html", "text": "Лидерът на партия \"Воля\" Веселин Марешки е против целият живот в държавата да се крепи на двата \"екземпляра\" Валери Симеонов и Красимир Каракачанов. в правителството и ще го потопят, според лидера на \"Воля\". Вместо да потапяме правителството и да хвърляме цялата държава в хаос, предлагаме да си подават оставката, настоя той в парламента.Марешки има свое решение за текста в закона за хората с увреждания, благодарение на който .Не трябва да сменяме закона, да прехвърляме тази дейност към друг вицепремиер, а да сменим вицепремиера, предлага лидерът на \"Воля\".", "date": "2018.10.25", "title": "Марешки: Два екземпляра потапят правителството"}
{"url": "https://news.bg/world/sarkozi-da-bade-saden-za-nezakonno-finansirane-postanovi-frenski-sad.html", "text": "Френски апелативен съд постанови, че бившият президент Никола Саркози трябва да бъде съден по обвинения в незаконно финансиране на предизборната си кампания през 2012 г., информира АФП.63-годишният Саркози ще обжалва решението пред Касационния съд - на последна инстанция, обяви адвокатът му.Това е един от няколко съдебни случая срещу десния политик от напускането на властта.Потвърждавайки съдебно решение от миналата година Саркози да бъде изправен пред съда, апелативният съд в Париж отхвърли аргументите на защитата. Адвокатите на бившия държавен глава се опитаха да избегнат потенциален съдебен процес срещу Саркози, който може да бъде осъден до 1 г. затвор.Прокуратурата твърди, че Саркози е похарчил близо 43 милиона евро по време на разточителната си предизборна кампания за преизбиране при лимит от 22,5 милиона евро чрез фалшиви фактури.Бившият десен лидер категорично отхвърля обвиненията. Той се оправдава, че не е знаел за извършените измами от страна на фирмата \"Бигмалион\".По аферата \"Бигмалион\" са съдени също счетоводители и бивши членове на партията на Саркози \"Републиканците\" (преди това \"Съюз за народно движение\").Защитата на Саркози също излиза с довода, че политикът вече е бил наказан за преразхода от Конституционния съвет на Франция през 2013 г. Но решението е свързано само с 364 000 евро преразход и идва преди аферата \"Бигмалион\". От фирмата признаха, че е съществувала схема с фалшиви фактури.Саркози беше президент на Франция от 2007 до 2012 г. Той изгуби изборите за втори мандат от социалистическия лидер Франсоа Оланд.Бившият президент също е обвинен в корупция и опит за оказване на влияние върху съдия.", "date": "2018.10.25", "title": "Саркози да бъде съден за незаконно финансиране, постанови френски съд"}
{"url": "https://news.bg/regions/ochakvani-zadrastvaniya-na-vladaya.html", "text": "Ремонтните дейности по пътя София - Перник през Владая започнаха. Очаквано в участъка с въведени ограничения се образуваха големите задръствания.Рано сутринта на мястото се образуваха тапи от автомобили и преминаването беше бавно.Към обяд трафикът се нормализира и преминаването става по-лесно.Въпреки затрудненото преминаване, мнозинството водачи са на мнение, че пътят трябва да бъде ремонтиран.Припомняме, предвидено е да се ремонтира участък от 600 метра от пътя през Владая. Пътят е една от най-натоварените отсечки в страната.Ремонтните дейности започват в района на четирилентовото платно при местността \"Черния кос\" до входа за село Владая.До 7 ноември движението в отсечката ще се осъществява двупосочно в едното платно за движение.От вечерта на 7 ноември до сутринта на 8 ноември движението в района ще бъде изцяло ограничено. Трафикът ще бъде насочен по автомагистрала \"Люлин\".", "date": "2018.10.25", "title": "Очаквани задръствания на Владая"}
{"url": "https://news.bg/politics/sloveniya-otkriva-posolstvo-v-sofiya.html", "text": "Словения открива посолство в София днес.Официалната церемония ще бъде предшествана от среща на вицепремиера и външен министър Екатерина Захариева с първия дипломат на Словения Миро Церар. Той е на официално 2-дневно посещение у нас, информира БНР.Разговорите на външните министри започват със среща, след което е планирано пленарно заседание на двете делегации.Очаква се Захариева и Церар до обсъдят актуални въпроси от дневния ред на ЕС, сред които преговорите по следващата Многогодишна финансова рамка на ЕС, миграцията, Брекзит и европерспективата пред Западните Балкани.По-рано този месец посланикът на Словения у нас Анжей Франгеш посочи, че с разкриването на посолството ще бъде засилено сътрудничеството в областта на високите технологии, науката и образованието между страните.През месец март 2018 година пък президента на Словения Борут Пахор пристигна на посещение у нас с .По-късно днес външният министър на Словения ще бъде приет и от президента Румен Радев.", "date": "2018.10.25", "title": "Словения открива посолство в София"}
{"url": "https://news.bg/crime/desislava-ivancheva-izliza-pod-domashen-arest.html", "text": "Продължава делото срещу бившата кметица на столичния район \"Младост\" Десислава Иванчева, нейната заместничка Биляна Петрова и Петко Дюлгеров.В края на заседанието по делото преди седмица магистратите от Специализирания наказателен съд промени мярката за неотклонение на двете подсъдими от постоянен арест в домашен арест.Очаква се решението да влезе в сила от днес, защото днес приключват разпитите на свидетелите - служители в Столичната община и в район \"Младост\", с което отпада и възможността Иванчева и Петрова да влияят на показанията им.Решението на магистратите обаче беше обжалвано от спецпрокуратурата.Според държавното обвинение Иванчева и Петрова могат да повлияят на останали свидетели, които все още не са разпитани. Освен това, в хода делото не бил посочен нито един факт или доказателство, според които да се предположи, че двете подсъдими не са виновни за вземането на подкуп.До произнасянето на Апелативния спецсъд Иванчева и Петрова остават в следствения арест.", "date": "2018.10.25", "title": "Десислава Иванчева излиза под домашен арест?"}
{"url": "https://news.bg/finance/aikb-ostro-sreshtu-lobistki-tekstove-koito-tormozyat-biznesa.html", "text": "България има най-рестриктивните прагове за задължителен одит на финансовите отчети. Праговете са четири пъти по-рестриктивни от тези в съответната Директива на ЕС, а и от праговете в останалите страни на Балканите.Това заявяват от АИКБ в обръщение до народните представители по повод предложените промени в чл. 37 от Закона за счетоводство. Промените, прокарани лобистки, ще бъдат разгледани днес в ресорната парламентарна комисия.С промените над 6 хиляди микро и малки предприятия са задължени да плащат по силата на лобистки разпоредби в Закона за счетоводство, прокарани без обсъждане между две четения.От АИКБ подчертават, че в повечето страни от ЕС и съседни на България, за няколко хиляди малки и микро предприятия като акционерните дружества, коандитните дружества с акции, както и консолидирани дружества - прагове изобщо няма. А според регулациите у нас, колкото и микроскопични да са, те подлежат на задължителен одит. Достатъчно е да имат повече от 500 лева годишни приходи, за да не са \"без дейност\" и съответните одиторите ще получават още по-големи доходи.От АИКБ предлагат промени на чл. 37 от ЗС, с които ще отпаднат около 1/3 от подлежащите на одит предприятия, които поради малките си размери носят само 10% от доходите на одиторите. Предложенията им, подчертават от АИКБ, са подкрепени от БСК, БТПП и КРИБ и единодушно от Националния съвет за тристранно сътрудничество (вкл. КНСБ и КТ Подкрепа), както и от Националния икономически съвет. Освен това вече цели 3 години микро и малките предприятия са подложени на административни и финансови тежести, вследствие на лобистки текстове в закона. Вече 3 години малкият бизнес плаща още един данък в повече - \"Данък одитори\". Крайно време е законът да се приведе в съответствие с директивата, така, както са го направили всичките ни съседи, посочват от АИКБ.Така например според одиторските фирми Според работодателската организация няма по-рестриктивен закон от нашия и прилагат таблица с цифри за сравнение.Освен това, според АИКБ, одиторите премълчават, че за няколко хиляди малки и микро предприятия като акционерните дружества, командитните дружества с акции, както и консолидирани дружества - прагове изобщо няма.Освен това не отговаря на истината и твърдението, че фискът има нужда одитите, пише в обръщението, според което фискът разполага със свои методи за установяване и събиране на дължимите данъци, а така или иначе предприятията избират одитора и заплащат одита.А и защо фискът в Сърбия, Румъния и Гърция няма такава нужда, питат реторично от АИКБ.Според работодателската организация не отговаря на истината и твърдението, че е нужно да се одитират всички дружества, за да няма сива икономика.В България има над 400 хиляди работещи предприятия. По Директива подлежат на задължителен одит около 5 хиляди (толкова са средните + големите предприятия у нас, а малките и микро предприятията се освобождават от задължителен одит от Директивата, т. к. се смята, че представлява значителна тежест за тях и ползите са по-малко от вредите). Съгласно нашия рестриктивен закон, приет с лобистки текстове в угода на одиторите, на задължителен одит подлежат над 15 хил. предприятия. Да се твърди, че всички останали са на сиво, е откровена глупост, посочват от АИКБ и продъжават, че да се твърди, че там, където има одит, никога няма сиви практики, е смешно.Та нали, ако недобросъвестен предприемач иска да ползва сиви практики, винаги може да наеме одитор, който да не ги забележи, питат от АИКБ и посочват като пример случаят \"КТБ\".Не отговаря на истината и твърдението, че акционерите може да се сменят без предприятието да разбере, може да се скрият, да останат неизвестни. И за това трябва всички акционерни дружества да се одитират, колкото и микроскопични да са те.Истината е, че акционерните дружества, които се търгуват на борсата, подлежат на одит като предприятия от обществен интерес. Такива са около 350 у нас и това няма нищо общо с останалите 3500 акционерни дружества, които са под праговете за одит даже на нашия рестриктивен закон и не са от обществен интерес. Освен това предприятията вече са длъжни да декларират крайните си собственици по силата на Закон за мерките срещу изпирането на пари.От АИКБ се противопоставят и на твърдението, че одитът не е административна тежест, защото одиторите не са държавна администрация. Напротив, според работодателите, това е административна тежест и затруднява бизнеса.Като доказателство работодателите цитират и Директивата на ЕС:Според АИКБ задължителният одит не може да се налага и с твърдението, че така предприятията могат кандидатстват за обществени поръчки или кредити, тъй като това засяга един на хиляда случая.Ако и когато на съконтрагент на микро или малко предприятие му е необходим по някаква причина одитиран отчет, предприятието може да си го поръча, заплати и получи. Това е случай \"едно на хиляда\" и не е необходимо в останалите 999 на 1000 случая малкият бизнес да губи време и пари единствено, за да увеличава доходите на одиторите.Народните представители ще изберат на чия страна да застанат, заявяват в края на обръщението си от АИКБ и посочват:На страната на около 6 хиляди микро и малки предприятия със над 100 000 работещи в тях, които произвеждат, създават БВП и пълнят бюджетаилина страната на няколко одитора, които събират \"Данък одитори\" от тях, създавайки им ненужна административна и финансова тежест, т.е. пречейки им да работят.\"А стоте хиляди заети в тези предприятия, чийто труд се ограбва с цинизъм, ще решават и един ден за кого да гласуват.\"", "date": "2018.10.25", "title": "АИКБ остро срещу лобистки текстове, които тормозят бизнеса"}
{"url": "https://news.bg/regions/zapochva-remontat-na-patya-sofiya-pernik-prez-vladaya.html", "text": "От днес започват ремонтните дейности по пътя между София и Перник през Владая.Предвидено е да се ремонтира участък от 600 метра.Отсечката - от четирилентовото платно при местността \"Черния кос\" до входа за село Владая.До 7 ноември движението в отсечката ще се осъществява двупосочно в едното платно за движение.От вечерта на 7 ноември до сутринта на 8 ноември движението в района ще бъде изцяло ограничено. Трафикът ще бъде насочен по автомагистрала \"Люлин\".", "date": "2018.10.25", "title": "Започва ремонтът на пътя София - Перник през Владая"}
{"url": "https://news.bg/regions/glavniyat-arhitekt-zdravkov-chaka-proveryavashti-i-prokuratura-za-tramvaynite-remonti.html", "text": "И прокуратурата проверяват казуса и обстоятелствата, довели нуждата от изменение на проекта за релсовия път по ул. \"Граф Игнатиев\" в София, коментира пред БТВ главеният архитект Здравко Здравков.Фирмата която доставя материала е световно известна фирма и тя също проверява материала и поставянето му и трасето, а дали е спазен закона за обществени поръчки ще кажат проверяващите, общината е спазила изискванията, допълни той.Той обясни, че фирмата изпълнител е поставила над 1 млн. квадратни метра в цяла Европа и това, което се поставя не е рециклиран материал, а качествен материал. Винаги в процес на строителство се правят промени и доработки, добави Здравков.Проектантът има своите грешки затова проектната документация е върната. Тя не касае само гумената подложка, а цялата безопасност. Проектантът сам се е отказал с декларация, а не е отстранен. Експерти са се произнесли, че проектът не е качествен, той отказва да го промени и се отказва, обясни главният архитект на София.Несериозно е да се каже, че ще се сблъскат трамвая, коментира главният архитект и допълни, че не е експерт по железни пътища и затова са поканени такива. Здравков не може да коментира и най-малко ще коментира думите на \"колегата Крусев\", обясни той когато разбра, че коментарът за сблъскващи се трамваи е на транспортния зам.-кмет на София.Проектантът се прави на \"ощипана мома\", това са негови проектантски грешки и отказа да ги поправи, първо отказва, а после ходи по всички медии. Не искам да коментирам проектанта Румен Борисов, проверяваме и други негови проекти в София. Забележките са дадени на проектанта от възложителя, но той отказва да ги оправи, добави отново Здравков.Той се е доверил на забележките на изпълнителния директор на \"Метрополитен\" професор Братоев, когото счита за достатъчен авторитет. Трасето на бул. \"Цар Борис III\" също се проверява. Процедурата по закона за обществените поръчки се прави на одобрен проект. Здравков не е специалист по обществени поръчки и чака да се приключи проверката. Има и дирекция за обществените поръчки в общината, те ще си дадат документацията, ще се провери и ще се разбере, обясни той.И метро и жп и трамвай се учат в университета по архитектура, строителство и геодезия - УАСГ, обясни Здравко относно експертизата и опита на проектантите на трамвайни и жп линии. Припомняме, фирмата \", около които се разрази един от най-сериозните скандали за качеството на извършването ремонтни дейности. Граждани и общински съветници се противопоставиха на начина, по който се изгражда наново центъра на София.Паралелно с това около фирмата тече друг скандал, започнал с . В последствие вицепремиерът Томислав Дончев подаде сигнал до ДАНС и прокуратурата по случая, като службите се заеха да проверяват.От \"Спаси София\" вече сигнализираха, че ремонтът се бави с повече от месец: дупки вместо фуги, хлътвания и пропадания въпреки бетонната основа, бетонни буци около трамвайните стълбове.Лидерът на БСП - София и председател на групата на социалистите в СОС , по който се извършва ремонтът на столичната улица \"Граф Игнаитев\". Според него този ремонт \"блести с недомислици\".Припомняме също, че след основния ремонт на булевард \"Дондуков\" в столицата се .", "date": "2018.10.25", "title": "Главният архитект Здравков чака проверяващи и прокуратура за трамвайните ремонти"}
{"url": "https://news.bg/politics/patriotite-sa-otrovnite-plastmasi-vav-vlastta-spored-hamid-hamid.html", "text": "\"Обединени патриоти\", в частност Валери Симеонов, са отровните пластмаси в българската политика, които тровят обществото. Това заяви пред bTV депутатът от ДПС Хамид Хамид.По думите му страната в момента тъне в хаос, езикът на омразата се официализира, а всичко това се пренася сред хората.Хамид коментира вчерашните думи на лидера на ДПС Мустафа Карадайъ, който каза, че , партията му ще предприеме конкретни политически действия за промяна на ситуацията в държавата. Според събеседника ДПС разполагат с най-различни способи една опозиция да покаже своята демократична позиция.Хамид даде и пример: \"През последните няколко седмици да сте забелязали, че от ДПС зависи кворумът в Народното събрание? ДПС има своите политически партньори в ЕС, има своите премиери от АЛДЕ, своите евродепутати. АЛДЕ управлява заедно с ЕНП, АЛДЕ осигурява мнозинството в Европейския парламент.\"Депутатът коментира и думите на почетния лидер на ДПС Ахмед Доган, който в края на миналата година заяви, че .Според Хамид с днешна дата думите на Доган трябва да се тълкуват така: \"Докато не се смени начинът на мислене и моделът на управление, няма смисъл един да си отиде и друг да седне (...) Виждам дори в думите на голямата опозиционна партия БСП стремежа към \"Стани да седна\".За сметка на това ДПС пък работели по програма за ускорено развитие на страната. Програмата скоро ще бъде представена на обществеността. Тя съдържала 15 панела за развитие на България.", "date": "2018.10.25", "title": "Патриотите са отровните пластмаси във властта според Хамид Хамид"}
{"url": "https://news.bg/world/kitaytsite-i-rusnatsite-podslushvat-lichniya-telefon-na-donald-tramp.html", "text": "Китайците и руснаците редовно подслушват личния мобилен телефон на президента на САЩ Доналд Тръмп. Американският лидер използва iPhone, който не се различава от останалите телефони по света, пише вестник \"Ню Йорк таймс\", позовавайки се на осведомени източници.Съветниците на Тръмп многократно са го предупреждавали, че телефонът му не е защитен от шпионаж.В статията на изданието се отбелязва, че държавният глава използва телефона, за да разговаря със \"стари приятели\". Разузнавателните агенции смятат, че Китай използва информацията от разговорите като допълнителен инструмент в търговската война със САЩ. Агенциите са научили за подслушването от хора в чужди правителства и чрез прихващане на комуникации между чужди правителствени представители.Китайците са изготвили списък с имената на хора, с които Тръмп редовно разговаря. Пекин се надява да успее да ги използва за оказване на влияние върху президента.Вярва се, че руснаците извършват подобно подслушване, но в много по-малка степен заради \"очевидното влечение\" на президента Владимир Путин.Тръмп отказва да предаде три мобилни телефона - два официални и един личен. Вестникът пише, че официалните телефони са ограничени от Агенцията за национална сигурност като възможности, но личният, който може да съхранява контакти, не е.", "date": "2018.10.25", "title": "Китайците и руснаците подслушват личния телефон на Доналд Тръмп"}
{"url": "https://news.bg/world/kitay-zaplashi-da-hvarli-armiyata-sreshtu-tayvan.html", "text": "Китайската армия ще предприеме действия \"на всяка цена\", за да предотврати опити за разделяне на самоуправляващия се остров Тавайн, обяви военният министър на китайската държава, цитиран от \"Ройтерс\" и други агенции.Пекин е бесен на Вашингтон заради последните санкции, търговската война и ситуацията в Южнокитайско море.В понеделник САЩ изпратиха два бойни кораба в Тайванския пролив. Това е втора операция в региона през тази година и последен от серията жестове на Белия дом в подкрепа на демократичен Тайван.\"\", предупреди китайският военен министър Вей Фънхъ в началото на форума Xiangshan в Пекин, който е китайски отговор на ежегодния форум за сигурност \"Шангри Ла\" в Сингапур.Фънхъ подчерта, че е \"изключително опасно\" да се предизвиква Китай по този казус.\"\", категоричен е министърът.Китайско-тайванските отношения се влошиха, откакто президентът на острова Цай Ингвен пое властта през 2016 г.Пекин, който никога не се е отказвал от използване на сила за връщане на Тайван под свой контрол, също разглежда с голямо безпокойство предложенията на САЩ към острова - да се открие ново посолство и да се прокара закон, за да насърчи посещението на американски представители.Военните контакти на Китай със САЩ са важни и деликатни, каза Фънхъ и добави, че Пекин няма да отстъпи нито педя от територията си.Пекин е против показа на сила и провокации в Южнокитайско море от \"държави, които не са от региона\", които действат там под претекст защита на свободното корабоплаване и летене, изтъкна министърът.", "date": "2018.10.25", "title": "Китай заплаши да хвърли армията срещу Тайван"}
{"url": "https://news.bg/regions/snezhna-vecher-po-planinskite-rayoni.html", "text": "Сняг преваля на много места в планините в сряда вечерта и тази нощ.Снежна покривка има в районите на Централна Стара планина, Витоша и Рила. Покривката е минимална и затоплянето ще я разтопи през деня.Първият сняг не подмина и прохода Шипка. През цялата нощ няколко машини на пътноподдържаща фирма почистваха прохода.Ниските температури и бурният вятър обаче образуваха на места заледявания.Движението в прохода се осъществява без ограничения.Припомняме, още вчера от Агенция \"Пътна инфраструктура\" (АПИ) предупредиха водачите да не тръгват на път към високопланинските проходи без автомобилите им да са подготвени за зимни условия.За днес е обявен .Очаква се и днешният ден да бъде най-студеният от седмицата.", "date": "2018.10.25", "title": "Снежна вечер по планинските райони"}
{"url": "https://news.bg/politics/bez-demokratichna-desnitsa-v-upravlenieto-kanev-ochakva-razpad-i-prostotiya.html", "text": "Свидетели сме на просташка драматизация, зад която се крият тежки проблеми. Единственият вариант България да има силно и единно управление в бъдеще, е с участието на демократичната десница, иначе ще наблюдаваме разпад и простотия, коментира пред БТВ зам.-председателят на ДСБ Радан Кънев.Политиците у нас се състезават по вулгарен  да говори така.Кънев вижда и много примери за коалицията между ГЕРБ и ДПС. \"Всяко ниво на назначение в изпълнителната власт, още от министър Караниколов през десетки подобни. Не мисля, че очевидното трябва да се доказва, не мисля, че е най-важното. Има тежки проблеми, които се крият зад тази изключително просташка драматизация\", допълни той.\", не просто, че има просташки маниер. Те се състезават. Намираме се в състезание по вулгарен популизъм, водачът в надпреварата е авторът на думите \"Аз съм прост, вие сте прости\". Нинова му подражава. БСП, ако не друго, поне дълго време държеше приличен публичен език. Сега Нинова се прави на Бойко. Всъщност Нинова се прави на Виктор Орбан. Всички са в надпревара кой е най-големия лъжец-популист и консерватор\", коментира Кънев.Избирателите на демократичната десница са единствените с ясно заявени европейски виждания и трябва да участват в управлението, но десницата трябва да бъде силна и единна, защото иначе ще бъде слаба и отново няма да може да се справи с групата, която управлява държавата, добави той.\"Въпросът с оставката на Валери Симеонов всъщност е заради провала на социалната политика. България няма дори минимално ниво на социална защита\", коментира зам.-председателят на ДСБ Радан Кънев.На 23 октомври, лидерът на ВМРО  от малката коалиция, но и не  като председател на ПГ на \"Обединени патриоти\".Това стана ясно от  между двамата патриоти, на която , въпреки че самият .В понеделник, 22 октомври се състоя многочасов  Корнелия Нинова тогава заяви, че Премиерът  за думите на Валери Симеонов още в петък.Тогава и  в социалната мрежа Фейсбук. Също в мрежата Нинова каза на Борисов: \"\".Президентът също коментира изказването на вицепремиера като заяви, че .", "date": "2018.10.25", "title": "Без демократична десница в управлението Кънев очаква разпад и простотия"}
{"url": "https://news.bg/world/yuzhen-kavkaz-e-izklyuchitelno-vazhen-strategicheski-region-za-sasht-obyavi-dzhon-boltan.html", "text": "САЩ разглеждат Южен Кавказ като изключително важен регион от стратегическа гледна точка. Това заяви съветникът на президента на САЩ по национална сигурност Джон Болтън, предаде ТАСС.Болтън говори пред радио \"Гласът на Америка\" след посещение в Азербайджан.\"\", поясни той.Болтън разкри, че по време на визитата са обсъдени санкциите срещу Иран и влиянието им върху Азербайджан.Той поясни, че ще провеждат политика на санкции до постигане на споразумение с Ислямската република за ядрената програма, но САЩ не искат да навредят на Азербайджан.По време на посещението е обсъден и проблемът с Нагорни Карабах.", "date": "2018.10.25", "title": "Южен Кавказ е изключително важен стратегически регион за САЩ, обяви Джон Болтън"}
{"url": "https://news.bg/politics/mitnicharite-s-pravo-da-zadarzhat-targovtsite-na-stoki-bez-banderol.html", "text": "Митничарите ще могат да задържат лицата, които продават стоки без бандерол или пренасят незаконно стоки през границата. Това решиха депутатите, приемайки промени в Наказателния кодекс (НК).Граничните власти ще могат да задържат лица в случай, че те дължат ДДС от внос и акцизи и съществува реална опасност да се укрият или да извършат престъпление.С промените се предвижда възможност за отнемане в полза на държавата на пряка и непряка облага, придобита чрез престъпна дейност, ако не подлежи на връщане или възстановяване. В случаите когато облагата липсва или е отчуждена, да се присъжда нейната равностойност.Привличането на лице като обвиняем за престъпление по Закона за противодействия на корупцията и за отнемане на незаконно придобитото имущество е посочено като основание за започване на проверка.Когато са събрани достатъчно данни, че имуществото е незаконно придобито, антикорупционният орган (КПКОНПИ) внася в съда искане за обезпечение на бъдещ иск за отнемане на имуществото. Конфискуваното имущество ще се управлява именно от КПКОНПИ.", "date": "2018.10.25", "title": "Митничарите с право да задържат търговците на стоки без бандерол"}
{"url": "https://news.bg/regions/kameri-shte-pazyat-haskovskite-podlezi-ot-vandali.html", "text": "Подлезите в Хасково ще се сдобият със 137 камери за видеонаблюдение. 47 от тях вече са монтирани в някои от подземните съоръжения до големите училища в града, пише БНР.По думите на Диана Иванова от общинската администрация с монтирането на камерите се цели да се предотвратят вандалски прояви. Подлезите са добре поддържани - чистят се редовно и при нужда се ремонтират. Поради липсата на наблюдение обаче ефектът от тези дейности не трае дълго, обясняват от общината.По тази причина във всеки подлез ще бъдат поставени по две камери. Целта е всяка камера да може да следи съседната, така че ако някой повреди едната от тях, да бъде заснет от другата.Всички видеозаписи ще се съхраняват в Центъра за видеонаблюдение в общината в Хасково.", "date": "2018.10.25", "title": "Камери ще пазят хасковските подлези от вандали"}
{"url": "https://news.bg/world/chetirigodishen-sriv-na-doverieto-kam-putin.html", "text": "Четиригодишен срив на доверието към президента на Русия Владимир Путин. Това пише вестник \"Комерсант\", позовавайки се на социологическо проучване на центъра \"Левада\".66% от руснаците одобряват дейността на руския лидер, което е спад с 4% от август. Това е най-ниският показател от 2013 г., когато работата на Путин е оценявана положително от 64 на сто. В същото време днешният показател е с 22% по-нисък от рейтинга през 2014 г., когато Русия присъедини Крим.Политолози считат, че ефектът е, но рейтингът на Путин ще се стабилизира до следващата \"шокираща новина\".33 на сто от анкетираните не одобряват работата на президента на Русия, а 1% не могат да определят.Въпреки това Путин е с най-висок рейтинг във властта.34% от руснаците одобряват работата на премиера Дмитрий Медведев, а 64% са против. Но рейтингът на одобрение на Медведев е нараснал с 6% в сравнение с августовския минимум от 28%, а 71% изразяваха неодобрение.В проведеното на 18-24 октомври са участвали 1 600 души.", "date": "2018.10.25", "title": "Четиригодишен срив на доверието към Путин"}
{"url": "https://news.bg/regions/dzhip-udari-uchenik-na-peshehodna-pateka-v-blagoevgrad.html", "text": "Джип \"Гранд Чероки\" удря 14-годишен ученик, който тича през пешеходна пътека в Благовград.Ученикът е прегледан от училищен лекар и медицински екип на ЦСМП-Благоевград пристигнал на местопроизшествието, съобщава БГНЕС.14-годишният не е пострадал тежко и има леко натъртване, отказва медицинска помощ.Инцидентът е станал в 9 и 55 часа на бул. \"Васил Левски\" в града.", "date": "2018.10.25", "title": "Джип удари ученик на пешеходна пътека в Благоевград"}
{"url": "https://news.bg/regions/obeshtanite-elektrobusi-pristignaha-v-sofiya.html", "text": "Новите електрически автобуси пристигнаха в София, съобщиха от БНТ.20-те електробуса, които кметът  през март тази година, ще се включат поетапно в системата на столичния градски транспорт от средата на ноември. Те ще се движат по линиите, обслужващи централната градска част.Директорът на \"Столичен автотранспорт\" Слав Монов информира, че през ноември ще започне и обучението на водачите.Новите возила разполагат със по 70 места. Предимството им в сравнение с нормалните автобуси е, че се задвижват от електрически двигател и не отделят никакви вредни емисии.Очаква се това да подобри значително качеството на въздуха, който дишат софиянци.Батериите на електробусите, чийто капацитет може да се следи на таблото, ще се зареждат в трите гаража на градския транспорт.Монов допълва, че сред удобствата, с които разполагат модерните превозни средства, са рутер за интернет, възможност за зареждане на мобилен телефон, климатик и нисък под.Обновяването на градския транспорт е една от мерките, които Столичната община предприе срещу замърсяването на въздуха.Припомняме, в началото на годината поради отчетените високи нива на замърсяване беше въведен и , който да стимулира софиянци да използват градския транспорт вместо колите си.", "date": "2018.10.25", "title": "Обещаните електробуси пристигнаха в София"}
{"url": "https://news.bg/weather/polah-na-zima-14-oblasti-sa-s-zhalt-kod-za-silen-vyatar.html", "text": "Времето през нощта остава ветровито, а температурите ще доближат нулата. През деня ще бъде предимно слънчево.За 14 области е обявен жълт код за силен вятър: Видинска, Монтанска Врачанска, Плевенска, Ловешка, Габровска, Великотърновска, Сливенска, Старозагорска, Пловдивска, Пазарджишка, Софийска, Кюстендилска, Благоевградска.До сутринта валежите ще спират, като на места в Предбалкана дъждът ще премине в сняг поради рязкото застудяване. Не се очакват обаче продължителни снеговалежи.От запад облачността постепенно ще се разкъсва и над цялата страна небето ще се проясни.Вятърът остава силен, ориентиран от северозапад. Едва с наближаването на вечерните часове се очаква той да отслабне.Минималните температури са между 1 и 6 градуса.Максималните са в интервала 10-15 градуса.", "date": "2018.10.25", "title": "Полъх на зима, 14 области са с жълт код за силен вятър"}
{"url": "https://news.bg/press/kabinetat-otselya-maykite-prodalzhavat-protestite-kray-na-ednokratnite-plastmasovi-pribori.html", "text": "Вотът на недоверие срещу кабинета е сред водещите теми на вестниците в сряда.\"Очаквано парламентарното мнозинство отхвърли внесения от левицата вот на недоверие към кабинета \"заради провала в политиката в здравеопазването\". В подкрепа на третото искане за сваляне на правителството бяха 99 депутати от БСП и ДПС, 133 души гласуваха \"против\", нямаше въздържали се. За да е успешен вотът на недоверие, са нужни 121 депутатски гласа. Дебатите по искането за сваляне на кабинета бяха миналата седмица. Тогава три часа управляващи и опозиция спориха кой може, кой има воля и сили да направи реформа в здравния сектор, който и двете спорещи страни определиха като силно проблемен. И днес при обяснение на отрицателния си вот и гласуване в подкрепа на правителството от ГЕРБ заявиха, че левицата не е алтернатива на управляващите и не може да предложи работещи решения. \"За всички е ясно, че БСП не може да бъде алтернатива. Те участваха през всички години в проблемите, които днес се опитваме да решим, наслагвани с години\", заяви от трибуната на парламента председателят на групата на ГЕРБ Цветан Цветанов. Тома Биков от ГЕРБ пък каза, че с гласуването си всъщност е подкрепил и БСП, защото левицата \"в това състояние, в което се намира, не знае каква беля ще си стовари на главата, ако почне и да управлява\". Намерете себе си, намерете опции да излъчите алтернатива, докато сте в опозиция, обърна се той към социалистите. И допълни, че БСП не показва \"никакви признаци на адекватност\". \"Алтернативата на това правителство се нарича хаос и безвластие. Не знаете, ако съборите това правителство, какво ще правите\", каза още Биков.\" - в. \"Дневник\".\"Кабинетът Борисов 3 оцеля за трети път. Само БСП и ДПС смятат, че е налице провал в родното здравеопазване и че за това правителството трябва да си ходи... От партията на Марешки, Воля, въпреки редовните критики срещу част от управленската коалиция, подкрепиха категорично правителството, както винаги при вот на недоверие. В опит да изкаже отрицателен вот Цветан Цветанов изтъкна, че равносметката от 133 гласа за правителството е била най-голямата подкрепа за този кабинет, регистрирана досега. Речта му бе прекъсната от Цвета Караянчева, която се извини, но му напомни, че нямал право на отрицателен вот, защото вече се е изказвал преди това в декларация. Което наложи Цветанов да слезе от трибуната. При гласуването на вота на недоверие от пленарната зала отсъстваха премиерът Бойко Борисов и двамата вицепремиери от Обединените патриоти - Красимир Каракачанов и Валери Симеонов. Лидерът на ПГ на ОП Волен Сидеров обаче беше на линия. Въпреки разкола помежду им, депутатите на патриотичната коалиция единно подкрепиха правителството...\" - в. \"Стандарт\".\"Изненада! Същата здравна реформа аха да приеме кабинетът \"Станишев\" Демонополизацията на здравната каса и въвеждането на задължително допълнително здравно осигуряване в частни фондове се обсъждат за първи път от правителството на тройната коалиция начело със Сергей Станишев. Те са записани в актуализираната управленска програма на коалицията, която партньорите от БСП, ДПС и НДСВ приемат през февруари 2008 г. на среща в Хисаря. Предвижда се създаването на гаранционен фонд, който да осигури финансовата стабилност на здравно-осигурителната система, както и стимули за предоставяне на допълнителни услуги от болничните заведения чрез възможността за избор на допълнителни здравни пакети. Здравната реформа обаче се оказва проблем за коалицията. ДПС настоява за пълна демонополизация на пазара на здравни услуги - НЗОК да стане равнопоставена на частните здравни фондове в конкуренция за втория стълб. НДСВ и БСП са против това. Те подкрепят по-мек вариант, който предвижда въвеждане на тристълбов здравноосигурителен модел: НЗОК, в която влиза минимална част от задължителните осигуровки и се запазва солидарният принцип; допълнителен задължителен частен здравен фонд и доброволен частен здравен фонд. При него касата покрива минимален задължителен пакет здравна помощ, а след това пациентите избират дали да доплащат в брой, или чрез частна каса. Антония Първанова от НДСВ и Йордан Цонев от ДПС са автори на здравните модели през 2008 г...\" - в. \"24 часа\".Протестите на майките на деца с увреждания и поисканата оставка на вицепремиера Валери Симеонов остават сред актуалните теми.\"На третия ден протести с искания за оставката му вицепремиерът Валери Симеонов най-сетне се извини. Но както сам обяви - защото партньорите му в управлението са го накарали. Още на сутринта след завръщането си от Египет премиерът Бойко Борисов свика спешен коалиционен съвет. Ден по-рано трябваше да се съберат 3-мата съпредседатели на патриотите, но в крайна сметка във вторник срещата се оказа само между Симеонов и Красимир Каракачанов. Волен Сидеров, който също като майките и опозицията настоява за оставка на Симеонов заради думите му \"Крескливи жени\" на \"уж болни деца\", я бойкотира. Така патриотите чакаха връщането на Борисов и малко след 8 ч вчера сутринта вече бяха при премиера. Сидеров носеше вестникарски изрезки от 2016 г. В публикациите се цитира Валери Симеонов, който тогава е казвал, че държавата може да е стабилна и без да управлява Борисов. По-рано от Дубай премиерът обясни, че той не може да поиска оставката на вицето си, защото рискува цялата конструкция на управлението. И вчера не стана ясно как бившите кумци Сидеров и Симеонов ще продължат заедно във властта. Депутати от \"Атака\" обявиха, че ще решат до дни, като вземат предвид и извинението. Рано сутринта вчера пред БНТ Валери Симеонов отказваше да го даде. \"Ако се бях извинил, щяхте ли да повярвате, че е истина?\", запита той в ефир. Малко по-късно обаче, в изявление от \"Дондуков\" 1, се оказа принуден да го направи. \"На проведения коалиционен съвет при министър-председателя бе обсъден въпросът, свързан с медийната кампания по повод моето изявление и ежедневните протести пред МС. По настояване на коалиционния съвет аз поднасям моите извинения на всички, които са се почувствали засегнати\", обяви той. Премиерът не коментира. Майките пред \"24 часа\": Не приемаме! \"24 часа\" разказа преди ден историите на 3 жени, свързани с протестите, и техните мотиви да искат или не оставката на вицепремиера заради думите му \"кресливи жени\" и \"уж болни деца\". Вижте как реагираха те на вчерашното извинение на Симеонов...\" - в. \"24 часа\".\"За нас изпълнителната власт е напълно блокирана и не е в състояние да упражнява функциите си, заяви Драгомир Стойнев в декларация от името на ПГ на \"БСП за България\" от парламентарната трибуна. Искането ни за изслушване на вицепремиера Валери Симеонов беше заради необходимостта институцията, която той представлява, да бъде заставена да покаже дали е адекватна на кризите, в които се намираме, заяви Драгомир Стойнев. Валери Симеонов е продукт на един маниер в политиката, който превърна институциите на държавата в противници на народа, който превърна избраните да служат на народа в господари деребеи, които паразитират на гърба му, каза още Стойнев. Тук не става дума за личен цинизъм и възпитание, тук имаме израз на държавен цинизъм по отношение на гражданите и затова са отговорни и политическите алхимици от ГЕРБ, заяви депутатът от БСП. Държавата трябва да бъде изчистена от този циничен и унищожителен управленски похват, хората са коректни към държавата си и е най-нормално да очакват и тя да бъде адекватна в отговорностите си към тях, посочи още Драгомир Стойнев. Необходими са нови избори и смяна на модела на управление, това е нашата категорична партийна позиция, декларира той. Според него гражданското недоволство е близо до предел, зад който това управление губи своята легитимност. БСП иска да извърви пътя към изборите демократично, зачитайки парламентаризма и чрез прозрачни действия, заяви Стойнев. Ние следваме политическите си отговорности и не приемаме никакви обвинения за използване на протестите, посочи той.\" - в. \"Стандарт\".\"Вицепремиерът Валери Симеонов ще оглави бъдещия Национален съвет за интеграция на хората с увреждания, заложен в законопроекта за хората с увреждания, одобрен с консенсус на първо четене от социалната комисия в парламента, съобщи \"Дарик\". Към момента този орган се ръководи от социалния министър Бисер Петков, но през пролетта, когато ще влязат в сила голяма част от текстовете, постът ще бъде даден на ресорния вицепремиер. Депутатите от социалната комисия одобриха и законопроекта за личната помощ, внесен поотделно от БСП и \"Воля\". В него е заложено предоставянето на асистентска услуга за хората с най-тежките увреждания и децата с ТЕЛК. Двата законопроекта бяха одобрени с консенсус и от здравната комисия. Законопроектът за хората с увреждания е част от пакета от мерки за реформа в сферата на подпомагане на хората с увреждания, изисквани и от протестиращите вече няколко месеца майки от инициативата \"Системата ни убива\"...\" - в. \"Сега\".\"Комисията по социална политика в парламента е взела решение да подкрепи двата законопроекта - за хората с уврежданията и за личната помощ, съобщи Минчо Коралски - изпълнителен директор на Агенцията за хората с увреждания, по БТВ. В тях ще има значителна финансова подкрепа, особено за хората с тежки увреждания, посочи той. \"До 18 години майките на деца с получават помощ 930 лева за отглеждане на детето, самите деца от 16 до 18 години получават социална инвалидна пенсия , плюс добавката за инвалидна помощ, и това наистина отиваше към 1200 лева. Проблемът е, че като навършат 18 години тези деца, се отнемат тези 930 лева\", обясни Минчо Коралски. По думите му в Закона се прави промяна, която в известна степен би трябвало да реши този проблем. \"След 18 години лицата с увреждания ще получават вместо към 200 лева, както е сега - 450 лева от 1 януари 2019 г. Прави се първа стъпка за решаване на този проблем\", отбеляза още Минчо Коралски. С тези нови социални закони хората с увреждания ще се ползват и с различни видове услуги, посочи още той. Според Минчо Коралски Агенцията за хората с увреждания ще се превърне в държавна агенция от 2021 година, но не е ясно дали тази идея ще бъде подкрепена в пленарната зала.\" - в. \"Труд\".Всекидневниците съобщават също, че Европейският парламент е приел забрана за продажбата на пластмасови изделия за еднократна употреба.\"Европейският парламент подкрепи почти единодушно забраната за продажба на пластмасови изделия за еднократна употреба. Ограниченията трябва да влязат в сила от 2021 г., съобщи bTV. Мерките засягат продукти като прибори за ядене, клечки за уши, цигарени филтри, сламки и бъркалки. Според експерти, подобни изделия представляват около 70% от отпадъците, които замърсяват водните басейни. \"Осем милиарда тона пластмаса са произведени за по-малко от 65 години, шест милиона тона отпадъци - цифрите говорят сами за себе си. Океаните са се превърнали в кошчета за боклук и вече умират\", коментира евродепутатът Фредерик Риес. Според Брюксел, ограниченията ще открият нови възможности за бизнеса. \"Целта е да бъде създаден пазар и възможности за иновации за алтернативни продукти, които са както за многократна употреба, така и направени от материали, предпазващи околната среда\", посочи Кармену Вела, европейски комисар по околната среда. Еврокомисията ще започне преговори с държавите-членки и се надява, че мерките ще бъдат окончателно одобрени на срещата на върха преди изборите за Европейски парламент през май.\" - в. \"Сега\".\"Европейският парламент прие днес с 571 гласа \"за\", 53 \"против\" и 43 въздържали се от 2021 г. в ЕС да бъдат забранени пластмасовите изделия за еднократна употреба. Такива изделия са чинии, прибори, сламки, дръжки за балони и клечки за уши. Те съставляват 70 на сто от отпадъците в моретата, съобщи Европейският парламент. Евродепутатите добавиха в списъка на забранените пластмаси оксоразградими изделия като опаковки и съдове от експандиран полистирен, които се използват за съхранение на стоки за бързо хранене. Използването на множество други изделия, които не може да бъдат заменени, трябва да бъде намалено с поне 25 на сто от държавите в ЕС до 2025 година. Това включва кутиите за еднократна употреба за сандвичи, плодове, зеленчуци, десерти или сладолед. Държавите трябва да предложат национален план за насърчаване използването на изделия за многократна употреба, които подлежат на преработка. Други пластмаси, като бутилките за напитки, ще трябва да се събират разделно и до 2025 г. 90 на сто от тях да подлежат на преработване. Евродепутатите одобриха мерки, които засягат отпадъците от тютюневи изделия (цигарените филтри с пластмаса). Тези отпадъци ще трябва да се намалят наполовина до 2025 г. и с 80 на сто до 2030 година. Един-единствен цигарен фас е достатъчен за замърсяването на 500 до 1000 литра вода и когато се изхвърли на пътя, са нужни 12 години, за да се разгради напълно. Това е вторият най-често срещан пластмасов замърсител. Държавите трябва също да направят необходимото поне половината от изгубените или изоставени риболовни приспособления, съдържащи пластмаса, да се събират всяка година. Поставената цел за преработката им е най-малко 15 на сто до 2025 година. Страните от ЕС ще трябва да положат усилия производителите на тютюневи изделия да покриват разходите за събиране на отпадъците от тези изделия, както и по-нататъшните разходи за превоз, обработка и събиране на отпадъците. Производителите на риболовни съоръжения трябва да участват в процеса на преработка. Според Европейската комисия над 80 на сто от отпадъците по плажовете са от пластмаса. Посочените изделия в забраната покриват 70 на сто от всички отпадъци в Световния океан. Заради бавното си разграждане пластмасата се натрупва във и е открита в тюлени, китове, морски костенурки и птици, в рибата и ракообразните - в хранителната верига на човека. Пластмасите са удобна, приспособима, полезна и икономически ценна суровина, но трябва да бъдат по-добре използвани, повторно използвани и преработвани. Когато се изхвърля, икономическото въздействие на пластмасата обхваща не само изгубената икономическа стойност на суровината, но и разходите за почистване и причинява загуби на туризма, риболова и корабоплаването. Парламентът ще започне преговори със съвета, след като европейските министри приемат своята позиция по законодателното предложение.\" - в. \"Дневник\".", "date": "2018.10.25", "title": "Кабинетът оцеля, майките продължават протестите, край на еднократните пластмасови прибори…"}
{"url": "https://news.bg/world/fbr-razsledva-koletite-bombi-imat-obsht-podatel.html", "text": "Американските власти смятат, че случаите с бомбите, изпратени до няколко известни политически и обществени фигури, са свързани и имат общ подател или податели, предаде CNN.Водещото звено в разследването - антитерористичният отдел на ФБР, разглежда случая като вътрешен тероризъм.Колетни пратки с бомби получиха Хилари и Бил Клинтън, Барак Обама, ексшефът на ЦРУ Джон Бренън, бившият главен прокурор Ерик Холдър, конгресменът Деби Васерман - тя беше председател на Националната комисия на Демократическата партия, както .Колетът с името на Бренън беше изпратен до офиса на CNN в Ню Йорк, в Time Warner Center. Екипът на телевизионния канал беше евакуиран.Петте пакета са изпратени за анализ в лабораторията на ФБР в Коунтико, Вирждиния, съобщават от бюрото. Върху всеки от тях е посочен адрес за връщане до Деби Шулц във Флорида.Освен това източници на CNN съобщават, че подозрителен пакет е изпратен и до конгресмен от Калифорния - демократката Максин Уотърс. Пратката е била засечена при пощенска проверка в Мериленд. Губернаторът на Ню Йорк Андрю Куомо също е заявил, че е получил подобна пратка в в манхатънския си офис.Прави впечатление, че получателите на бомбите са обект на нападки от страна на консервативните среди и персонално от страна на президента Доналд Тръмп.Тръмп от своя страна призова към единство и заяви, че насилието няма място в страната. Той обяви, че е започнало мащабно федерално разследване и че цялата мощ на правителството се използва в разследването.Кметът на Ню Йорк Бил де Блазио определи станалото като \"акт на терор, насочен срещу свободната преса и лидерите на страната\".От ФБР заявиха, че е възможно да са изпратени още подобни колети до други лица и призоваха обществото да остане бдително.", "date": "2018.10.25", "title": "ФБР разследва колетите-бомби, имат общ подател"}
{"url": "https://news.bg/world/ostavih-tyaloto-si-tam-zavinagi-1.html", "text": "Освен ритмичното потропване на капките дъжд върху белия пластмасов брезент, нищо друго не се чува. Нито телевизор, нито музика, нито детски смях. Тази тишина е оглушителна, особено след идването до тук през хаотичния трафик по улиците на Кокс Базар. Мълчанието се нарушава единствено от тихата проповед на мюезина. Сребърни сиви високоговорители висят по дърветата и понасят поканата за молитва над хълмовете през калните долини.Лагер 7 се намира на североизток от най-големия бежански лагер Катупалонг в света, където живеят близо 40 000 души на около един квадратен километър. Никой не знае обаче колко точно рохинги са заклещени тук, в крайбрежния град на границата между Бангладеш и Мианмар. Някои твърдят, че са 1 милион души, други - 1, 2 милиона, може и да са повече. Зависи кого точно ще попитате.Преследваното мюсюлманско малцинствоПрез 70-те години на 20 век рохингите започват да напускат Мианмар, за да се спасят от бруталното насилие в собствената си страна. Броят им никога не е бил толкова голям, колкото през изминалата година. През 2017 в рамките на няколко месеца над 700 000 мъже и жени напускат Мианмар и се преселват в Бангладеш. Броят на убитите не е известен. Знае се само, че това е един от най-жестоките геноциди в съвременната история на субконтинента.Фатима е една от оцелелите. Протрива пръсти по венците си, възпалени от дъвченето на тютюн и листа от индийски пипер, за които се смята, че потискат тъмните спомени. На някои от пръстите ѝ ноктите са изгризани до месо. Тя е на 20 години. Майка на две малки момчета. Преди да избяга от Мианмар, Фатима е била изнасилена. 30 или 40 пъти. За една нощ. Не може да каже колко точно. Не знае и от колко мъже. \"Оставих тялото си там\", казва тихо тя, с празен поглед, забоден в глинестата почва.Съпругът на Фатима, Али е само две години по-възрастен от нея. Подобно на много други, през 2017 г. и той е принуден да напусне родното си село, за да не бъде убит от милицията. Фатима остава сама с невръстните им синове и родителите на мъжа си. Няколко нощи по-късно милицията отвлича нея и няколко други жени в гората. Всички са изнасилени! Отново и отново! Никой не чува виковете и плача им. Съпрузите и братята им са мъртви или избягали. Като Али.Някак си Фатима се завръща в селото. С родителите на мъжа си преминава през граничната река, за да избяга в съседния Бангладеш. Там международни организации ѝ помагат да намери Али. Съпругът й казва: \"Нямам проблем да остана с нея, тя не е направила това доброволно\".Под \"това\" се има предвид масовото изнасилване. И наистина много рохинги изоставят изнасилените си жени. Оставят ги сами с децата - и със страданието им.В търсене на безопасностЗа една жена със западно мислене много неща са непоносимо чужди тук. Например това, че жените почти не напускат колибите си, дори по време на бенгалските горещини, когато температурите в малките бараки достигат над 40 градуса. \"Не законите диктуват правилата, а традициите\", обясняват служителите на Червения кръст. Културата им е такава, че жените рохинги излизат от къщите, само когато това е абсолютно необходимо. За да се подсигури тяхната безопасност, в момента около лагерите са разпръснати 19 големи хижи само за жени, управлявани от различни международни организации. Те представляват безопасни места, където жените да могат да прекарат няколко часа и да получат медицински съвет при нужда. Ако захранването работи, има дори вентилатори, които осигуряват временно облекчение от жегите. Има работещи тоалетни. И място, където да се къпят децата.Фатима и Али живеят в незаконен лагер, построен миналата година съвсем набързо, за да приюти над 700-те хиляди бежанци рохинги. Колибите са предназначени за краткосрочен престой, но не и за дългосрочно ползване. Представляват бамбукови конструкции, покрити с пластмасов брезент, който служи и за стени, и за покрив. Фатима и Али не очакват да напуснат скоро това място. Мианмар не взима мерки за издаването на документи на рохингите, нито пък им позволява да се върнат в собствената им страна. Без валидни документи и без официално гражданство, рохингите са оставени на милостта на правителството на Бангладеш.Съвременната история на Бангладеш също е свързана с изгнание и експулсиране. По тази причина в началото бежанците са посрещани с разбиране и емпатия. Но това полека-лека започва да се променя. Мнозина бенгалци смятат, че тяхната страна е направила повече от достатъчно, за да се погрижи за чужденците.Ресурсите са ограничени, а страната непрекъснато е застигана от природни бедствия. Полицията не е в състояние да спре нарастващото насилие и контрабандата на наркотици и оръжия. Съществува и страх, че младите мюсюлмани могат да бъдат радикализирани. Изпадналите в отчаяние се смятат за особено уязвими - младите хора, живеещи в лагерите, са предпочитана цел на религиозните екстремисти, търсещи нови бойци. Официално рохингите не могат да напускат лагерите или дори да работят, а децата получават само елементарно училищно образование.Завинаги изгубеноФатима има само едно желание. Тя иска да се върне в у дома, в родината си. Може би се надява да намери онова, което е изгубила онази нощ в гората. Може би нейната воля не е достатъчно силна, за да си създаде нов живот в чужбина.Дъждът продължава да барабани върху белия пластмасов брезент. Това е сякаш ритъмът на очакването насред безмерно изгубеното.", "date": "2018.10.25", "title": "\"Оставих тялото си там завинаги\""}
{"url": "https://news.bg/world/cherep-na-11-000-g-e-otselyal-sled-pozhara-v-brazilskiya-natsionalen-muzey.html", "text": "Сред изгорелите отломки на бразилския Национален музей в Рио де Жанейро учените успяха да намерят един от най-ценните експонати в колекцията, предаде Би Би Си. Тя беше унищожена при пожара, който избухна в началото на септември.Спасеният експонат е черепът на Лузия - най древният фрагмент от човешко тяло, който е намиран някога в Америка. Той е на възраст над 11 хиляди години.Заместник-директорката на музея Кристиана Сережу отбелязва, че костите са оцелели по щастлива случайност.Върху стъклената кутия, където се е съхранявал експонатът, е паднал метален сандък, който е предпазил черепа.В резултат на инцидента черепът се е разпаднал на парчета - смолата, с която са били залепени отделните части, се е разтопила. Въпреки това обаче, той може да бъде реконструиран.\"Отлични новини. Това е просто чудо след трагедията!\" - възкликва Сережу, цитирана от \"Ройтерс\".\"Имахме чувството, че отново сме намерили член на семейството си\", споделя археоложката Клаудия Карвалю, която ръководи издирването на оцелели експонати.По-рано под отломките беше намерен още един изключително ценен предмет - огромният метеорит Ангра душ Рейс, чиято възраст е около 4.5 милиарда години - на толкова е и нашата планета.Двете находки дават надежда на учените, че може би от пожара са оцелели и други ценни експонати.Причините за пожара и досега остават неясни.", "date": "2018.10.25", "title": "Череп на 11 000 г. е оцелял след пожара в бразилския Национален музей"}
{"url": "https://news.bg/int-politics/kralitsa-elizabet-ii-za-parvi-pat-komentira-brekzit.html", "text": "Великобритания очаква ново партньорство с Европа след Брекзит. Това заяви британската кралица Елизабет II на прием в Бъкингамския дворец, предаде Би Би Си.Кралицата даде гала вечеря в чест на визитата на краля на Холандия Вилем-Александър и съпругата му кралица Максима.Пред гостите си Елизабет II произнесе реч, в която отбеляза специалните отношения между Великобритания и Холандия и изрази увереност, че те няма да бъдат повлияни от излизането на страната й от Европейския съюз.От своя страна крал Вилем-Александър заяви, че напускането на общността от Великобритания го огорчава, но Брекзит не бива да се приема като сбогуване.", "date": "2018.10.25", "title": "Кралица Елизабет II за първи път коментира Брекзит"}
{"url": "https://news.bg/int-politics/tramp-otnovo-se-nahvarli-sreshtu-mediite-i-oponentite-si.html", "text": "Президентът на САЩ Донлад Тръмп отново обвини опонентите си и медиите за турбулентната политическа среда в страната. Това се случва в деня, в който бяха изпратени  в дома на Обама, на семейство Клинтън и други публични фигури, посочва телевизия CNN.Самият Тръмп не пое отговорност за тона на политическите дискусии, отбелязват от телевизионния канал.Американският президент упрекна медиите в \"безкрайна враждебност\" и ги призова да използват сдържан тон. Коментарът беше направен в Уисконсин по повод на пратките с бомби, адресирани до изявени представители на Демократическата партия.Той изрази недоволство и към протестиращите срещу номинацията на Брет Кавана за върховен съдия и срещу ресторантите, които отказаха да обслужват хора от президентското обкръжение.Тръмп посочи, че никой не бива да сравнява политическите си опоненти с исторически злодеи, което според него се случва непрекъснато. По думите му, несъгласията могат да се преодолеят мирно, като хората отидат до избирателните урни.Упреквайки медиите за тона им, той ги призова да дадат своя принос за сплотяването на американците.Тръмп отправи критики и към данъчната политика и регулациите, въведени от демократите.След критиките към опонентите си той изрази одобрение към собственото си поведение.\"Впрочем, виждате колко добре се държа тази вечер? Виждали ли сте това преди? Всички ние се държим много добре\" - обърна се той към множествотоОт своя страна шефът на CNN Джеф Зукър обвини Тръмп, че не преценява последиците от своите думи и не разбира докъде водят нападките срещу медиите.", "date": "2018.10.25", "title": "Тръмп отново се нахвърли срещу медиите и опонентите си"}
{"url": "https://news.bg/int-politics/makron-predupredi-sauditskiya-kral-za-sanktsii-po-kazusa-kashogi.html", "text": "Президентът на Франция Еманюел Макрон потвърди намерението на Франция да въведе санкции срещу лицата, виновни за на журналиста Джамал Кашоги. Изявлението беше направено в телефонен разговор с краля на Саудитска Арабия - Салман бин Абдул Азис ал Сауд, предаде Дойче веле.,Париж няма да се бави с предприемането на такива мерки, категоричен е Макрон.Той е изразил дълбокото си възмущение от престъплението.Френският президент е настоял за пълно изясняване на обстоятелствата около гибелта на журналиста и е напомнил на саудитския крал важността на медийната свобода и правото на свободно изразяване на мнения.", "date": "2018.10.25", "title": "Макрон предупреди саудитския крал за санкции по казуса Кашоги"}
{"url": "https://news.bg/world/aysberg-s-udivitelna-forma-se-otkasna-ot-antarktida.html", "text": "Необичаен айсберг с правоъгълна форма се е откъснал от ледовете на Антарктида, съобщи американското космическа агенция NASA.Уникалното явление е заснето на 16 октомври в рамките на операцията IceBridge, при наблюдения за височината на няколко ледника в района на северния антарктически полуостров.Айсбергът е забелязан от изследователя Джеръми Харбек.", "date": "2018.10.25", "title": "Айсберг с удивителна форма се откъсна от Антарктида"}
{"url": "https://news.bg/regions/unishtozhavat-namerenata-v-sofiya-bomba-na-voenniya-poligon-kray-slivnitsa.html", "text": "Намерената вчера стара авиационна бомба в София ще бъде унищожена на военния полигон край Сливница, информира БНТ.Очаква се бомбата да бъде унищожена по-късно през деня.Припомняме, вчера в района на кръстовището между столичните улици \"Оборище\" и \"Евлоги и Христо Георгиеви\" беше открита . Боеприпасът беше 200-килограмов и беше намерен при изкопни дейности за метрото.До премахването на бомбата част от центъра на София беше блокиран часове. Наложи се и да бъдат евакуирани ученици и хора, живеещи в района.Бомбата беше преместена от сапьори от Министерството на отбраната с специален камион.", "date": "2018.10.25", "title": "Унищожават намерената в София бомба на военния полигон край Сливница"}
{"url": "https://news.bg/crime/prebiha-sluzhitel-na-benzinostantsiya-v-sliven-za-kutiya-tsigari.html", "text": "Мъж упражни физическа агресия спрямо продавач в бензиностанция в Сливен. Причината - продавачът отказва да му продаде кутия цигари, пише Нова.Нападението над служителя става вчера, 24 октомври, и е заснето на охранителните камери на обекта. Собственикът разпространява видеото.На клипа се вижда как между продавача, който седи в обекта, и мъжа отвън възниква спор. Спорът бил заради това, че мъжът иска да си закупи кутия цигари. Продавачът отказал, защото обектът отварял в 6 часа сутринта, а действието се развивало в 5 часа.След възникването на спора служителят се опитва да затвори вратата, но не успява, защото нападателят успява да си подпъхне крака между вратата и касата. Тогава същият удря продавача, а след това го рита няколко пъти в корема и главата.\"Потърпевшият е доста уплашен. Горната му устна е сцепена. Благодаря на полицията, която след бързата си намеса залови извършителите. Те са двама и в момента са задържани. Дали са показания, а ние сме предоставили видеозаписите\", поясни пред медията собственикът на бензиностанцията.По думите му едно от лицата е познато на полицията.", "date": "2018.10.25", "title": "Пребиха служител на бензиностанция в Сливен за кутия цигари"}
{"url": "https://news.bg/world/kosmicheskata-sondata-parkar-s-pogled-kam-doma-ot-27-mln-km.html", "text": "Сондата \"Паркър\", която беше изстреляна на 12 август с мисия за проучване Слънцето, изпрати поглед назад към дома - Земята се вижда като ярка сфера сред множество звезди, съобщи американската космическа агенция NASA.На 25 септември космическият апарат е заснел нашата планета, от разстояние 27 милиона километра.Тогава \"Паркър\" се е намирал около максимално близката си точка до Венера по своя път към Слънцето.Сондата на NASA ще извърши наблюдения в слънчевата атмосфера, в короната на нашата звезда. Целта е да бъдат проследени потоците от енергия към слънчевата корона, пораждащи слънчевия вятър, да се съберат данни за динамиката на магнитните полета, да се изследват механизмите на ускоряване и движение на частиците.\"Паркър\" ще се доближи на разстояние от 6.9 милиона километра до Слънцето и ще направи 24 обиколки по елиптична орбита.", "date": "2018.10.25", "title": "Космическата сонда „Паркър“ отправи поглед към дома – от 27 млн. км"}
{"url": "https://news.bg/world/mashtabna-hakerska-ataka-sreshtu-prevozvacha-cathay-pacific-saobshtil-5-mesetsa-po-kasno.html", "text": "Хонконгският превозвач Cathay Pacific е под огромен натиск да обясни защо е отнело на компанията пет месеца да признае, че е извършена хакерска атака, която е компрометирала данните на 9,4 милиона клиенти, включително номера на паспорти и кредитни карти, информира АФП.Превозвачът разкри, че е открил подозрителни действия в мрежата си през март и потвърди, че в началото на май е имало неразрешен достъп до лична информация.Но представител на компанията поясни, че са искали да имат по-точна информация за ситуацията преди да съобщят пробива и за да се избегне \"нежелана паника\".Новината доведе до спад на цената на акциите на Cathay с 6% или деветгодишно дъно по време на търговията в Хонконг.Местни политици разкритикуваха превозвача, подчертавайки, че отговорът само е увеличил безпокойството.От Cathay Pacific признаха, че са компрометирани номерата на 860 000 паспорта, 245 000 лични карти и повече от 400 кредитни карти. Хакерите също са получили достъп до националността, датата на раждане, телефонни номера, имейли и адреси.Сега според новия Общ регламент за защита на данните на ЕС подобно изтичане на информация трябва да се съобщава в рамките на 72 часа.", "date": "2018.10.25", "title": "Мащабна хакерска атака срещу превозвача Cathay Pacific, съобщил 5 месеца по-късно"}
{"url": "https://news.bg/int-politics/velikobritaniya-otkazala-da-satrudnichi-na-belgiya-za-podslushvaneto-na-belgacom.html", "text": "Великобритания е отказала да сътрудничи на федералната прокуратура на Белгия по случая за предполагаемото подслушване на комуникациите на най-голямата белгийска телекомуникационна компания Proximus Group, която преди беше известна като Belgacom Group, от британската специална служба GCHQ през 2013 г., съобщават местни медии.По-рано през седмицата Съветът за национална сигурност на Белгия е обсъдил поверителен доклад на белгийския федерален прокурор, който заключава, че GCHQ е разбила системата на Belgacom през 2013 г.Според белгийския вестник De Standaard инцидентът не е типичен за отношенията между две страни членки на ЕС и може да доведе до дипломатически скандал.През септември 2013 г. документ, разпространен от бившия служител на Агенцията за национална сигурност (NSA) на САЩ Едуард Сноудън, разкри, че GCHQ e организирала кибератака срещу компютърната мрежа на Belgacom при операция, наречена \"Социалист\" през август същата година. Според изтеклите документи, кибератаката е позволила на GCHQ да получи достъп до личните данни на клиентите на телекомуникационната компания.Според експерти подслушването на комуникациите на клиентите на Belgacom би могло да е извършено от Центъра за анализ на мрежите, който е подразделение на GCHQ, и да е било разрешено на висше правителствено равнище. Сред клиентите на Belgacom са Европейската комисия, Европейският съвет и Европейският парламент.", "date": "2018.10.25", "title": "Великобритания отказала да сътрудничи на Белгия за подслушването на Belgacom"}
{"url": "https://news.bg/politics/skandalen-vits-simeonov-da-poeme-saveta-za-horata-s-uvrezhdaniya.html", "text": "ДПС скандализирани, че вицепремиерът Валери Симеонов може да оглави Националния съвет за хората с увреждания.Предложението вицепремиерът Валери Симеонов да оглави Националния съвет за интеграция на хората с увреждания е скандално, каза в пленарна зала Хасан Адемов.Затова партията ще направи предложение между първо и второ четене на закона за хората с увреждания социалният министър да е човекът, който да го ръководи, а не ресорният вицепремиер, както бе прието на първо четене.В Закона за интеграция на хората е записано, че в Правилника му се определя кой да оглави Националния съвет за интеграция на хората с увреждания. Записано е, че министърът на труда и социалната политика е председател, а ротационният председател е от национално представените организации на и за хората с увреждания.Във вида, в който е предложено, вицепремиер да бъде начело на Националния съвет, при ситуацията, в която се намираме, е скандално, посочи Адемов.Социалистите също определиха факта като нелеп.Вицепремиерът Валери Симеонов да оглави Националния съвет за интеграция на хората с увреждания звучи почти като виц, изтъкна социалистът Антон Кутев пред медии.Той подчерта, че Законът за хората с увреждания е писан преди да избухне скандалът с думите на Валери Симеонов. Самият закон бил добър. Проблемът е, че е лоша кандидатурата на лидера на НФСБ.Проблемът не е в закона, а в човека според Кутев.Според него рано или късно вицепремиерът Валери Симеонов ще си тръгне от властта.Няма как Валери Симеонов да не си подаде оставката, рано или късно ще му се случи, прогнозира Кутев.А по въпроса дали премиерът трябва да поеме съвета, червените смятат, че той не може да поеме тази техническа работа.От \"Атака\" също имат еднозначно мнението по въпроса.Обществена провокация е Валери Симеонов да оглави съвета за хората с увреждания. Тази позиция изрази Явор Нотев от \"Атака\". Не ми се струва удачно да се приема такъв риск, както от вносителите, така и от поддръжниците, а може би и като избор от страна на вицепремиера Симеонов, сподели той.Иначе атакистът разкри, че вчера е имало среща между лидерите в малката коалиция. Резултатите от разговорите обаче не са известни.За ГЕРБ няма драма да се промени текста, който може да направи вицепремиера Валери Симеонов ръководител на съвета за хората с увреждания.Според Светлана Ангелова между двете четения на текстовете може да има изменения. Ще обсъдим предложението кой да оглави съвета, успокои Ангелова и припомни, че по време на вчерашното заседание на социалната комисия никой не коментирал текста. А иначе идеята дошла от Конвенцията за права на хората, според която координацията на политиките трябва да се осъществи на по-високо ниво.Досега председател на Националния съвет за интеграция на хората с увреждания е министърът на труда и социалната политика, но за постигане на целите трябвало нивото да е по-високо.", "date": "2018.10.25", "title": "Скандален виц – Симеонов да поеме Съвета за хората с увреждания"}
{"url": "https://news.bg/regions/40-sela-v-kardzhali-ostanaha-bez-tok.html", "text": "40 села в област Кърджали останаха без ток заради силен вятър с пориви от 100 километра в час.Бурята се разразява около полунощ и продължава около 2 часа. Най-засегнати са Ардино, Крумовград и Черноочене, съобщава БНР.Аварийни екипи работят за отстраняване на повредите и се очаква да се отстранят до края на деня. Няма данни за нанесени други щети и пострадали хора.", "date": "2018.10.25", "title": "40 села в Кърджали останаха без ток"}
{"url": "https://news.bg/health/tanya-andreeva-darzhavata-abdikira-ot-grizhata-za-detsata.html", "text": "Вкарването на Фонда за лечение на деца към Националната здравноосигурителна каса (НЗОК) е грешка. Това е абдикация на държавата от грижата за деца. Това заяви пред bTV бившият здравен министър от кабинета \"Орешарски\" Таня Адреева.Според нея преместването на Фонда за лечение на деца в НЗОК може да ощети най-малките пациенти. С това действие Министерството на здравеопазването се опитва да раздели или изцяло да прехвърли отговорността на здравната каса, посочи Андреева.Бившият здравен министър коментира и идеята за прелицензирането на всички болници. По думите ѝ това може да се окаже проблемно, а най-добрият вариант бил да се въведе акредитация и сериозен одит на здравните заведения.\"Надявам се тази практика на непрекъсната аритметика да не се въведе и в болниците. Основната грижа на лекаря е в добрата диагностика и лечение на пациента. Най-порочното е, че ние само за пари говорим\", коментира още Андреева.", "date": "2018.10.25", "title": "Таня Андреева: Държавата абдикира от грижата за децата"}
{"url": "https://news.bg/int-politics/direktorat-na-tsru-e-chul-zapis-na-ubiystvoto-na-kashogi.html", "text": "Директорът на ЦРУ Джина Хаспел е чула запис на убийството на журналиста Джамал Кашоги по време на посещението си в Турция тази седмица, съобщава \"Ройтерс\". Представители на ЦРУ и турското разузнаване отказват да коментират какво е чула тя.Саудитска Арабия първоначално отрече всяко участие в изчезването на Кашоги на 2 октомври, но после обясниха смъртта му с неуспешен опит да бъде върнат в страната, след посещението му в саудитското консулство в Истанбул.Турция отхвърля саудитските усилия да обвини нелоялните оперативни лица и призова царството да търси \"отгоре надолу\" отговорните за убийството.Хаспел, която пристигна в Турция в понеделник, изслуша аудиозапис на убийството на Кашоги по време на посещението си. Турският външен министър Мевлут Чавушоглу коментира, че Анкара е споделила информация с някои страни, които са потърсили допълнителни подробности.Той обясни пред репортери, че Турция не е имала намерение да отнесе делото в международния съд, но ще сподели информация, ако бъде започнато международно разследване.Турските официални представители преди това заявиха, че властите имат аудиозапис, за който се твърди, че документира убийството на Кашоги.Ердоган коментира, че убийството е планирано и поиска Рияд да накаже всички отговорни, независимо колко високопоставени са.Принц Мохамед бин Салман обеща в сряда, че убийците ще бъдат изправени пред правосъдието, по време на в първият си публичен коментар по въпроса.\"Всеки, свързан с убийството на Кашоги, трябва да бъде разследван и съден в Турция\", коментира Чавушоглу по време на пресконференция с палестинския си колега Рияд ал-Малики, съобщава \"Йени Шафак\". Турция си сътрудничи с всички, които искат да работят с тях, включително със Саудитска Арабия.Палестина и Йерусалим са \"червена линия за Турция. Анкара продължава да е солидарна с братската Палестина. Дори ако всички изоставят палестинската кауза, няма да сме сред тях\", обясни Чвушоглу.Палестинският външен министър вярва, че с подкрепата на Турция, могат да се изправят срещу всички заплахи.", "date": "2018.10.25", "title": "Директорът на ЦРУ е чул запис на убийството на Кашоги"}
{"url": "https://news.bg/world/kremal-sasht-sa-rakovodili-ataka-s-bezpilotnitsi-sreshtu-bazata-ni-v-siriya.html", "text": "Кремъл обяви, че е разтревожен от информация на руското военно министерство, че американски самолет за разузнаване е контролирал атака с , съобщават местни медии.\"Несъмнено това е много тревожна информация\", каза говорителят на Кремъл Дмитрий Песков.Той подчерта, че военните са анализирали цялата достъпна информация и са достигнали до необходимите заключения преди да обявят, че нападението към руската база е било насочено от шпионски самолет P-8 Poseidon.Подробностите ще бъдат разкрити от военното министерство.Песков отбеляза, че президентът Владимир Путин", "date": "2018.10.25", "title": "Кремъл: САЩ са ръководили атака с безпилотници срещу базата ни в Сирия"}
{"url": "https://news.bg/politics/sotsialistite-vnesoha-alternativniya-byudzhet-2019.html", "text": "От БСП внесоха алтернативния си бюджет. Той цели намаляване на неравенствата и предлага мерки срещу сивата икономика. Един от най-големите проблеми в България е неравенството и огромната ножица в доходите на различни групи от граждани.Това обяви лидерът на столетницата Корнелия Нинова на брифинг в парламента. Ако се запази сегашният модел на данъчна политика, проблемите ще се задълбочат. България е държавата в Европа с най-голяма поляризация в доходите, притеснена е лидерът на социалистите.Левите предлагат прогресивно данъчно облагане. Предлагат и данък капитал. През данъка помагаме да останат повече пари у хората и за солидарно общество, изтъкна Нинова.Червените искат 9% данък ДДС на лекарствата и 5% за хляба.От БСП са внесли и . Те предвиждат да се харчи 1% от излишъка. Всичко останало става през парламента с актуализация на бюджета, настоя соцводачът. Традиционно стана министър-председателят да харчи излишъкът от бюджета в държавата еднолично, според него целесъобразно, аргументира се Корнелия Нинова. Тя не е съгласна да се събират пари от всичко, а да се харчат, както се реши от Министерския съвет.", "date": "2018.10.25", "title": "Социалистите внесоха алтернативния Бюджет 2019"}
{"url": "https://news.bg/politics/psihologicheskiyat-tormoz-shte-se-presledva-ot-zakona.html", "text": "ГЕРБ внесоха промени в Наказателния кодекс за защита на жертвите на домашно насилие. \"Тези престъпления винаги ни разтърсват, когато ги видим в медиите\", сподели на брифинг председателят на парламента Цвета Караянчева. \"Ужасяваме се, разстройваме се, пускаме сълза, но помним ли още Виола Николова, убивана в продължение на часове от приятеля си\", попита тя.За да се намалят жертвите на домашно насилие, управляващите внасят промените.\"Докато ние като законодателна власт не кажем ясно, твърдо и сплотено, че е дошло време за реални действия срещу насилниците, жертвите ще си отиват една по една и ние ще ги забравяме\", отсече председателят на парламента.Новост в промените е инкриминирането на психологическия тормоз и преследването.\"Предлагаме наказание, което достига до 5 години \"лишаване от свобода\", включи се и Данаил Кирилов. Психологическият тормоз не се отразява обективно, не може да се види като последици, но остава трайна следа в личността на жертвата, според депутата.Психологическият тормоз ще се преследва от закона, когато има системен характер.Припомняме,   Убиецът Стефан Станев беше арестуван чак в Созопол.Експертиза установи комбинация от четири вида дрога в кръвта на убиеца. Станев убил Виола със стик за голф и няколко ножа.Преди да бъде убита 29-годишната студентка е подала 5 жалби за закани за убийство срещу обвинения Стефан Станев, но само по една от петте преписки е образувано досъдебно производство. На останалите четири жалби прокуратурата не е обърнала внимание и ги е завършила с отказ.На 3 ноември 2017 г. съдът постанови присъда от  ", "date": "2018.10.25", "title": "Психологическият тормоз ще се преследва от закона"}
{"url": "https://news.bg/world/ukrainskiyat-rezhisyor-oleg-sentsov-udostoen-s-nagradata-saharov.html", "text": "Украинският режисьор Олег Сенцов е тазгодишният носител на наградата на Европейския парламент \"Сахаров\", съобщава радио \"Свободна Европа\".Режисьорът е в затвор в Русия, тъй като се противопоставя на руското анексиране на родния Крим.Източници от Европейския парламент обявиха, че Сенцов получава престижната награда \"Сахаров\" за 2018 г.Сенцов, който заяви през миналата седмица, че е бил принуден да прекрати 145-дневна гладна стачка в затвор в Северна Русия, е избран сред трима финалисти на закрито гласуване на 9 октомври в комисиите по външни работи и развитие на Европейския парламент.Другите две кандидатури в краткия списък бяха на мароканския активист Насер Зефзафи и 11 неправителствени организации, които спасиха живота на мигранти в Средиземно море.Официалната церемония по връчване на наградата е на 12 декември в Страсбург.Сенцов е осъден на 20 г. затвор по обвинения в тероризъм. Според Запада и правозащитни организации присъдата е политическа. Той в момента излежава присъда в Ямало-Ненецки автономен окръг, където на 14 май започна гладна стачка с искане Русия да освободи 64 украинци, които се смята, че са политически затворници. Сенцов прекрати гладната стачка на 6 октомври. Той обяви, че го е направил, за да не бъде принуден от затворническите власти.Наградата, наречена на името на съветския дисидент Андрей Сахаров, е създадена през 1988 г., за да почете личности или групи, защитаващи човешките права и основните свободи.", "date": "2018.10.25", "title": "Украинският режисьор Олег Сенцов удостоен с наградата „Сахаров”"}
{"url": "https://news.bg/world/angela-merkel-se-podgotvya-za-vtora-izborna-katastrofa.html", "text": "Управляващите партии в Германия са на път да понесат втора катастрофа на избори, тъй като социологическите проучвания преди местните избори в Хесен показват, че избирателите ще накажат разклатеното коалиционно правителство на канцлера Ангела Меркел, пише \"Гардиън\".Вотът в неделя може да тласне голямата коалиция в Германия към нова криза. Сондажите разкриват, че Християндемократическият съюз на Ангела Меркел и социалдемократите ще изгубят подкрепа, което отразява национална тенденция.И двете партии се опитват да омаловажат значимостта на провинциалния вот, който ще се проведе само две седмици след катастрофалното представяне на консерваторите в Бавария.Дом на германския финансов център, Франкфурт на Майн, преди Хесен беше ключова провинция на национални избори. През последните 20 г. е управлявана от водени от Християндемократическия съюз коалиции. Но сега проучванията показват, че партията ще получи 26%, което е спад с 12% от 2013 г. Подобен резултат може да сложи край на коалицията между консерваторите и Зелените. Също така изборите могат да свалят местния премиер Фолкер Буфиер, съюзник на Меркел.Подобен резултат е малко вероятно да предизвика открит бунт срещу лидерството на Меркел, но може да коства важна подкрепа за канцлера преди конференцията на християндемократите в началото на декември, на която ще бъде гласуван нов лидер. Очаква се Меркел да бъде преизбрана.Отделно лош резултат за социалдемократите в неделя може да доведе до последици за канцлера. Проучванията показват, че социалдемократите оспорват второто място със Зелените. Те ще получат около 21%. При такъв сценарий социалдемократите губят 9% в сравнение с последните избори. Подобна загуба за социалдемократите би била сериозен удар върху партията. Ръководството на партията може да се огъни под натиска на членове, призоваващи за напускане на коалицията с Меркел.Антиимигрантската \"Алтернатива за Германия\" се очаква да получи подкрепата на 13% от избирателите и за първи път да влезе в местния парламент.Но, както в Бавария, най-големите печеливши на изборите вероятно ще бъдат Зелените, които удвоиха подкрепата си в Хесен и достигнаха най-високото национално ниво от ядрената катастрофа в Япония през 2011 г. Ако предвижданията станат реалност, партията може да изолира християндемократите в Хесен и да сформира лява коалиция и да има втора провинция в Германия с премиер от Зелените.", "date": "2018.10.25", "title": "Ангела Меркел се подготвя за втора изборна катастрофа"}
{"url": "https://news.bg/politics/donchev-poema-etnicheskite-i-integratsionnite-vaprosi-v-ms.html", "text": "Правителството реши да освободи вицепремиера Валери Симеонов като председател на Националния съвет за сътрудничество по етническите и интеграционните въпроси към МС.Председателството на Съвета се поема от вицепремиера Томислав Дончев.Предложението е на министър-председателя Бойко Борисов и беше прието неприсъствено, информират от пресцентъра на МС.Националният съвет подпомага кабинета в разработването и провеждането на държавната политика по етническите и интеграционните въпроси.Съветът също така съдейства за сътрудничеството, осъществява координацията и провежда обществени консултации между държавните органи и юридическите лица с нестопанска цел на български граждани, принадлежащи към етнически малцинства, и други юридически лица с нестопанска цел, които работят в областта на междуетническите отношения и защитата на правата на човека.Националния съвет за сътрудничество по етническите и интеграционните въпроси осъществява и текущ мониторинг по отношение на Националната стратегия на Република България за интегриране на ромите (2012 - 2020) и на други програмни документи на държавни органи в областта на междуетническите отношения и защитата на правата на български граждани, принадлежащи към етнически малцинства.", "date": "2018.10.25", "title": "Дончев поема етническите и интеграционните въпроси в МС"}
{"url": "https://news.bg/politics/tsvetanov-komentira-politiki-a-ne-postove-i-lichnosti.html", "text": "\"Министър-председателят на държавата е в правото си да възлага и да преразпределя функции по координацията на секторни политики.\" С тези думи зам.председателят на ПП ГЕРБ Цветан Цветанов отказа да коментира евентуално преразпределение на заеманите постове в правителството. (Коментарът си Цветанов направи преди да стане ясно, че ). Цветан Цветанов участва в конференцията \"Трафик на хора и киберпрестъпления\" по повод Европейския ден за борба с трафика на хораПо-важното, според него, е фактът, че е налице законопроект, който е внесен в парламента и утре ще бъде гледан на първо четене, както законопроектът за хората с увреждания, така и този за личната помощ.\"Аз съм убеден, че след вчерашния ден в комисиите, където беше разгледан този законопроект или този пакет от законодателни промени дава увереността, че в утрешния ден ще имаме пълен политически консенсус за приемане на първо четене и в кратки срокове, в рамките на седем дни да могат да бъдат направени предложения между първо и второ четене, за да може работната група да оптимизира текстовете и да отговорим на очакванията както на родителите, така и на обществото\".Цветанов обясни, че ключовият фактор за реализирането на тези политики е финансовият ресурс, а в проектобюджета за 2019 година са заложени повече 150 млн.лв. Според Цветанов по този начин ще се даде възможност на правителството да изпълни своя ангажимент в политиките , свързани с хората с увреждания. Той постави акцент върху средствата и подчерта усилията на правителството и всички институции, допринесли за по-добрата събираемост и за стабилността в държавата.Според Цветанов обаче цялото напрежение, което се стоварва върху министър-председателя е несправедливо.Като председател на най-голямата парламентарна група Цветанов заяви, че ще подкрепи законодателството, внесено от МС и законопроектите, припознати от и от БСП и от ПП \"Воля\", за да може действително да се намали напрежението и да се установи конструктивен диалог.", "date": "2018.10.25", "title": "Цветанов коментира политики, а не постове и личности"}
{"url": "https://news.bg/world/tramp-se-izplyu-na-falshivite-medii-i-konkretno-nyu-jork-tayms.html", "text": "Президентът на САЩ Доналд Тръмп използва \"Туитър\", за да разкритикува статия на \"Ню Йорк таймс\".По-рано вестникът излезе със статия, че китайците и руснаците подслушват телефонните разговори на държавния глава на САЩ., отбеляза Тръмп.Американският лидер отново нападна \"фалшивите медии\". Според него \"гневът\" в американското общество е причинен от \"фалшивите новинарски медии\" и от \"фалшивите им новини\".Милиардерът нападна медиите след поредицата от колети с бомби, изпратени на негови политически съперници.", "date": "2018.10.25", "title": "Тръмп се изплю на фалшивите медии и конкретно „Ню Йорк таймс”"}
{"url": "https://news.bg/politics/politseyskite-zaplati-nyama-da-se-uvelichavat.html", "text": "Увеличение на полицейските заплати не е планирано в бюджет. Това заяви в коментар пред журналисти вътрешният министър Младен Маринов. Той взе участие в конференцията \"Трафик на хора и киберпрестъпления\" по повод Европейския ден за борба с трафика на хора.Заплатите на полицейсите служители ще бъдат увеличени в рамките на 10% увеличение в бюджетния сектор, като в рамките на това ще се правят съответните преразпределения.По случая със , част от екипажа на кораб, на който са открити 1400 кг.кокаин, Маринов обясни, че полицията предварително е имала комуникация с партньорите. Операцията по задържането на наркотика обаче е изцяло на испанските власти.Маринов обясни, че ако по линия на международното сътрудничество се изисква информация, тя ще бъде дадена и с това българското участие приключва.Вътрешният министър не даде повече информация по случая със , за която стана ясно вчера.Припомняме, двама се разследват по случай на стрелба в центъра на София от 22 октомври.Маринов обясни, че постовете на двамата налагат разследването да се извърши от други служби - в случая Военна полиция и Национална следствена служба. МВР е предприело действията, които имат по закон - да запазят произшествието, да уведомят компетентните органи и да са изцяло на тяхно разположение, ако се наложи друго съдействие.", "date": "2018.10.25", "title": "Полицейските заплати няма да се увеличават"}
{"url": "https://news.bg/world/studenti-v-yuar-sazdadoha-parvata-v-sveta-tuhla-s-choveshka-urina.html", "text": "Студенти в ЮАР създадоха първата в света тухла с човешка урина, пише \"Гардиън\".Биотухлата е дело на студенти от Кейптаун, които са събрали урина от мъже в университета и са я смесили с пясък и бактерия.Тухлата е направена с помощта на плесен при стайна температура, премахвайки нуждата от пещи с висока температура. Азотът и калият, които са изключително важни за тора, са създадени като вторични продукти по време на процеса.\"\", коментира Дилън Рандъл, преподавател в Кейптаунския университет, който ръководи проекта.Идеята да се използва урина при производството на биотухли е изпробвана в САЩ чрез използване на синтетични продукти, но студентът Сузана Ламбърт от университета е първата, която използва истинска човешка урина, за да направи тухла, подчертават от учебното заведение в южноафриканския град.Биотухлите са създадени чрез естествен процес, наречен микробиално-карбонатно утаяване, заяви Дилън Рандъл. По подобен начин се сформират и черупките на миди. Пясък е колонизиран от бактерия, която произвежда ензима уреаза, смесено с урина. Уреазата разгражда уреата в урината, което води до произвеждане на калциев карбонат, циментиращ пясъка във форма.Докато обикновените тухли се нагряват при температура от 1 400 градуса по Целзий и произвеждат голямо количество въглероден диоксид, за биотухлите не се изисква висока температура.Рандъл описа урината като течно злато. Като количество урината представлява 1% от отпадъчните води от домовете, но съдържа 80% азот, 56% фосфор и 63% калий, открити в отпадъчните води.", "date": "2018.10.25", "title": "Студенти в ЮАР създадоха първата в света тухла с човешка урина"}
{"url": "https://news.bg/int-politics/evrodeputatite-iskat-es-da-se-pritseli-v-ogranichavane-na-zatoplyaneto-do-1-5-gradusa.html", "text": "Европейският парламент настоя, че всички политики на ЕС трябва да бъдат тясно съгласувани с дългосрочните цели на Парижкото споразумение за климата от 2015 г.Евродепутатите подчертават, че настоящите ангажименти, поети от страните членки на ООН в контекста на Парижкото споразумение, \"биха ограничили глобалното затопляне до повишаване на температурата само до около 3,2°C и дори не биха достигнали до 2°C.Те считат, че би могло да се избегне силното и най-вероятно необратимо въздействие на повишаването на температурите в световен мащаб с 2°C, ако се преследва по-амбициозната цел за 1,5°C. Всички политики на ЕС следва да бъдат максимално съобразени с дългосрочните цели на Парижкото споразумение.Парламентът призова всички страни, особено ЕС, да увеличат усилията си до 2020 г., за да се преодолее оставащата разлика при постигането на тази цели от Парижкото споразумение.Евродепутатите приветстват споразумението между Европейския парламент и Съвета за повишаване на целите за енергията от възобновяеми източници и енергийна ефективност, което ще доведе до намаляване на емисиите на парникови газове с над 45% до 2030 г. Въпреки това, те подкрепят актуализиране на национално определения принос (НОП) на ЕС за намаляване с 55% на вътрешните емисии на парникови газове до 2030 г.В случай, че други големи икономики не поемат сравними ангажименти, ще бъде необходимо да се запазят разпоредбите относно изтичането на въглерод , за да се гарантира конкурентоспособността на европейската промишленост в световен план.", "date": "2018.10.25", "title": "Евродепутатите искат ЕС да се прицели в ограничаване на затоплянето до 1,5 градуса "}
{"url": "https://news.bg/society/babh-prodalzhava-proverki-za-chumata-po-drebnite-prezhivni-zhivotni.html", "text": "БАБХ продължава с по-строгия надзор в областите Ямбол, Бургас и Хасково във връзка с чумата по дребните преживни животни.До края на месец ноември 2018 г. ще бъде проведен засилен надзор в тези области. Ветеринарните лекари ще посетят и ще вземат кръвни проби от животни в 249 населени места от трите области.Резултатите от пробите ще дадат по-ясна картина за здравния статус на популацията на дребните преживни животни и ще помогнат за вземането на защитни мерки.В рамките на изпълнявания контрол са констатирани 103 животновъдни обекта, в които са открити животни с антитела в 59 населени места.Пробите са взети от животните, отглеждани в 20-километровите надзорни зони около констатираните през юни и юли месец тази година огнища.В резултат на потвърдените проби Европейската комисия (ЕК) прие решение за нови санкции и разшири зоната под рестрикции. Вместо 7 погранични общини, санкциите обхващат Бургаска, Ямболска и Хасковска области, които включват 29 общини.Решението беше взето след като в продължение на два месеца  да ликвидират огнището на чума в обекта.Към настоящия момент фермата е със статут на обект с потвърдено огнище на заболяването. При проведения по същото време надзор не са открити други огнища на заболяването, а това според БАБХ показва, че обекта в Болярово се смята за причина за увеличаване размера на инфектираната зона.Все още важат ограниченията за движение на дребните преживни животни и продукти от трите области, които не са преминали термична обработка. От БАБХ разчитат на пълното съдействие от страна на собствениците на животновъдните обекти за дребни преживни животни при извършването на надзора на заболяването.", "date": "2018.10.25", "title": "БАБХ продължава проверки за чумата по дребните преживни животни"}
{"url": "https://news.bg/crime/prepiski-sa-baveni-svidetelstva-nastoyashtiyat-kmet-na-mladost.html", "text": "Подсъдимият кмет на столичния район \"Младост\" Десислава Иванчева и заместничката й Биляна Петрова се отказаха от правото си на възражения по обжалването на прокуратурата по промяна на мярката за неотклонение от \"задържане под стража\" в \"домашен арест\". Това стана преди началото на днешното съдебно заседание в Спецсъда.Те се отказаха с мотив делото по-бързо да отиде на Апелативен съд, който да се произнесе за мярката.Така най-късно в първите дни на следващата седмица ще стане ясно дали отстранената кметица на \"Младост\" . Пред Апелативния специализиран съд прокуратурата протестира по-леката мярка за неотклонение с аргумент, че опасността подсъдимите да повлияят на свидетелите не е отминала.От прокуратурата заявиха пред медиите, че са важни всички свидетели по делото, които са били разпитани в хода на досъдебното производство.От държавното обвинение дадоха да се разбере, че не би било възможно да се сключат споразумения с обвиняемите.Защитникът на бившата зам.-кметица на \"Младост\" Биляна Петрова - Емануил Йорданов, обаче е на друго мнение. Според него прокуратурата целенасочено и съзнателно настоява за задържането под стража на двете, за да се опита да ги принуди да се пречупят и да признаят вина, каквато те нямат.Адвокатът коментира, че липсва всякаква причина обвиняемите да останат в ареста. Според него, ако се промени мярката за неотклонение \"задържане под стража\" на подсъдимите, те няма да извършат ново престъпление или да се отклонят от съдебния процес.\"Рано или късно и двете трябва да бъдат освободени, защото оттук нататък няма да има доказателства, които да подкрепят обвинителния акт. Вие видяхте, че показанията на Ваклин не бяха точни. Той бе колеблив и непоследователен на моменти, а и в думите му на моменти граничеха без всякаква логика\", уточни адвокат Йорданов.Той поясни, че по делото има представени доказателства на двете обвиняеми, които имат нужда от лечение на заболявания, които не могат да бъдат адекватно овладени в следствения арест.Днес пред съда свидетелства и настоящият кмет на район \"Младост\" Румен Русев. Той заяви, че е имало забавяне в част от преписките, когато Десислава Иванчева е била кмет на столичния район \"Младост\". Според свидетеля причина затова е ненавременно вземане на решение и не спазване на срокове.Относно предявените преписки от \"Ваклин Груп\", настоящият кмет на столичния район \"Младост\" отбеляза, че преписките му са били генерирали в края на миналата година, а в началото на тази година му е била възложена задача да установи дали има общинска собственост. Тази задача не била в неговата област и той я преразпределил на тогавашния зам.-кмет Биляна Петрова.Румен Русев заяви, че познава само Десислава Иванчева и Биляна Петрова, но не и с бизнесмена Ваклин.И на днешното съдебно заседание в съда дойдоха граждани от столичния район \"Младост\" в подкрепа на Десислава Иванчева и Биляна Петрова. Те смятат, че .Протестиращите заявиха, че Иванчева и Петрова са невинни, а парите са им били \"подхвърлени\".Протестиращите бяха облечени с тениски \"Свобода за набедените\" и носеха плакати с надписи \"За референдума срещу презастрояването в \"Младост\".Те недоволстват и по отношение на развитието на делото за референдума срещу презастрояването в столичния квартал \"Младост\"Татяна Христова коментира пред news.bg, че в делото срещу застрояването на \"Младост\" ще има обрат, защото Главна дирекция \"Гражданска регистрация и административно обслужване\" (ГД ГРАО) са манипулирали както подписите, така и броя на жителите на \"Младост\".Според изследване на ГРАО жителите на столичния район \"Младост\" са се увеличили с 6 000, а при наскоро направена проверка се оказало, че населението на столичния район се е увеличило с около 200 души на ден, обясни Христова.Тя изрази надежда, че със събраните над 14 000 подписи да бъдат достатъчни за спиране на застрояването в столичния район \"Младост\".Припомняме,  като независим кандидат през ноември 2016 година. Тогава тя спечели 59.82% от вота на гласоподавателите.На 17 април  на бул. \"Васил Левски\" в центъра на София. В колата на кметицата бяха открити 70 000 лева, които тя взела като подкуп, според прокуратурата.Заедно с Иванчева беше задържана и заместничката ѝ в \"Младост\" Биляна Петрова. От ръцете на двете жени бяха взети натривки, а парите бяха броени пред тях.Действията на органите около ареста на Иванчева продължиха , което предизвика  относно начина, по който тя е задържана. Излязоха и твърдения на сподвижници на кметицата,  с натривките.Стана ясно и че Иванчева не е получила правото да извика адвокат в продължение на няколко часа.На 18 април шефът на Спецпрокуратурата . Тогава той заяви, че Десислава Иванчева е изнудвала \"в житейски смисъл\" и други хора. Тогава Гешев заяви също, че при ареста всички \"светнали като коледна елха\", визирайки натривките по ръцете на задържаните.Същият ден - 18 април се състоя и протест в защита на Иванчева. Пред сградата на Съдебната плата протестиращите заявиха, че , защото кметицата на столичния район \"Младост\" е избрана по легитимен начин от хората, а арестът ѝ бил политически.Междувременно стана ясно, че прокуратурата ще започне разследване за това . Малко по-късно обаче от пресцентъра на прокуратурата съобщиха, че  на действията на наблюдаващите прокурори и разследващите органи по досъдебното производство, по което обвиняема е кметицата.На 20 април  за кметицата. По време на съдебното заседание по разглеждането на мярката за неотклонение на Иванчева тя заяви, че не е взимала подкуп и не е пипала парите в колата. По думите ѝ .В крайна сметка съдът реши тримата задържани - Иванчева, заместничката ѝ Биляна Петрова и бившият кмет на района Петко Дюлгеров, .На 21 април председателят на Комисията за незаконно придобито имущество (КОНПИ) Пламен Георгиев заяви, че , както законът задължава.На 26 април Специализираният съд взе . Тогава съдът обърна внимание, че Иванчева системно е бавила преписки не само на Ваклин, но и на други инвеститори.На 27 април защитникът на Иванчева Марин Марковски заяви, че .На 23 май, сряда,  на столичния район \"Младост\", след като стана ясно, че от килията си в ареста Иванчева е издала заповед за уволнението на заместник-кмета на \"Младост\" Румен Русев, който е един от основните свидетели срещу нея. Иванчева също така подписала от ареста, че .На заседанието на Спецсъда . Решението беше обжалвано пред Апелативният специализиран съд.На заседанието на Апелативния специализиран съд на 31 май, четвъртък, магистратите, които трябваше да преценят дали Иванчева да бъде отстранена, , така че двете да се запознаят с материалите по делото, по което са подсъдими. Материалите били доста обемни, а чат от тях били и секретни.Кметицата също така поиска на нейно място в община \"Младост\" да се назначи досегашният ѝ пиар , който, по думите ѝ, ще продължи каузата \"Зелен Младост\".Междувременно обаче стана ясно, че след двучасов дебат  за изпълняващ длъжността районен кмет на \"Младост\".На 7 юни Специализираният апелативен съд  в район \"Младост\".На  болница.На  Иванчева. Аргументите на защитата бяха здравословните проблеми на задържаната - със щитовидната жлеза и хипофизата, както и наличието на микроаденом.На 1 август Иванчева бе заведена в  и на краката. В информация, публикувана от Петър Кърджилов, се споменава, че Иванчева има тумор на хипофизата. Предишният ден и нейната бивша заместничка - Биляна Петрова, е посетила болнично заведение.На на Иванчева.На 13 септември уволнената районна кметица  дали е преместила строежите от междублоковите пространства в квартала.Малко по-късно, .След това - , но до реалното изпълнение на това решение не се стигна.", "date": "2018.10.25", "title": "Преписки са бавени, свидетелства настоящият кмет на „Младост“ "}
{"url": "https://news.bg/world/arzhentina-priema-boleznen-byudzhet-sas-strogi-ikonomii.html", "text": "Долната камара на Конгреса на Аржентина одобри непопулярен бюджет със строги мерки за икономии, който има за цел да покрие изискванията на Международния валутен фонд за спасителен заем от 57 милиарда долара, информира АФП.Гласуването се проведе в ранните часове след 14-часов дебат и след ден на безредици пред сградата на законодателния орган, където полицията използва сълзотворен газ срещу протестиращи, които хвърляха камъни. Протестът е срещу коктейла от увеличение на данъците и намаляване на разходите.138 депутати гласуваха в подкрепа на проектобюджета, 103 законодатели се обявиха против, а осем депутати се въздържаха. Сега законопроектът ще бъде гласуван в Сената за окончателно приемане.Синдикати и лявата опозиция критикуваха икономическата програма на дясноцентристкия президент Маурисио Макри, която включва съкращения на разходите, за да се изпълнят изискванията на Международния валутен фонд за намаляване на дефицита.Спасителният заем се предполага, че ще помогне на Аржентина да се възстанови от икономическа криза, при която песосът се обезцени наполовина през тази година, инфлацията се очаква да достигне 40% до края на годината и 2,6% свиване на БВП на държавата.Макри обеща да съкрати разходите за здравеопазване, образование, наука, транспорт, култура и обществена дейност с 10 милиарда долара.Недоволните скандираха пред Конгреса \"Не на бюджета на МВФ\" и \"Не орязвайте бъдещето ни\".През миналата година бюджетният дефицит е бил 3,9 на сто от БВП. Целта през тази година е да бъде намален до 2,7 на сто и 0,0% до края на следващата година.За да спре срива на местната валута през април, аржентинското правителство сключи споразумение с Международния валутен фонд. Страната практически прекъсна отношенията с фонда, след като не успя да погаси дълга си през 2001 г.", "date": "2018.10.25", "title": "Аржентина приема болезнен бюджет със строги икономии"}
{"url": "https://news.bg/politics/remontirame-samoletite-si-su-25-za-41-mln-bez-dds-uveryavat-ot-mo.html", "text": "Ремонтът на самолетите Су-25 няма да е за 310 милиона лева, информираха от Министерството на отбраната (МО).От ведомството на Каракачанов уверяват, че: \"щурмовите самолети Су-25 е възможно да бъдат ремонтирани, но не за 310 млн. лв с ДДС, а за 41 млн. лв. без ДДС. Ако Министерският съвет реши, сумата по рамковото споразумение може да нарасне до 82,5 млн. лв. без ДДС. Но само ако правителството реши\", пишат от МО.\"Процедурата за ремонта на самолетите е по договаряне. Според проучване на експерти от Военновъздушните сили единствено заводи в Беларус и Русия могат да извършват такива ремонти. Затова са поканени и представители на двете страни. Оферта е подала само една - беларуският авиоремонтен завод \"558\". В нея е включен пълният набор от услуги за ремонт и модернизация на този тип самолети, от които Министерството на отбраната да избере най-необходимите за нашите машини\", гласи информацията от ведомството на Каракачанов, изпратена до медиите по време, когато се прави договаряне.Припомняме, за ремонт на военна техника е необходимо заводите, в които ще се извършват подобни процедури, трябва да имат лиценз от завода-производител.Процедурата, обявена от Министерството на отбраната с решение от 17 август 2018 г., е за сключване на рамково споразумение за осигуряване на летателна годност на самолети Су-25К/УБК. Това означава, че конкретни ремонтни дейности ще се поръчват само при необходимост и при финансова възможност. Ремонтирането на самолетите Су-25 е належащо, защото техният технически и междуремонтен ресурс е изтекъл преди повече от 10 години, допълват от МО.Припомняме също, че веднага с политическите решения..Малко по-късно .", "date": "2018.10.25", "title": "Ремонтираме самолетите си Су-25 за 41 млн. без ДДС, уверяват от МО"}
{"url": "https://news.bg/bulgaria/satrudnichestvoto-s-rosatom-obsadi-petkova-v-moskva.html", "text": "Енергетиката, сътрудничеството с \"Росатом\" и други въпроси от сектора обсъди министърът на енергетиката Теменужка Петкова.\"\", каза тя.Тя запозна присъстващите с големите енергийни проекти, в които си сътрудничи страната ни.Сред тях е и АЕЦ \"Белене\", за който се търси инвеститор. До края на годината се очаква да бъде пуснат търгът.Енергийният министър отбеляза и постигнатите заедно с руската страна отлични резултати в процеса по удължаване живота на двата блока на АЕЦ \"Козлодуй\". \"Както е известно, в резултат на ползотворния и конструктивен диалог с руските ни партньори, пети блок получи нов десетгодишен лиценз през миналата година. За шести блок това предстои\", допълни тя.Изказването бе направено при откриването на шестнадесетото заседание на Междуправителствената българо-руска комисия за икономическо и научно-техническо сътрудничество, което се проведе днес в Москва под съпредседателството на министър Петкова и Денис Мантуров, министър на промишлеността и търговията на Руската федерация.Това съобщиха от пресцентъра на Министерството на енергетиката.Дългогодишното сътрудничество в областта на транзита и доставките на природен газ се задълбочава с подписаната през миналата година Пътна карта за развитие на газопреносната инфраструктура на територията на България, акцентира министър Петкова. Тя изрази задоволство и от подписаните между \"Булгаргаз\" и \"Газпромекспорт\" допълнения към договора за доставка на природен газ, които осигуряват условия за последващо водене на разговори.Българската страна запозна партньорите си и с междинните резултати от предпроектното проучване за газоразпределителния център \"Балкан\". България разглежда руския природен газ като един от източниците за захранване на хъба. Отбелязано бе продължаването на реализацията на заложените в подписаната през 2017 г. пътна карта за развитие на газопреносната инфраструктура на българска територия.В рамките на заседанието бяха разгледани и други въпроси от различни области на двустранното икономическо сътрудничество. В областта на туризма бе подписана Програма за съвместни действия между Министерството на туризма на Република България и Федералната агенция за туризъм на Руската федерация.", "date": "2018.10.25", "title": "Сътрудничеството с \"Росатом\" обсъди Петкова в Москва "}
{"url": "https://news.bg/world/sinat-na-kashogi-zamina-za-sasht.html", "text": "Синът на убития саудитски журналист Джамал Кашоги и семейство му са заминали за САЩ, след като Рияд е дал разрешението си.Това е съобщил директорът на клона на Human Rights Watch за Близкия изток Сара Уитсън в изявление, цитирано от РИА \"Новости\".Тя преценява решението на властите като добра новина, след като забраната за пътуване бе вдигната.Припомня, че следите на Кашоги, известен критик на управляващите в Кралството, се губят след влизането му в сградата на консулството в Истанбул.Саудитска Арабия бе принудена да признае, че той е убит.Обществен прокурор в Саудитска Арабия обяви, че убийството на журналиста е било планирано предварително, както показвала информацията, предоставена от Турция.Рияд бе поставен под международен натиск заради случая, въпреки че властите поднесоха съболезнования на семейството.", "date": "2018.10.25", "title": "Синът на Кашоги замина за САЩ "}
{"url": "https://news.bg/world/british-airways-prizna-za-stotitsi-hilyadi-haknati-klienti.html", "text": "За мащабна хакерска атака призна British Airways. Възможно е засегнатите да са 200 000 души, предаде Sky News.Води се разследване, което трябва да установи колко са точно. С много от тях вече са се свързали представители на авиопревозвача.На тях е било препоръчано да блокират картите си.Става въпрос за клиентите, заявили и платили места за полети  с кредитни карти между април и юли тази година.Възможно е да са били откраднати данните им. Въпреки първоначалните съобщения, се оказва, че щетите са много по-големи от предвижданията.", "date": "2018.10.25", "title": "British Airways призна за стотици хиляди хакнати клиенти "}
