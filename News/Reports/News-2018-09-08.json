{"url": "https://news.bg/world/svetoven-protest-v-zashtita-na-klimata.html", "text": "Десетки хиляди хора ще участват в маршове и други събития в САЩ днес с призив за бърз преход към възобновяема енергия като част от борбата с климатичните промени, пише \"Гардиън\".Движението \"Надигнете се за климата\" ще бъде поведено с марш в Сан Франциско преди среща за климатичните промени в града през следващата седмица, на която ще участват кметове и бизнес лидери от целия свят.Демонстрацията в Сан Франциско ще призове губернатора на Калифорния Джери Браун да прекрати добива на изкопаеми горива в щата. Очаква се да се съберат около 20 000 души.Подобни протести са планирани и в други американски градове, включително Бостън, Маями, Портланд и Орегон. Събития са организирани и в Пуерто Рико.Други стотици мероприятия ще се проведат в градове из целия свят, които са част от координирани усилия за борба с опасните и регресивни политики на администрацията на президента Доналд Тръмп, която се опитва да отмени правила за ограничаване на емисиите на парникови газове.В четвъртък няколко хиляди души участваха в марш за климата в Ню Йорк. Десет активисти бяха задържани, след като блокираха улица пред кабинета на губернатора на щата.Хиляди природозащитници и членове на неправителствени организации участваха в демонстрация в Париж. Те носиха банери като \"Промени системата, а не климатът\". Повече от 800 мероприятия са планирани в над 90 държави с искане за прекратяване използването на изкопаеми горива и насърчаване на зелени решения.", "date": "2018.09.08", "title": "Световен протест в защита на климата"}
{"url": "https://news.bg/world/ot-skopie-merkel-blagodari-na-borisov-i-balgariya-za-probiva-na-balkanite.html", "text": "Канцлерът на Германия Ангела Меркел благодари за куража на премиера на България Бойко Борисов и на София за историческия пробив между Македония и Гърция за името, съобщават БГНЕС и македонски медии.Меркел е на кратка визита в Македония преди организирания референдум за споразумението с Гърция за името, което трябва да прекрати дългогодишен спор.Посещението на Меркел е първата официална визита на германски канцлер в малката балканска държава, която отбелязва 27 г. независимост от бивша Югославия, информира АП.Западните държави изразяват силна подкрепа за подписаното през юни споразумение, съгласно което името на Македония ще бъде променено на Северна Македония, позволявайки на държавата да се присъедини към НАТО. Но опозицията в Гърция и Македония категорично се обявява против сделката.По време на пресконференция с македонския премиер Зоран Заев в Скопие, Меркел подчерта положителната роля на България и куража на нейния премиер Бойко Борисов за напредъка и пробива на Балканите., коментира Меркел.Заев от своя страна отбеляза, че македонците имат възможност на 30 септември да гласуват дали искат да бъдат част от ЕС и НАТО, за което се изисква приемане на споразумението с Гърция.Германският канцлер излезе с ясно послание: \"Не стойте в домовете си на 30 септември, на този исторически ден. Възползвайте се от възможността и заявете ясно какво бъдеще желаете\".Македонският премиер благодари за откритата подкрепа на Германия.Меркел заяви, че няма да се срещне с президента Георге Иванов, но ще проведе среща с лидера на опозицията.", "date": "2018.09.08", "title": "От Скопие Меркел благодари на Борисов и България за пробива на Балканите"}
{"url": "https://news.bg/bulgaria/do-10-g-uchilishtata-preminavat-na-ednosmenen-rezhim.html", "text": "Учебната година за учениците от цялата страна ще започне въпреки ремонтите на сградите, които ще продължат и след 15-ти септември.Това уверение направи министърът на образованието Красимир Вълчев, който проведе среща с директори на училища в Русенска област, информира кореспондент на БНР.Най-голям е проблемът за децата в Кърджали, където се ремонтират сградите на училища, в които учат 60% от децата. Те ще трябва да бъдат прехвърлени в други сгради, които пък нямат достатъчен капацитет. В Русе също има проблем с разпределянето на учениците на Средно училище \"Христо Ботев\", но и двата случая няма да се отразят на началото на учебната година и тя ще започне тържествено, стана ясно от думите на Вълчев.Просветният министър очерта посоката за развитие на образованието.Според него в момента предизвикателство пред образователната система е подготовката на деца, които ще бъдат на пазара на труда, където голяма част от сегашните професии няма да съществуват. Вълчев добави, че трябва да подготвят повече деца, които не само използват дигитални устройство, а и са оператори на по-сложни машини, дигитални създатели. Министърът добави, че много разчитат на математическите гимназии.\"\", смята той.Преди новата учебна година министър Вълчев апелира родителите да изпращат децата си в градина и на училище с доверие в учителя.\"Трябва да възпитаме децата си да уважават учителя\", каза министърът. Той препоръча на преподавателите да положат максимални усилия за взаимодействие с родителите.По думите му въвеждането на електронни дневници ще помогне да се изгради доверие между родители и учители. Очаква се около 1000 училища да въведат електронни дневници.Училището трябва да възпитава и в толерантност, когато учи децата на правилата на движение по пътищата, каза министърът по повод увеличението на часовете по пътна безопасност от тази година.Друг акцент в срещата с директорите на детски градини и училища бяха новите моменти в организацията на работа, дейността на екипите за обхват на децата в образователната система, преминаването към едносменен режим и обновяването на материалната база.Министърът заяви, цитиран от \"Фокус\", че се диференцира срокът за преминаване на всички училища в България в едносменен режим, като най-много време ще бъде дадено на най-големите общини. За София срокът ще е 10 г., а за Варна - 9 г.\"Това включва и дострояване на училища, и намаляване на приема на ученици\", обясни Вълчев.Двусменният режим на преподаване съществува в над 400 училища в страната. Приблизително една четвърт от тях са в столицата. Преди година МОН си постави значително по-амбициозен срок за премахването на двете смени - 2021 г.", "date": "2018.09.08", "title": "До 10 г. училищата преминават на едносменен режим"}
{"url": "https://news.bg/world/kim-chen-un-potvardi-gotovnostta-si-da-poseti-rusiya.html", "text": "Ким Чен-ун потвърди готовността си да посети Русия, съобщава РИА Новости, позовавайки се на председателя на горната камара на руския парламент Валентина Матвиенко, информира \"Ройтерс\".Тя направи коментара след среща със севернокорейския лидер в Пхенян в събота.Ким \"иска мир\", коментира още Матвиенко.Интерфакс отбелязва, позовавайки се на председателя на горната камара, че КНДР провежда преговори със САЩ относно изпълнението на ангажиментите, постигнати по време на срещата между Ким Чен-Ун и Доналд Тръмп на срещата в Сингапур през юни.Преди няколко седмици президентът на Русия Владимир Путин изрази готовност да се срещне с лидера на КНДР Ким Чен-ун в \"най-близко време\". Путин чака отговор след покана на Ким да присъства на икономическия форум във Владивосток през този месец, но по-рано Пхенян потвърди, че президентът на Южна Корея Мун Дже-ун ще посети севернокорейската столица в средата на септември.", "date": "2018.09.08", "title": "Ким Чен-ун потвърди готовността си да посети Русия"}
{"url": "https://news.bg/world/moskva-i-damask-izvarshili-nay-masiranite-bombardirovki-v-idlib.html", "text": "Извършените от Русия въздушни бомбардировки над последния голям бастион на бунтовниците в Сирия в събота са \"най-масираните\" за месец, откакто Дамаск и Москва започнаха да заплашват с нападение преди месец.Това съобщи Сирийският център за наблюдение на човешките права, цитиран от АФП.Близо 60 руски бомбардировки са извършени в провинция Идлиб до турската граница за по-малко от три часа, уточнява организацията.Руски и сирийски самолети бомбардират южни и югоизточни райони на провинцията. При атаките са убити най-малко четирима цивилни, включително две деца, допълва неправителствената група. Ударите са насочени към екстремисти и позиции на бунтовниците.Това са \"най-масираните\" бомбардировки от 10 август, когато при въздушни удари загинаха най-малко 53 цивилни, включително 28 деца в Идлиб и съседната провинция Алепо, отбелязват от Сирийския център за наблюдение на човешките права.Идлиб и близките райони предимно се контролират от Hayat Tahrir al-Sham, съюз, който се води от групировка, която преди е била свързана с \"Ал Кайда\" и от други бунтовници.В петък при руски въздушни удари са убити четирима бунтовници и пастир в провинция Идлиб.Вчера Иран, Турция и Русия не успяха да договорят решение за предотвратяване офанзивата на сирийското правителство.Междувременно Москва предупреди, че има \"неоспорима информация\", че сирийски бунтовници планират \"провокация\" в провинция Идлиб, за да оправдаят намеса на Запада.През април САЩ, Франция и Великобритания нанесоха ракетни удари по сирийски позиции в отговор на предполагаемо използване на химически оръжия в град Дума.В същото време американският генерал Джоузеф Дънфорд, председател на Обединените щабове на САЩ, съобщи, че води редовен диалог с Белия дом относно опциите в случай, че сирийското правителство използва химически оръжия при нападение в Идлиб - последният бастион на бунтовниците в арабската държава.Дънфорд поясни, че очаква да има и военни варианти.По-рано новият посланик на САЩ в Сирия Джим Джефри заяви, че има много доказателства, че Дамаск подготвя използването на химически оръжия в Идлиб.", "date": "2018.09.08", "title": "Москва и Дамаск извършили „най-масираните” бомбардировки в Идлиб "}
{"url": "https://news.bg/world/mateo-salvini-se-prisaedini-kam-evropeyskoto-populistko-dvizhenie-na-stiv-banan.html", "text": "Италианският вътрешен министър Матео Салвини се присъедини към европейска популистка група на Стив Банън, пише \"Гардиън\".Салвини се срещна с бившия главен стратег на президента на САЩ Доналд Тръмп. След срещата, която се проведе в Рим, Салвини официално се присъедини към \"Движението\", основано от Банън.Според италиански медии Банън е отбелязал, че предстоящите европейски избори през 2019 г. могат да открият пътя към нови популистки движения за борба с влиянието на германския канцлер Ангела Меркел и френския президент Еманюел Макрон.Срещата в петък беше организирана след наскоро проведените разговори между Салвини и унгарския премиер Виктор Орбан - друг лидер на европейския популизъм, който споделя антиимигрантска позиция. След срещата на 28 август двамата обявиха, че ще поемат по един и същи път след обсъждане на формиране на общ антимигрантски фронт, който ще се противопостави на политиките на Макрон.Междувременно днес Салвини смекчи риториката си относно миграцията и бюджета на Италия, заявявайки пред европейски бизнес елити, че Рим ще спазва правилата на ЕС, информира \"Политико\".\"\", оплака се Салвини и предложи промяна на някои правила на ЕС.\"Италия подготвя план за инвестиции в Африка и ние ще го направим сами, ако другите не желаят да помогнат\", каза още той и допълни, че правителството работи за намаляване на нелегалната имиграция и справяне с трафика на хора, докато в същото време насърчава \"квалифицирана имиграция като Швейцария и Канада\".Той обеща Рим да спазва бюджетните правила на ЕС за намаляване на дълга на Италия.\"\", заяви Салвини.", "date": "2018.09.08", "title": "Матео Салвини се присъедини към европейското популистко движение на Стив Банън"}
{"url": "https://news.bg/world/v-egipet-osadiha-75-dushi-na-smart.html", "text": "Египетски съд осъди 75 души на смърт за участие в организиран от ислямисти протест през 2013 г., при който загинаха най-малко 600 души, информира АП.Процесът е срещу 739 обвиняеми. Някои от тях са лидери на забранената организация \"Мюсюлмански братя\". Някои са обвинени в убийство, а други в нанасяни на материални щети.Съдът в Кайро също осъди на доживотен затвор лидера на групата Мохамед Бади и други 46 души. Бади беше задържан през август 2013 г.Протестът на площад в Кайро беше организиран от поддръжници на Мохамед Морси, който през 2012 г. беше първият демократично избран президент в страната, но година по-късно беше свален от военните, водени от настоящия държавен глава Абдел Фатах ал Сиси.Един от синовете на Морси, Осама, е сред 22 обвиняеми, които получиха 10 г. затвор.Общо 374 души са осъдени на 15 г. затвор, а 215 - на пет години затвор.Присъдите подлежат на обжалване.", "date": "2018.09.08", "title": "В Египет осъдиха 75 души на смърт"}
{"url": "https://news.bg/world/aktsiite-na-tesla-se-srinaha-sled-kato-mask-pushi-marihuana-v-efir.html", "text": "Акциите на \"Тесла\" се сринаха с 6% в петък, след като двама високопоставени служители на компанията подадоха оставка. Те взеха решението няколко часа, след като Илън Мъск пуши марихуана на живо в предаване по интернет, пише \"Гардиън\".Директорът на счетоводството Дейв Мортън и директорът на отдела за човешки ресурси Габи Толедано обявиха, че напускат компанията, която в последните месеци е в центъра на скандали заради действия на Мъск.Двамата решиха да напуснат ден след поредната провокация на Мъск, който пуши марихуана в предаването на американския комик Джо Рогън.В продължение на повече от 2 часа 47-годишният коментира всякакви теми, включително за изкуствения интелект и социалните мрежи. Дръпвайки си от цигара с канабис, която според Рогън е смесена с тютюн и марихуана, което е легално в Калифорния, Мъск отбеляза, че \"почти никога\" не е пушил марихуана. \"\", каза той.Запитан дали е разумно да пуши марихуана, докато е разследван от топ финансов регулатор на САЩ, Мъск написа в имейл до \"Гардиън\", че \"Гардиън\" е най-непоносимият вестник на планетата Земя\".", "date": "2018.09.08", "title": "Акциите на \"Тесла\" се сринаха, след като Мъск пуши марихуана в ефир"}
{"url": "https://news.bg/world/v-turtsiya-zadarzhaha-blizo-100-migranti-nasochili-se-kam-balgariya.html", "text": "Най-малко 202-ма нелегални имигранти са задържани в Турция, съобщиха източници от полицията, цитирани от Анадолската агенция.Турската жандармерия провела операция по задържането на 83 имигранти от четири групи, които са се опитали да навлязат на територията на България през граничния пункт Дерекьой/Малко Търново.Сред задържаните има граждани на Афганистан и Иран.При друга операция в егейския вилает Мугла турската брегова охрана е хванала 37 души, включително жени и деца, които са се опитали да достигнат до гръцки острови с гумена лодка. Мигрантите предимно са от Сирия, Палестина и Ирак.82-ма мигранти от Афганистан, Пакистан и Бангладеш пък са били заловени в източния турски вилает Ван. Арестувани са шофьорите на два автобуса, които превозвали мигрантите.", "date": "2018.09.08", "title": "В Турция задържаха близо 100 мигранти, насочили се към България"}
{"url": "https://news.bg/bulgaria/sobstvenikat-na-vinprom-karnobat-minyu-staykov-ostava-v-aresta.html", "text": "Собственикът на \"Винпром Карнобат\" Миню Стайков остава в ареста, съобщава Нова телевизия.С мярка за неотклонение \"задържане под стража\" са още двама от арестуваните с алкохолния бос - неговият родственик Белун Хазърбасанов и Иван Димитров, който е син на кмета на Карнобат.Решението е взето от Специализирания съд в София след няколкочасово заседание.Тримата са обвинени за участие в организирана престъпна група за производство на цигари без бандерол, данъчни престъпления и пране на пари.Прокурорите Ангел Кънев и Петър Белчев поискаха най-тежката мярка \"задържане под стража\" с мотива, че има опасност лицата да се укрият и извършат други престъпления. Според адвоката на Миню Стайков - Лъчезар Таков, няма доказателства клиентът му да е свързан с фабрика за нелегално производство на цигари, информира БНР.Прокурор Ангел Кънев обяви пред съда, че бизнесменът Миню Стайков и синът му Стайко Стайков имат нелегална фабрика за цигари и в Ихтиман, съобщава Тримата могат да обжалват решението в тридневен срок. ", "date": "2018.09.08", "title": "Собственикът на \"Винпром Карнобат\" Миню Стайков остава в ареста"}
{"url": "https://news.bg/bulgaria/preasfaltiraha-i-polozhiha-shumyashta-markirovka-na-patya-kray-svoge.html", "text": "Участъкът от път II-16 Своге - София е с подменен износващ асфалтов пласт и с шумяща маркировка за повишаване безопасността на движение, съобщава Агенция \"Пътна инфраструктура\".От агенцията поясняват, че е обновена отсечката от водостока, преди пътния инцидент, до моста над река Лесковдолска.Шумящата маркировка и преасфалтирането са във връзка с катастрофата преди две седмици, при която загинаха 17 души.370 метра от платното около инцидента вече са преасфалтирани, информира Нова телевизия.През следващата седмица започва одит по пътната безопасност и преглед на цялостното състояние на близо 82-километров участък на второкласния път през Искърското дефиле от лицензирани външни одитори по пътна безопасност. Въз основа на техните заключения ще бъдат взети решения какви допълнителни ремонтни дейности трябва да бъдат предприети и мероприятия, свързани с повишаване безопасността на движение, включително и с поставянето на допълнителни ограничителни системи и пътни знаци.Според Правилника за прилагане на Закона за пътищата - чл. 48, т. 1, \"б\", в урбанизираните територии за населените места до 100 000 души, каквато е и община Своге, Агенция \"Пътна инфраструктура\" отговаря за поддържането на платното за движение - т. е. от бордюр до бордюр. Отговорност на конкретната община са тротоарите, подземните съоръжения, велосипедните алеи, паркингите, пешеходните подлези, осветлението и крайпътното озеленяване извън платното за движение на републиканските пътища в границите на населените места.", "date": "2018.09.08", "title": "Преасфалтираха и положиха шумяща маркировка на пътя край Своге"}
{"url": "https://news.bg/world/vuchich-zapochna-dvudnevno-poseshtenie-v-severno-kosovo.html", "text": "Сръбският президент Александър Вучич започна двудневно посещение в Северно Косово, съобщават местни медии.\"Много съм щастлив да бъда тук, чувствам се страхотно\", обяви Вучич при пристигането си в Косово.По време на планираната визита се очаква сръбският лидер да обяви плана на Белград за окончателно споразумение с Косово.Вучич влезе в Косово през граничния пункт Bernjak. Мерките за сигурност в Северно Косово са засилени.Сърбия няма да приеме и не може да приеме наложените решения от 2008 г., когато непризнатото Косово обяви независимост, обяви Вучич, цитиран от ТАСС. По думите му диалогът между сърби и албанци е необходим, но кога той ще донесе резултати - не е известно.Вчера държавният глава на Сърбия заяви, че мирът трябва да бъде запазен \"на всяка цена\".", "date": "2018.09.08", "title": "Вучич започна двудневно посещение в Северно Косово"}
{"url": "https://news.bg/world/sasht-pregovaryali-s-voenni-vav-venetsuela-za-svalyane-na-maduro.html", "text": "Официални представители на администрацията на американския президент Доналд Тръмп са провели тайна среща с венецуелски военнослужещи за обсъждане на планове за сваляне на държавния глава Николас Мадуро, но впоследствие са решили да не помагат.Това пише американският вестник \"Ню Йорк таймс\", цитиран от АФП.Изданието отбелязва, позовавайки се на американски източници и бивш венецуелски военен командир, който е участвал на тайните преговори, че плановете за преврат са блокирани.От Белия дом са отказали да отговорят на въпрос за преговорите, но администрацията е подчертала необходимостта от \"диалог с всички венецуелци, които показват желание за демокрация\".По време на събитие в Каракас на 4 август безпилотни самолети с експлозиви бяха детонирани до главната трибуна с президента Мадуро. Той обвини САЩ, Колумбия и вътрешни врагове, докато Държавният департамент на САЩ осъди \"политическото насилие\", но също така заклейми произволните арести.Съветникът по национална сигурност на САЩ Джон Болтън увери, че американското правителство не е участвало в инцидента.През август 2017 г. медии информираха, че Тръмп е питал топ съветниците дали може да бъде извършена американска инвазия във Венецуела. В същия период американският лидер заяви, че не изключва \"военен вариант\" за прекратяване на хаоса.", "date": "2018.09.08", "title": "САЩ преговаряли с военни във Венецуела за сваляне на Мадуро"}
{"url": "https://news.bg/bulgaria/ostavkite-na-radev-moskovski-i-nankov-sa-pribarzani-vyarva-karakachanov.html", "text": "Оставките на министрите Радев, Московски и Нанков са прибързани и вината за катастрофата край Своге не бива да се поема лично от тях.Това обяви вицепремиерът и министър на отбраната Красимир Каракачанов, който коментира предстоящия коалиционен съвет в понеделник, информира БНР.Каракачанов бе един от гостите на втория Комитски събор, който се провежда в русенското село Червена вода.\"Тримата министри вършат добре работата си и не виждам какво точно не са направили, за да се стигне до този пътен инцидент\", изтъкна вицепремиерът.\"\", подчерта Каракачанов.Очаквам всичко да протече нормално на Коалиционния съвет, коментира още той.\"Винаги съм казвал, че, когато има диалог, нещата се решават. Когато проблемите се изнасят по медиите, проблемите се затормозяват\", отбеляза той, цитиран от БГНЕС.", "date": "2018.09.08", "title": "Оставките на Радев, Московски и Нанков са прибързани, вярва Каракачанов"}
{"url": "https://news.bg/world/evroizborite-sa-posledna-vazmozhnost-za-spasyavane-na-evropa-predupredi-salvini.html", "text": "Вътрешният министър на Италия Матео Салвини заяви, че иска да бъде начело на движение за \"спасяване на Европа\", информира АФП.Само преди ден той се присъедини към европейско популистко движение на Стив Банън, бивш главен стратег на президента на САЩ Доналд Тръмп.В коментар за срещата Салвини отбеляза днес, че следващите европейски избори са възможност за \"историческа промяна и последната възможност за спасяване на Европа\".\"Ние работим да станем основната европейска парламентарна група и забравихме, че тъжната социалистическа парабола донесе безработица и несигурност\", каза той в кулоарите на политически и икономически форум в северния град Чернобио.Крайнодесният холандски политик Геерт Вилдерс, който също присъства на конференцията, отбеляза, че натрупаният от миграцията в Европа гняв е възможност.\"\", изтъкна той.", "date": "2018.09.08", "title": "Евроизборите са последна възможност за спасяване на Европа, предупреди Салвини"}
{"url": "https://news.bg/world/bezreditsi-v-solun.html", "text": "Безредици в гръцкия град Солун, където протестиращи влязоха в сблъсък с полицията, съобщават \"Ройтерс\" и руски медии.Демонстрантите скандират \"Македония е Гърция\". Гръцката полиция използва сълзотворен газ, за да усмири протестиращите, които хвърлят предмети и развяват гръцкото знаме.В града по-късно днес е планирана реч на премиера Алексис Ципрас, който ще открие ежегоден международен търговски панаир.Протестиращите се обявяват против постигнатото между Гърция и Македония споразумение за името.Държавната телевизия показа кадри с полицаи за борба с безредиците, които гонят протестиращи в града.", "date": "2018.09.08", "title": "Безредици в Солун"}
{"url": "https://news.bg/int-politics/idlib-nyama-da-posledva-daraa-tvardi-siriyskata-opozitsiya.html", "text": "Идлиб няма да последва съдбата на Дараа, коментира командващият сирийската опозиция, Русия използва същата тактика, която използвала срещу Дараа в югозападната част на страната, обяснява Ибрахим Майбур за \"Йени Шафак\".Това няма да се случи, обещава командирът на свободна сирийска армия (FSA), Русия в момента се опитва да раздели Идлиб на пет различни региона чрез засилени бомбардировки, целящи да премахнат всички връзки между тях.Майбур обяснява, че макар Русия да няма сухопътни сили в региона, тя ще се опита да постигне целите си чрез въздушна сила и с помощта на подкрепяните от Иран милиции.Отбелязвайки различията между Идлиб и Дараа от географски и стратегически гледни точки, той обяснява, че опозицията е подготвила трифазен план за защита на региона. \"Имаме изненади, подготвени за режима и неговите съюзници\", допълва той.\"Още веднъж видяхме истинските намерения на Русия и Иран по време на срещата на върха в Техеран. Турция е с най-силната ръка на масата и на земята, защото е единствената страна, която иска помирение без кръвопролитие\", обяснява опозиционният командващ.\"Хората на Идлиб са зад Турция. В продължение на месеци се провеждаха демонстрации във всеки град и село. Целият свят вижда усилията на Турция. Тези, които искат със сила чрез, кръвопролитие, ще осъзнаят, че няма да реализират своите цели\", допълва отй.Развявайки турски знамена, демонстранти в голям брой градове в Идлиб призовават турски войски да влязат в региона, крещят лозунги против режима, руските и иранските действия.\"Бяхме в състояние да арестуваме десетки подстрекатели чрез текущите разузнавателни усилия на наблюдателните пунктове на Турция в Идлиб и опозиционните щабове. Има голям брой клетки, които се опитват да накарат хората да се предадат и да разпространят хаос. Има клетки, които служат не само на ПКК и ДАЕШ, но и на Русия и Иран. През последните десет дни в Идлиб има 80 взрива. Същевременно същите провокации продължават и по оста Джарабулус, Азаз, Африн и ал-Баб\", допълва свободната сирийска армия.Командирът на FSA заявява, че опозицията е предприела многобройни мерки срещу евентуални опити за нахлуване на Идлиб, подчертавайки, че те разполагат с огневата мощ, за да се противопоставят на всякакви атаки на режима, които няма да се ограничават само до \"отбранителни действия\".Майбур коментира, че тяхното уважение към дипломатическите усилия на Турция е единствената причина те да не са атакували до този момент, отбелязвайки, че веднага щом битката избухне, опозицията ще преодолее Латакия, Хама и Алепо.", "date": "2018.09.08", "title": "Идлиб няма да последва Дараа, твърди сирийската опозиция"}
{"url": "https://news.bg/world/proval-na-mirnite-pregovori-za-jemen.html", "text": "Провал на мирните преговори за Йемен след тридневно изчакване на делегацията на движението хуси. Въпреки това посланикът на ООН за арабската страна обеща да търси дипломатически изход от кризата.Шиитските бунтовници не се появиха на организираните в Женева разговори за първи път от три години, но това не означава, че мирният процес е блокиран, обяви специалният посланик Мартин Грифитс, цитиран от \"Ройтерс\". Дипломатът, който проведе тридневни разговори с делегация на йеменското правителство, добави, че през следващите дни ще се срещне с ръководството на хусите в Сана и Мускат, Оман.Хусите обявиха вчера, че все още чакат гаранции от ООН, че полетът с делегацията им до Женева няма да бъде подложен на проверка от водената от Саудитска Арабия коалиция и че могат да евакуират някои от ранените.Грифитс поясни, че с правителството се обсъждат мерки за изграждане на доверие, включително освобождаване на затворници, увеличаване на хуманитарната помощ и отваряне на летището в Сана. Той допълни, че е постигнато споразумение за евакуация на ранените от йеменската столица Сана, която е под контрола на хусите. Евакуацията трябва да започне до седмица с полет до Кайро.Водената от Рияд военна коалиция се намеси във войната в Йемен срещу хусите през 2015 г., за да възстанови правителството на Абд Рабу Мансур Хади. 8,4 милиона души са на ръба на глад.В същото време външният министър на Йемен, който води правителствената делегация, обвини хусите в \"пълна безотговорност\" и в \"опит да саботират преговорите\".Министърът също остро разкритикува Грифитс, който зае посредническата роля през февруари.", "date": "2018.09.08", "title": "Провал на мирните преговори за Йемен"}
{"url": "https://news.bg/world/rohani-sasht-ezhednevno-nastoyavat-za-pregovori-s-iran.html", "text": "САЩ настояват за разговори с Иран \"всеки ден\". Това разкри президентът на Ислямската република Хасан Рохани в реч, предавана по държавната телевизия.\"От една страна те се опитват да притискат народа на Иран, а друга страна чрез различни методи те всеки ден ни изпращат послания, че трябва да отидем и да преговаряме\", подчерта Рохани.По-рано Рохани се закани Техеран да се противопостави на \"антииранските\" представители в Белия дом.Персийската държава е изправена пред икономически проблеми, които са подсилени от върнатите от САЩ санкции.", "date": "2018.09.08", "title": "Рохани: САЩ ежедневно настояват за преговори с Иран"}
{"url": "https://news.bg/int-politics/sasht-otpuskat-1-2-mlrd-dolara-voenna-pomosht-za-egipet.html", "text": "Държавният секретар на САЩ Майк Помпео разреши отпускането на 1,2 млрд. долара военна помощ за Египет, независимо от опасенията за спазване на човешките права, които спират предходното финансиране, съобщава \"Тймс оф Израел\".Администрацията на Тръмп все още има \"сериозни опасения относно положението с правата на човека в Египет\" и ще продължи да повдига тези въпроси към египетските власти.\"В същото време, засиленото сътрудничество в областта на сигурността с Египет е важно за националната сигурност на САЩ\", обяснява Помпео.\"Хюман Райтс Уоч\" в Ню Йорк описва ситуацията в Египет като \"най-тежката криза в областта на човешките права в страната от десетилетия\". Египетската полиция, систематично използва \"мъчения, произволни арести и принудителни изчезвания\", смятат те.Египет отдавна е ключов американски съюзник в Близкия изток, като през последните 30 години е получил почти 80 милиарда долара военна и икономическа помощ.", "date": "2018.09.08", "title": "САЩ отпускат 1,2 млрд. долара военна помощ за Египет"}
{"url": "https://news.bg/world/tramp-prizova-apple-da-proizvezhda-produktite-si-v-sasht-vmesto-kitay.html", "text": "Президентът на САЩ Доналд Тръмп призова Apple да произвежда продуктите си в Щатите вместо Китай, за да избегне последиците от търговската война с Пекин, информира АФП.Американският лидер многократно призовава компаниите да върнат производството си в САЩ или да го задържат в Съединените щати, докато в същото време приема агресивни търговски действия за намаляване на американския търговски дефицит.\"Цените на Apple могат да нараснат заради огромните мита, които можем да наложим на Китай, но има и лесно решение, при което ще има нулеви данъци и дори данъчни отстъпки\", написа Тръмп в \"Туитър\".\"Произвеждайте продукцията си в САЩ вместо Китай. Започнете да изграждате нови заводи. Вълнуващо\", добави той.Но според АФП по-високите разходи за заплати в САЩ могат да засегнат Apple.Администрацията на Тръмп наложи наказателни мита върху китайски стоки за 50 милиарда долара и заплаши да наложи мита върху целия китайски внос. Пекин отговори реципрочно.", "date": "2018.09.08", "title": "Тръмп призова Apple да произвежда продуктите си в САЩ вместо Китай"}
{"url": "https://news.bg/crime/britanetsat-prebil-mazh-v-slanchev-bryag-ostava-v-aresta.html", "text": "Районен съд - Несебър взе мярка за неотклонение \"Задържане под стража\" спрямо английския гражданин Дани Джеймс Нот, привлечен като обвиняем за непристойни действия, грубо нарушаващи обществения ред и причиняване на лека телесна повреда по хулигански подбуди.Той е привлечен като обвиняем за две престъпления, за това, че на 6 септември, около 00:40 часа, в к.к.Слънчев бряг, в комплекс \"Виктория Палас\" до външен бар на басейн и до рецепцията на хотела буйствал, замервал с обувки служители на хотела, нанесъл удари с юмрук по лицето на Ц. П., както и ритник с крак по десния глезен на К. И.Той е обвиняем и за това, че на същата дата и място, в коридор на комплекса, чрез стискане за гърлото и нанасяне на удари по лицето, гърба и гърдите, причинил на К. Р. лека телесна повреда, причинена по хулигански подбуди.Районен съд - Несебър счете, че от събраните доказателства по делото до този момент, може да се направи обосновано предположение, че Дани К. е автор на престъплението, в извършването на което е обвинен. От приложената справка за съдимост се установява, че обвиняемият не е осъждан.Независимо от това, в своето определение съдът взе предвид \"начина и интензитета, както и проявената упоритост при извършването на деянията\". Съдебната инстанция счете, че е налице реална опасност, ако Дани бъде освободен да извърши престъпление. Обвиняемият заяви в съдебното заседание, че по време на случилото се е употребил алкохол.Съдът счете, че е налице и последната предвидена в закона предпоставка за вземане на най-тежката мярка \"Задържане под стража\" спрямо обвиняемия, а именно - наличието на реална опасност същият да се укрие, в случай, че не бъде задържан.Обвиняемият няма регистриран адрес на територията на страната, на който да бъде призован за предстоящите действия по разследване. След случилото се, британският гражданин се е спуснал от петия до първия етаж по колоната, счупил е витрината на стая за гости на първия етаж и е влязъл в нея, като впоследствие е бил задържан от органите на реда.Районен съд - Несебър взе предвид и обстоятелството, че разследването е в самото начало, предстоят процесуално следствени действия, за което се изисква личното участие на обвиняемия.Определението на Районен съд - Несебър може да бъде обжалвано или протестирано пред Окръжен съд - Бургас.", "date": "2018.09.08", "title": "Британецът, пребил мъж в Слънчев бряг, остава в ареста"}
{"url": "https://news.bg/press/tsvetanov-shte-podkrepim-ostavkite-no-ne-se-znae-kolko-i-koi-ekspertiza-ivancheva-e-psihichno-zdrava-no-v-depresiya.html", "text": "Оставки. \"Сега\":Цветанов: Ще подкрепим оставките, но не се знае колко и кои\"От парламентарната група на ГЕРБ ще подкрепим внесените в парламента министерски оставки. Колко ще бъдат те и кои ще бъдат те, ще бъде решено на коалиционния съвет\", заяви пред журналисти Цветан Цветанов, цитиран от Би Ти Ви.Той е категоричен, че правителството остава стабилно.Цветанов каза, че страната има висок икономически растеж и 2,5 млрд. лв. повече приходи в републиканския бюджет.\"Ако се запази тенденцията за добра събираемост на приходите, очаквам бюджетът да достигне 120 млрд. лв., което ще даде възможност отново да увеличим минималното работно възнаграждение и да запълним други дефицитни сектори\", коментира още Цветанов. Инцидент. \"24 часа\":74-годишна оцеля след падане от балконаЧакат резултатите от няколко експертизи,за да стане ясно как се е срутил парапетът на панелен блок в СилистраЖивотът на 74-годишната Димитричка Сапунджиева, която падна от балкона си на четвъртия етаж на блок в Силистра, вече е вън от опасност, съобщиха от болницата. Очакват се резултати от експертизите за установяване на точната причина за срутването на парапета, съобщиха от прокуратурата.Това не е първият подобен инцидент в този блок на ул. \"Сан Стефано\". Два балкона са паднали преди няколко месеца, за щастие, не е имало жертви. Още през пролетта от общината са препоръчали на собствениците да се свържат с проектант-конструктори или строителна фирма и да укрепят терасите си и някои от собствениците са предприели мерки.При първоначалния оглед на оперативно-следствената група е било установено, че самата конструкция на падналия парапет е била силно корозирала. Именно по тези причини се е извършвал и ремонт в съседния апартамент. Пострадалата също е имала намерение да отстрани повредите. Резултати. \"24 часа\":Шофьорът, врязал се в търговски център - с 2,9 промила алкохол Първата проба на шофьора, врязал се с колата си в търговски център в столичния квартал \"Овча купел\", е показала над 2,9 промила алкохол, предава БНТ.Пострадалите при инцидента са общо 5-ма - две жени, 8-годишно дете и мъж. Шофьорът е настанен във ВМА, а останалите в \"Пирогов\". От \"Пирогов\" съобщават, че се извършват прегледи на пострадалите и към момента няма опасност за живота им.Сигнал за пътното произшествие е получен малко след 14 часа. По първоначални данни лек автомобил \"Ситроен\" се е врязал във витрина на търговски обект на столичните булеварди \"Монтевидео\" и \"Президент Линкълн\".Връщайки назад, той е ударил с колата си друг автомобил и бус и е спрял в стена. Иванчева. \"Монитор\":Експертиза: Иванчева е психично здрава, но в депресия Не тежко психическо заболяване, а обикновено депресивно разстройство мъчи бившата кметица на \"Младост\" Десислава Иванчева. Това показа изслушаната и приета в петък от Специализирания наказателен съд съдено-психиатрична и психологична експертиза, част от поисканата от подсъдимата за подкуп в особено големи размери тройна съдебномедицинска експертиза.На база на нейните заключения Специализираният наказателен съд трябва да се произнесе дали да освободи бившата кметица на \"Младост\" от ареста срещу по-лека мярка за неотклонение. Това обаче ще се случи едва след като е готово заключението и на ендокринолог относно общото здравословното състояние на подсъдимата.По думите на психиатрите, които представиха експертизата си в днешното съдебно заседание, разстройството на бившата кметица на \"Младост\" давало своите проявления по няколко пъти на ден и продължавало от 20 минути до 1 час.", "date": "2018.09.08", "title": "Цветанов: Ще подкрепим оставките, но не се знае колко и кои; Експертиза: Иванчева е психично здрава, но в депресия"}
{"url": "https://news.bg/world/heyli-sasht-nyama-da-vazstanovyat-siriya-za-asad.html", "text": "Това заяви американският представител в ООН Ники Хейли на Русия, предаде Washington Examiner.Тя направи изявлението пред Съвета за сигурност. По думите на Хейли, от Запада се очаква да разчисти терена, за да действат с военни средства Сирия и нейните съюзници.  Съветът за сигурност на ООН проведе заседание в петък относно положението в провинция Идлиб в Сирия.Идлиб е последната голяма бунтовническа крепост.Световната организация за наблюдение на химическите оръжия е документирала системното използване на забранени боеприпаси в гражданската война в Сирия, но Организацията за забрана на химическото оръжие не е поверила и не може да посочи виновник за атаките.", "date": "2018.09.08", "title": "Хейли: САЩ няма да възстановят Сирия за Асад "}
{"url": "https://news.bg/world/v-basra-e-vavedeno-izvanredno-polozhenie.html", "text": "В иракската провинция Басра е въведено извънредно положение. То ще влезе в сила през следващата седмица, предадоха световните информационни агенции. Това решение са взели властите в страната. Мярката се налага след продължителни протести, на които се стигна до насилия и вандалски акции. При вчерашните демонстрации отново загинаха хора, а десетки други бяха ранени. Редица обществени сгради бяха опожарени. Сградата на иранското консулство в южния град Басра бе подпалена от недоволство към иранското влияние в страната. По-рано тази седмица се стигна и до убийства по време на друг протест, на който демонстранти изразиха недоволството си от корупцията и замърсяването.Заради случващото се иракският парламент се събира на извънредно заседание, обяви неговият председател. То е насрочено за днес.", "date": "2018.09.08", "title": "В Басра е въведено извънредно положение "}
{"url": "https://news.bg/world/18-zaginali-i-19-raneni-pri-zemetresenieto-v-yaponiya.html", "text": "Броят на жертвите след земетресението с магнитуд 6,7 по скалата на Рихтер в Северна Япония нарасна до 18 души.Съобщава се и за ранени. Други 19 са ичезнали.  Земетресението удари остров Хокайдо рано в четвъртък, а 3 млн. домакинства останаха без електричество, след като електроцентралите в района бяха повредени.25 000 военни от силите за самоотбрана са хвърлени в операциите по ликвидиране на последиците от труса.След първия трус имаше серия от вторични трусове и още едно силно земетресение.Трусът порази Япония в момент, в който тя се възстановява от преминаването на урагана Джеби, отнел живота на 11 души.", "date": "2018.09.08", "title": "18 загинали и 19 ранени при земетресението в Япония "}
{"url": "https://news.bg/world/zarif-privetstva-sreshtata-v-teheran.html", "text": "Външният министър на Иран Мохамед Зариф приветства срещата, която президентите на Русия, Иран и Турция проведоха в иранската столица Техеран. Тя бе посветена основно на Сирия и водените сражения в Идлиб. Това пише той в профила си в \"Туитър\",В съобщението си Зариф прави сравнение с американските действия, които счита за деструктивни. Техеран и съюзниците му показват отговорно отношение за решаването на проблема. Русия, Иран и Турция излязоха със съвместно изявление след срещата между лидерите на страните в Техеран, в което се подчертава, че \"не може да има военно решение на сирийския конфликт и че той може да приключи само чрез преговорен политически процес\".Отправя се призив към ООН и нейните хуманитарни агенции да увеличат помощта си за Сирия, за да създадат условия за безопасно и доброволно завръщане на бежанците по домовете им.Трите страни са се договорили да проведат следващата тристранна среща в Русия по покана на руския президент Владимир Путин.", "date": "2018.09.08", "title": "Зариф приветства срещата в Техеран "}
{"url": "https://news.bg/world/hilyadi-na-poreden-protest-v-kemnits.html", "text": "Хиляди се събраха вчера вечерта на пореден протест в германския град Кемниц, предадоха световните информационни агенции. Те поискаха от властите повече сигурност за града. Както и предишните протестни вечери, по едно и също време се е провел и по-малоброен контрапротест на защитници на чужденците, които са се обявили против допускането на нацистка пропаганда. Демонстрациите бяха предизвикани от убийството на местен, за което бяха арестувани двама мигранти от Близкия изток. Зад тях застанаха крайнодесни формации като \"Алтернатива за Германия\".Германският канцлер Ангела Меркел, която коментира, че снимките от Кемниц \"много ясно\" показаха омраза, вчера обвини крайнодясната партия \"Алтернатива за Германия\" в използването на насилствените протести във връзка с убития германец, вината за което беше хвърлена на двама мигранти, за да разпалва етническо напрежение.Ръководителят на германското контраразузнаване Ханс-Георг Маасен обяви, че не е убеден, че мигранти са били тормозени в източния германски град Кемниц след смъртоносното наръгване на германец и предположи, че видеокадрите, показващи насилие, може да са \"целенасочена дезинформация\". ", "date": "2018.09.08", "title": "Хиляди на пореден протест в Кемниц "}
{"url": "https://news.bg/weather/goresht-uikend-ni-ochakva.html", "text": "Горещ уикенд ни очаква. Това съобщиха от НИМХ на БАН. Днес ще бъде предимно слънчево. Ще духа до умерен вятър от запад-северозапад. В източните и планинските райони се очаква да превали и прегърми. Максималните температури ще са между 25 и 30 градуса. Атмосферното налягане ще бъде по-високо от средното за месеца. ", "date": "2018.09.08", "title": "Горещ уикенд ни очаква "}
{"url": "https://news.bg/regions/zabrani-za-dvizhenie-na-tir-ove-po-patishtata-i-dnes-10.html", "text": "Забранява се движението на моторни превозни средства, предназначени за превоз на товари с техническа допустима максимална са над 12 тона.Това съобщават от АПИ. Забраната включва състав с ремаркета и полуремаркета, селскостопанска и земеделска техника, трактори и специализирана строителна техника, както следва:1) за периода от 01 юни до 15 септември 2018 г. за дните петък - неделя: Ограниченията важат  за следните участъци от републиканската пътна мрежа:АМ \"Тракия\" ограничението в движението на МПС над 12 т ще бъде както следва:в петък от 18 ч. до 20 ч. в посока София - Пловдив;в неделя от 16 ч. до 20 ч. в посока Бургас - София.АМ \"Струма\":в събота от 10 ч. до 14 ч. в посока п. в. \"Даскалово\" - ГКПП \"Кулата\".АМ \"Марица\":в неделя от 16 ч. до 20 ч. в посока Свиленград - АМ \"Тракия\".и за дните петък - от 17:00 часа до 20:00 часа и неделя - от 14:00 часа до 20:00 часа:• път I-1 с. Ребърково - Ботевград, като движението се пренасочва по път II-16 Ребърково - Своге - София;• път I-1 Благоевград - ГКПП \"Кулата\";• път I-5 Русе - Велико Търново;• път I-9 Варна - Бургас;• път II-99 Бургас - Царево.2) целогодишно за периода на официалните празници: последния работен ден преди празници - от 16:00 часа до 20:00 часа и последния почивен /празничен/ ден - от 14:00 часа до 20:00 часа. Забраната се отнася за всички периоди, в които е определен повече от един празничен ден.Забраната се отнася за всички периоди, в които е определен повече от един почивен или празничен ден.Ограниченията важат само за участъците от републиканската пътна мрежа, както следва:• Всички автомагистрали;• път I-1 с. Ребърково-Ботевград, като движението се пренасочва по път II-16 Ребърково-Своге-София;• път I-1 Благоевград-ГКПП \"Кулата\";• път I-4 п. в. \"Коритна\"-Велико Търново-Шумен;• път I-5 Русе-Велико Търново;• път I-8 ГКПП \"Калотина\"-София;• път I-9 Варна-Бургас;• път II-18 Околовръстен път София;• път II-99 Бургас-Царево.Забраната не важи за моторни превозни средства, които извършват превози на опасни товари (ADR), живи животни, бързо развалящи се хранителни продукти и товари на температурен режим.ІІ. СЪСТОЯНИЕ НА АВТОМАГИСТРАЛИТЕ: АМ \"Тракия\":Област София:Движението от км 14+270 до км 20+660 в посока Бургас е ограничено поради ремонтни-възстановителни дейности на виадукти при км 17+440 и км 18+140. Движението се осъществява двупосочно в платното посока София. В празничните и почивни дни се въвежда реверсивно движение както следва: за посока Бургас се обособяват две ленти на движение и една посока София. През последния почивен или празничен ден - една лента за движение посока Бургас и две посока София. Срок 20.12.2018 г.Област Бургас:Движението от км 308+107 до км 359+475 в участъка Деветак-Ветрен се извършват ремонтни дейности - косене на тревни площи.Организацията на движение е сигнализирана с пътни знаци и конуси. Срок до 30.10.2018 г.АМ \"Хемус\":Област София:Движението от км 29+860 до км 35+150 в посока София е ограничено поради ремонтни дейности на виадукт при км 33+600 и тунел \"Витиня\". Движението се осъществява двупосочно в платното посока Варна. Срок 20.12.2018 г.Движението от км 34+010 до км 40+510 в посока София е ограничено поради аварийно - възстановителни дейности по виадукт \"Коренишки дол\" при км 36+450 и виадукти при км 37+520км 37+920. Движението се извършва двупосочно в платното посока Варна. Срок до 15.12.2018 г.Движението от км 30+260 до км 47+060 /от п.в. \"Витинска река\" до п.в. Ботевград/ е ограничено за МПС над 12 тона в двете посоки поради ремонтно - възстановителни дейности по виадукт \"Коренишки дол\" при км 36+450. Движението се осъществява по обходен маршрут: п.в. \"Витинска река\" - път I-1 /София - Ботевград/ - път II-17 /Ботевград - АМ \"Хемус\"/ - п.в. Ботевград. Срок 20.12.2018 г.Движението по АМ \"Хемус\" от км 34+010 до км 40+510 посока София е ограничено поради ремонтни дейности по виадукт \"Коренишки дол\" при км 36+450 и виадукти при км 37+520 и км 37+920. Движението се осъществява двупосочно в платното посока Варна. Срок 15.12.2018 г.Движението по АМ \"Хемус\" от км 6+790 до км 11+850 посока София е ограничено поради ремонтни дейности по виадукт при км 9+360. Движението се осъществява двупосочно в платното посока Варна. Срок 20.09.2018 г.Движението по АМ \"Хемус\" от км 48+800 до км 53+690 посока Варна е ограничено поради ремонтни дейности по виадукт при км 51+360. Движението се осъществява двупосочно в платното посока София. Срок 15.12.2018 г.АМ \"Струма\": няма ограничения.АМ \"Марица\": няма ограничения. АМ\"Черно море\": няма ограничения.АМ \"Люлин\":Област София:Движението по АМ \"Люлин\" в посока София от км 7+100 до км 12+860 е ограничено за всички МПС поради изтичане на кална маса и опасност от срутване на скална маса на пътното платно при км 9+600. Ограничението е от втори тунел \"Люлин\" до първи тунел \"Мало Бучино\", където движението на всички МПС се осъществява двупосочно в платното посока София - Перник. Скоростта на движение се ограничава до 50 км/ч. Срок 30.09.2018 г.ІІI. ВЪВЕДЕНИ ОГРАНИЧЕНИЯ ПО ОСНОВНИТЕ ПЪТНИ НАПРАВЛЕНИЯ:1. Проходи:- \"Върбишки\" - затворен за всички МПС. Срок: целогодишно;- \"Златишки\" - затворен за всички МПС. Срок: целогодишно;- \"Айтоски\" - отворен за всички МПС;- \"Котленски\" - отворен за всички МПС;- \"Обзорски\" - отворен за всички МПС;- \"Печинско\" - отворен за всички МПС;- \"Превала\" - отворен за всички МПС;- \"Предел\" - отворен за всички МПС;- \"Републиката\" - отворен за всички МПС;- \"Ришки\" - отворен за всички МПС;- \"Рожен\" - отворен за всички МПС;- \"Троянски\" - отворен за всички МПС;- \"Пампорово\" - забранен за МПС над 3,5 т. Срок: целогодишно;- \"Вратник\" - забранен за МПС над 10 т. Срок: целогодишно;- \"Дюлински\" - забранен за МПС над 3,5 т. Срок: целогодишно;- \"Петрохан\" - забранен за МПС над 12 т както и тегленето на ремаркета и полуремаркета. Срок целогодишно;- \"Твърдишки\" - забранен за МПС над 10 т. Срок: целогодишно;- \"Шипка\" - забранено е движението на МПС, предназначени за превоз на товари с технически допустима максимална масанад 12 т от категория N3, както и тегленето на ремаркета и полуремаркета с технически допустима максимална маса над 10 т от категория О4. Срок: целогодишно.", "date": "2018.09.08", "title": "Забрани за движение на ТИР-ове по пътищата и днес"}
{"url": "https://news.bg/culture/teodor-ushev-edin-tvorets-vinagi-tryabva-da-se-bori-sreshtu-politicheskata-sistema.html", "text": "Един творец винаги и с всички свои действия трябва да се бори срещу политическата система. Ако един творец е на власт, той спира да бъде творец. Хората на изкуството не трябва да припарват до политически постове, депутатски места и др. Те не са добри политици и никога няма да бъдат. Напротив - те са най-опасните политици и за това има много примери в световната история.С такава позиция известният аниматор, а и вече режисьор Теодор Ушев се обръща едновременно и към настоящето и към миналото.\"Творците трябва да имат гражданска и политическа позиция, но без да участват пряко в политиката. Щом веднъж преминат от другата страната на барикадата, те стават част от онези, срещу които се борят\", заяви Ушев.Новатор с оригинални идеи, майстор на плакатите, създател на изложби, Ушев представи на фестивала на изкуствата \"Аполония 2018\" с филма 8'19'', който обединява 6 късометражни филма по разкази на писателя Георги Господинов, реализирани от 6 различни екипа.Продукцията на БНТ, продължаваща точно 8 минути и 19 секунди, представя една история за края на света, видяна през призмата на личното преживяване на обикновения човек. Историите на героите показват, че \"краят на света е много лична работа\", а общият Апокалипсис е предшестван от разрушаването на света на отделния човек.Жанрът на лентата (филм омнибус) е изненадващ и рядко срещан в българското кино, тъй като обичайната нагласа на зрителя е за цялостен сюжет.Писателят Господинов е и съсценарист на всяка от кино новелите заедно с режисьорите. Една от тях - \"Кристин, която маха от влака\", разиграваща се на фона на пътуване до Варна, е режисьорския дебют на Ушев в игралното кино. Участват актьорите Ирмена Чичикова и Китодар Тодоров, с които той работи много успешно.Тъй като не е завършил кино, Ушев се учи от контактите си с хора, свързани с киното. Сред тях е великият чешки театрален и кино режисьор Иржи Менцел. \"Направих доста плакати за постановки на Менцел, някои от които още се играят. Наблюдавах го как работи с актьорите и се учех - забележителен опит, който си спомням и прилагам и досега\", признава аниматорът.Ушев развива разнообразни проекти, балансирайки умело между киното, театъра и изобразителното изкуство. Преминал през Художествената академия, графичния дизайн и медиите в България, той заминава за чужбина и стига до Националния филмов борд на Канада, номинация за \"Оскар\" и позицията на лектор на престижни международни конференции и уъркшопи за визуални изкуства.Ключова роля за работата му играе творческото сътрудничество и приятелство с писателя Георги Господинов, по чиито текстове са повечето от актуалните кинопродукции на Ушев. През септември 2019 г. той планира да завърши отдавна подготвяния среднометражен филм по романа на Господинов \"Физика на тъгата\".\"Сляпата Вайша\" и цената на успехаРежисьорът е популярен у нас и по света най-вече с номинираната \"Оскар\" анимация \"Сляпата Вайша\", който е и най-успешната му продукция за момента. Но \"Сляпата Вайша\" далеч не е първият филм на Теодор Ушев. Той е предшестван от 18 други кино продукции, които бележат художественото и творческо развитие на режисьора.Идеята за \"Вайша\" се заражда някак случайно, докато аниматорът е на почивка на Южното Черноморие и вече работи по други кино проекти с Георги Господинов. Филмът обаче изпреварва започнатите продукции и донася на Ушев световна слава.Режисьорът признава, че се е борил упорито за реализацията на \"Вайша\" и е снимал филма, без да получи хонорар. \"Направил съм много филми, отказвайки да ми бъде платено, защото съм вярвал в тези проекти и никога досега не съм сбъркал. Впоследствие те са се оказвали най-успешните. \"Сляпата Вайша\" също беше един от тези случаи\", разказва Ушев.Филмът е можел да бъде реализиран и в България, но процесът се е забавил твърде много и Ушев се е обърнал към Националния филмов борд на Канада.Въпреки постигнатото, Ушев запазва реална самооценка, осъзнавайки тънката граница между грандиозния успех и гръмкия провал. Той съветва младите творци и режисьори да не се главозамайват, когато постигнат успех, тъй като е виждал много таланти да се провалят заради лична суета и нереално висока самооценка. \"Приемете успеха като дар от съдбата, върху който трябва да продължавате да работите и надграждате\", препоръча Ушев.Режисьорът е запознат с превратностите на съдбата и обществените възприятия, които фаворизират или отхвърлят едни за сметка на други.\"Най-големите неуспехи често се оказват най-големите успехи. Понякога нещо, което не се е получило и не се харесва на никого, впоследствие се оказва творчески акт, който остава във времето и има влияние върху хората. След години този проект става много по-важен от някой, обрал всички награди по света. Това са превратностите на времето и на вкусовете, характерни за нашата работа\", обясни Ушев.Когато влезе в работен режим, той рисува по 18 часа на ден, като единствените му други занимания в тези периоди са 45-минутен сутрешен крос, ядене и сън.Творецът, властта и свободатаАниматорът и режисьор е известен противник на тоталитарния режим и порядки, характерни за миналото на България. Още като студент той се бори с ограниченията, които му налага системата, а успехите и признанията за таланта му по онова време му носят повече проблеми, отколкото похвали.\"Бях предложен за изключване от Художествената академия, защото спечелих конкурс за театрален плакат. Професорите ми много се разгневиха, когато научиха, че съм имал смелостта да участвам в подобен конкурс. Оказа, че студентите нямат право да участват в изложби по онова време\", разказва Ушев.\"Бях единственият студент, който се дипломира с отпечатани плакати и реални проекти, както и с всички награди, които бях спечелил. Преподавателите ми не харесаха това и ме обявиха за комерсиален\", спомня си той.Въпреки преживените перипетии, Ушев не таи лоши чувства към миналото. Той показа скъп спомен - картичката, с която печели конкурс на радио \"България\" в края на 90-те и тя му отваря пътя към Канада.Тоталитарното минало вдъхновява и една от бъдещите продукции на режисьора - \"Пумпал\" по романа на Владислав Тодоров. В лентата ще се видят множество социалистически паметници на Балканите, а Ушев отново обикаля тези места това лято.\"Гледам на тях като на художествени произведения, тотално изпразнени от съдържание. За щастие те вече не са тези църкви за потискане на свободомислието и на малкия човек. Тягостно чувство създава единствено фактът, че не са поддържани\", отбелязва той.\"Бях много ядосан, когато разрушиха Мавзолея, но не поради идеологически съображения. Той трябваше да стои там, за да помнят хората какво е било. В него можеше да бъде създаден един от най-добрите музеи на социализма, каквито има по цял свят, за да знаят по-младите какво се е случвало. Разрушаването му е като изтриване на паметта\", обясни Ушев.Режисьорът обаче е категоричен противник на смесването на изкуство и власт.\"Един творец винаги и с всички свои действия трябва да се бори срещу политическата система. Ако един творец е на власт, той спира да бъде творец. Хората на изкуството не трябва да припарват до политически постове, депутатски места и др. Те не са добри политици и никога няма да бъдат. Напротив - те са най-опасните политици и за това има много примери в световната история\", обясни Ушев.\"Творците трябва да имат гражданска и политическа позиция, но без да участват пряко в политиката. Щом веднъж преминат от другата страната на барикадата, те стават част от онези, срещу които се борят\", добави той.Бъдещи проектиЗаедно със своите колеги и приятели Владимир Люцканов и Георги Господинов, Ушев подготвя филм на историческа тематика, разказващ за Солунските атентати, с участието на много млади актьори. \"Искаме да дадем възможност на младите хора да се занимават със стойностни неща\", отбеляза Люцканов.Въпреки разнообразните проекти и роли в тях, в сърцето си Ушев остава плакатист. \"Правя филми, за да правя плакати за тях\", шегува се той.\"Аполония\" и духът на СозополТазгодишният фестивал на изкуствата \"Аполония\" отново превърна Созопол в културна столица на България, събирайки емблематични български творци от различни сфери на изкуството.Крайморският град с вековна история е все така цветен и симпатичен, изпълнен с живот заради фестивала и многобройните туристи от цял свят, дошли да се насладят на артистичната му атмосфера.Наред с чужденците по малките улички се срещат популярни лица от българския медиен и шоу бизнес - музиканти, писатели, режисьори, художници, журналисти и други. \"Созопол и фестивалът \"Аполония\" са хубаво място - благодарение на тях се срещат хора, които отдавна не са се срещали, но имат много спомени заедно\", отбеляза Ушев.На границата между ваканционния август и връщащия към работното ежедневие септември, фестивалът \"Аполония\" е и своеобразен артистичен завършек на туристическия сезон в града. След него голяма част от посетителите ще си тръгнат, а малкият град отново ще се завърне към тихото и спокойно ежедневие. До следващото лято.", "date": "2018.09.08", "title": "Теодор Ушев: Един творец винаги трябва да се бори срещу политическата система"}
{"url": "https://news.bg/regions/noviyat-asfalt-kray-svoge-mnogo-po-dobar-ot-stariya.html", "text": "Новият положен асфалт на пътя край Своге, при който , е много по-добър от стария.От днес започва полагането на шумящата пътна маркировка и до обяд тя ще бъде готова. Това обяви директор на дирекция Пътна инфраструктура инженер Михаил Рашков пред Нова тв.Инж. Рашков уточни, че рецептите на асфалтовата смес са различни, но не би искал да коментира повече, защото все още върви разследването на Националната следсветна служба (НСлС).Пътят и сцеплението на пътя са много по-добре отпреди, увери той.Проектантът на пътя е направил, така че да повтори нещата от стария път и именно затова стана фаталния инцидент край Своге, изрази съжаление инженерът.Задължение е на община Своге да изчисти тревистите растителности по пътя, посочи инж. Рашков.Проблемът с отводняването не е само в един участък , а е проблем на всички пътища, уточни той.Автоинструкторът Йонко Иванов коментира, че ако се оставят нещата така, все едно нищо не се е случило. Допуснати са няколко грешки и ако те не бъдат отстранени, в най-скоро време отново ще стане тежка катастрофа, изрази съжаление той.Има възможност мостът да бъде разширен с два метра и половина, изтъкна Иванов и добави, че задължително трябва да се изчисти и растителността по пътя, за да не пречи на видимостта на шофьорите.От АПИ отговориха на становището на Институт по пътна безопасност, от където ден преди инцидента бяха публикували мнение, че , въпреки скъпия ремонт. Констатациите за пътя Своге - София от организацията не са направени от лицензирани одитори по пътна безопасност, а на отделни личности, обявяващи се за експерти, информират от АПИ.Припомняме, след тежката катастрофа с автобус , в тази отсечка първо бяха извършени огледи, включително втори оглед с взимане на проби, след което започна ремонт на участъка., че забавянето на преасфалтирането не се дължи на действия на разследващите. От АПИ отложиха за кратко тази дейност заради очаквания дъжд.", "date": "2018.09.08", "title": "Новият асфалт край Своге - много по-добър от стария"}
{"url": "https://news.bg/politics/niska-bezrabotitsa-glad-za-kadri-i-palen-mandat-na-pravitelstvoto.html", "text": "Очакваме в понеделник коалиционният съвет да заседава по отношение оставките на тримата министри (Нанков, Московски и Радев - б.р.). Каквато постъпи в парламента, ще бъде гласувано. Всичко зависи от коалиционния съвет, защото има голяма подкрепа и към регионалния, и към транспортния министър. Това обяви председателят на 44-то Народно събрание Цвета Караянчева в ефира на Нова тв.Предсрочни парламентарни избори няма да има, предстои да бъде приет и бюджетът, увери Караянчева. Тя обясни че и има недостиг кадри и ниска безработица и правителството ще си изкара мандата.Тя обясни, че вече започна новата политическа кампания с декларациите, прочетени от парламентарните лидери и това е заявка за началото на предизборния сезон.\"Стига вече, спрете и работете\", призова шефът на парламента относно постоянните скандали, защото работата на управляващите е да бъдем конструктивни, да работим за нови политики и да се търси решение за хората.Надделява популизмът и затова не се получават нещата сред управляващите, изрази съжаление Караянчева. Не трябва да се стига до личностни нападки в Народното събрание и затова хората предпочитат да сменят канала на телевизора, обясни тя.Има голяма съпротива сред депутатите, заради , при който загинаха 17 души, а 21 бяха ранени. През настоящата седмица законът за поставяне на  ще влезе в дневния ред на Народното събрание и да бъде приет на второ четене, обясни Караянчева.Запитана има ли ропот и недоволство в Народното събрание относно оставките на тримата министри, Караянчева обясни, че по-голяма част от депутатите в парламента не са съгласни с подадени оставки, но всички са обединени в твърдението, че се понася някаква политическа отговорност в държавата.\"Лично аз не бих подкрепила оставките, защото знам, че те са хора на честта и са професионалисти\", защити министрите в оставка шефът на НС. Работи се много динамично в Народното събрание, но когато има много загубени човешки трагедии, е нещо много ужасно, изрази съжаление тя. Няма да се решат проблемите с оставките в държавата, но те са морален акт за поемане на някаква отговорност, подчерта Караянчева.Има следствени органи, които трябва да следят за качеството на асфалта и ако има виновни, то те трябва да бъдат наказани, призова председателят парламента и припомни редица други тежки катастрофи в страната през годините.\"Всички сме заложници на много фактори. Винаги е по-добре да има развита инфраструктура, която донякъде помага за органичаването на катастрофите\", посочи Караянчева.Тя оцени снимката на вицепремиера и министър на отбраната Красимир Каракачанов със синята каска като \"хитра\". Проблемът в една коалиция е комуникацията с хората, но на база коалиционната програма, сме поели ангажимент да се движим в една обща посока.\"Коалицията е динамична и няма как да вкараме коалицията от един коловоз в друг. Нашата цел е да управляваме заедно и заедно да вземаме решенията\", поясни Караянчев. Тя отбеляза, че мандатът ще издържи докрай.Караянчева постави оценка от \"добър 4\" на управляващата коалиция.Припомняме, от няколко дни напрежението в голямата коалиция отново се повиши, след  - Валентин Радев, Николай Нанков и Ивайло Московски - във връзка с , която отне живота на 17 души.На оставката остро се противопостави лидерът на НФСБ Валери Симеонов, тъй като те не са съгласувани с партньорите. На друга позиция е стои лидерът на \"Атака\" Волен Сидеров, който няма претенции към премиера Борисов., с което поставиха ултиматум на правителството да започне същностни реформи. Симеонов предупреждава, че може да оттегли подкрепата си и да излезе от управлението.заради оставките още в петък, а Каракачанов през цялото време призоваваше към диалог.Във тази връзка вчера в МС се проведе , на който стана ясно, че НФСБ няма да се оттеглят от управлението на страната - стабилността на държавата надделя над емоциите на патриотите. Кабинетът \"Борисов 3\" продължава в изпълнение на управленската програма.", "date": "2018.09.08", "title": "Ниска безработица, глад за кадри и пълен мандат на правителството"}
{"url": "https://news.bg/society/vaklin-prevarnah-se-v-plashilo.html", "text": "Няма как да съжалявам, че подадох сигнала срещу Иванчева, защото бях задължен да го направя. Превърнах се в плашило.Това обяви в ефира на bTV строителният бизнесмен Александър Ваклин, който е основен свидетел по делото срещу отстранения кмет на столичния район \"Младост\" Десислава Иванчева.Хората, с които работя са притеснени, чувстват се дискомфортно. Има редки случаи, в които индивиди застават със своята ясна позиция и я отстояват, обясни Ваклин и добави, че не всеки си позволява да застане срещу администрация.Службите в държавата застанаха много твърдо зад желанието ми да сигнализирам за корупция, те не вкараха политически елемент, а работиха целенасочено. Политици почти не познавам, изтъкна строителният бизнесмен.Нашият бизнес в строителството е такъв, че ние не ползваме държавни поръчки, каза още Ваклин и посочи, че няма никаква саморазправа, има искан подкуп.\"Не са преценили правилно. Не знам къде стоят иззетите пари, те са веществено доказателство - най-вероятно са в съда\", отбеляза Ваклин. Той изрази увереност във всичко, което каза, но дали отстраненият кмет Десислава Иванчева, нейната заместничка Биляна Петрова и бившия кмет на \"Младост\" Петко Дюлгеров ще бъде осъдени, ще реши съдът.Ако присъдата е оправдателна, решението би било удар срещу гражданското общество, но ще е сигнал и към администрацията, че могат да се позволяват своеволия в държавата, посочи Ваклин.Не ме вълнува дали тя ще бъде осъдена или не, защото моята съвест свършва дотам да сигнализирам съответните органи за корупция, каза още Ваклин и допълни, че хората грешно са разбрали, че \"той е много богат човек\".Александър Ваклин отрече всякакви информации, че познава Ветко и Маринела Арабаджиеви и отказа да коментира техния казус.\"Спя напълно спокойно, съвестта ми е чиста\", каза в заключение строителният бизнесмен.Припомняме,  като независим кандидат през ноември 2016 година. Тогава тя спечели 59.82% от вота на гласоподавателите.На 17 април  на бул. \"Васил Левски\" в центъра на София. В колата на кметицата бяха открити 70 000 лева, които тя взела като подкуп, според прокуратурата.Заедно с Иванчева беше задържана и заместничката ѝ в \"Младост\" Биляна Петрова. От ръцете на двете жени бяха взети натривки, така че да се определи дали те са имали контакт с маркираните банкноти. Сумата беше преброена пред тях.Действията на органите около ареста на Иванчева продължиха , което предизвика  относно начина, по който тя е задържана. Излязоха и твърдения на сподвижници на кметицата,  с натривките.Стана ясно и че Иванчева не е получила правото да извика адвокат в продължение на няколко часа.На 18 април шефът на Спецпрокуратурата . Тогава той заяви, че Десислава Иванчева е изнудвала \"в житейски смисъл\" и други хора. Тогава Гешев заяви също, че при ареста всички \"светнали като коледна елха\", визирайки натривките по ръцете на задържаните.Същият ден - 18 април се състоя и протест в защита на Иванчева. Пред сградата на Съдебната плата протестиращите заявиха, че , защото кметицата на столичния район \"Младост\" е избрана по легитимен начин от хората, а арестът ѝ бил политически.Междувременно стана ясно, че прокуратурата ще започне разследване за това . Малко по-късно обаче от пресцентъра на прокуратурата съобщиха, че  на действията на наблюдаващите прокурори и разследващите органи по досъдебното производство, по което обвиняема е кметицата.На 20 април  за кметицата. По време на съдебното заседание по разглеждането на мярката за неотклонение на Иванчева тя заяви, че не е взимала подкуп и не е пипала парите в колата. По думите ѝ .В крайна сметка съдът реши тримата задържани - Иванчева, заместничката ѝ Биляна Петрова и бившият кмет на района Петко Дюлгеров, .На 21 април председателят на Комисията за незаконно придобито имущество (КОНПИ) Пламен Георгиев заяви, че , както законът задължава.На 26 април Специализираният съд взе . Тогава съдът обърна внимание, че Иванчева системно е бавила преписки не само на Ваклин, но и на други инвеститори.На 27 април защитникът на Иванчева Марин Марковски заяви, че . Химическото вещество, което се използва за маркиране на пари, е пренесено върху ръцете на кметицата на столичния район \"Младост\" Десислава Иванчева. Самата Десислава Иванчева заяви, че случващото се е репресия.На 23 май, сряда,  на столичния район \"Младост\", след като стана ясно, че от килията си в ареста Иванчева е издала заповед за уволнението на заместник-кмета на \"Младост\" Румен Русев, който е един от основните свидетели срещу нея. Иванчева също така подписала от ареста, че .От прокуратурата тълкуват, че факта, че Иванчева иска да управлява общината, макар и да е задържана за постоянно, е опасен прецедент, както и предупреждение към свидетелствалите срещу нея хора от администрацията в \"Младост\". Наблюдаващите прокурори решиха, че уволнението на Русев е опит той да бъде притиснат, така че да оттегли показанията си.На заседанието на Спецсъда . Решението беше обжалвано пред Апелативният специализиран съд.Според кметицата на \"Младост\" кадровите ѝ решения са в синхрон със закона, а действията на прокуратурата целели \"политическото ѝ унищожение\". Иванчева заяви, че случващото се с нея е репресия.По думите ѝ няма доказателство, което да доказва, че те са виновни. \"Ние нямаме право да се защитим, а \", отбеляза Иванчева и добави, че това е политическа атака, която не трябва да бъде подкрепяна от съда.На заседанието на Апелативния специализиран съд на 31 май, четвъртък, магистратите, които трябваше да преценят дали Иванчева да бъде отстранена, , така че двете да се запознаят с материалите по делото, по което са подсъдими. Материалите били доста обемни, а чат от тях били и секретни.По време на заседанието Иванчева използва присъствието на медиите и отсече: \"Няма такава държава, няма такова правосъдие... Абсолютно е нагласено, както каза Марковски - Ако има правосъдие, ние сме китайци\".Кметицата също така поиска на нейно място в община \"Младост\" да се назначи досегашният ѝ пиар , който, по думите ѝ, ще продължи каузата \"Зелен Младост\".Междувременно обаче стана ясно, че след двучасов дебат  за изпълняващ длъжността районен кмет на \"Младост\".На 7 юни Специализираният апелативен съд  в район \"Младост\".На  болница.На  Иванчева. Аргументите на защитата бяха здравословните проблеми на задържаната - със щитовидната жлеза и хипофизата, както и наличието на микроаденом.На 1 август Иванчева бе заведена в  и на краката. В информация, публикувана от Петър Кърджилов, се споменава, че Иванчева има тумор на хипофизата. Предишният ден и нейната бивша заместничка - Биляна Петрова, е посетила болнично заведение.На на Иванчева.", "date": "2018.09.08", "title": "Ваклин: Превърнах се в плашило"}
{"url": "https://news.bg/regions/pochistvaneto-na-kabineta-da-se-reshi-ot-liderite-na-koalitsiya.html", "text": "Въпросът за \"почистването\" на кабинета трябва да се реши от лидерите на управляващата коалиция, отбеляза министърът на околната среда и водите Нено Димов пред bTV.Той посочи, че всеки министър в кабинета се стреми да изпълни програмата, с която е поел постa. Димов даде пример с Обединените патриоти, които са имали като предизборна програма повишаването на доходите.Той също е скептично настроен, че не би се променило нещо с  (Нанков, Радев и Московски - б.р.), защото според него проблемите не се решават с оставки.Нено Димов обясни, че поемането на подобна отговорност е важно в политиката, не трябва да има и обективност върху причините. На този етап нито следствието е приключило, нито са приключили проверките, каза ще той.По повод строителството по морето Димов отбеляза, че трябва да има общи устройствени планове, защото когато нищо не е забранено, всичко е позволено.\"Трябват ясни правила. Затова съм се амбицирал , който липсва повече от 10 г.\", обясни министър Нено Димов.Той изрази възхищението си, че България сега е много по-чиста отколкото преди 5-6 години. Димов обясни, че през първите години на кампанията \"Да изчистим България заедно\" са се събирали по 25-26 000 тона отпадъци.За миналата година обаче, те са били 5 тона, похвали се той.Министър Ненов Димов посочи, че Министерството на околната среда и водите помага по три начина на кампанията - финансиране закупуването на чували, ръкавици, гориво.От друга страна самият състав на министерството участва физически, поясни Димов и допълни, че последната помощ е отварянето на депата за отпадъци.", "date": "2018.09.08", "title": "\"Почистването\" на кабинета да се реши от лидерите на коалиция"}
{"url": "https://news.bg/politics/karakachanov-i-vmro-nyamat-pretentsii-za-ministerski-postove.html", "text": "Вицепремиерът и министър на отбраната Красимир Каракачанов коментира пред БТВ, че ВМРО няма претенции за министерски кресла. Дни преди втория Коалиционен съвет той посочи, че не се чувства обиден от факта, че премиерът Бойко Борисов не е съгласувал с него министерските оставки на Валентин Радев, Ивайло Московски и Николай Нанков.\"Право на министър-председателя, който е лидер на най-голямата партия в коалицията, е да си решава кадровите въпроси, както сметне за добре. Но вече е въпрос на дебат в Коалиционния съвет между ГЕРБ и Обединени патриоти. В България казваме \"Три пъти мери, веднъж режи\", защото веднъж, като отрежеш нещата не се получават после\", обясни Каракачанов.Вицепремиерът не пожела да даде лична позиция дали трябва да бъдат приети министерските оставки, защото според него напрежението би довело до разногласия в коалицията.Каракачанов добави, че не е съгласен с мнението на коалиционния си партньор Валери Симеонов, че Борисов управлява еднолично държавата.\"Валери Симеонов се базира на чл.6 от коалиционния договор между Обединени патриоти и ГЕРБ. Там пише, че смените с нови хора се обсъждат в Коалиционния съвет. Аз не смятам така, но това не ме накара да излизам по медиите и да давам излишен шум в системата\", добави министърът на отбраната.Красимир Каракачанов даде положителна оценка на управлението и на тримата министри в оставка и заяви, че не се страхува за поста си.\"Никой не се е родил министър и никой няма да бъде цял живот министър. Ако премиерът е недоволен от мен, ако моите коалиционни партньори са недоволни от мен, както се казва в казармата \"Ставам, сдавам и се уволнявам\", закани се Каракачанов.По думите му той би си подал сам оставката, ако не получи разбиране по отношение на модернизацията на армията. \"Не става дума за много пари - има-няма 200 млн лева. Но с тези пари можем да модернизираме сухопътните войски, да поддържаме хеликоптерите и бойната авиация, да увеличим заплатите на военнослужещите. Тези пари са смешни за бюджета на една държава, която реализира излишък от 2 млрд лева\", каза още той.Каракачанов.\"В политиката винаги ти е необходима каска, защото не знаеш кой и откъде ще започне да те обстрелва, но символът на синята каска е съвсем друг - тя символизира умиротворителните сили, които въдворяват ред и спокойствие в регионите, където има напрежение. Идеята да се появя с нея е да свалим напрежението и да започнем да говорим конструктивно\", допълни в заключение вицепремиерът.", "date": "2018.09.08", "title": "Каракачанов и ВМРО нямат претенции за министерски постове"}
{"url": "https://news.bg/int-politics/bivshiyat-savetnik-na-tramp-papadopolus-e-osaden-na-14-dni-zatvor.html", "text": "Бившият съветник на Тръмп, чиито забележки в лондонски пъб предизвикаха американското разследване за евентуално тайно споразумение с Русия, е осъден на 14 дни затвор, съобщава БиБиСи.31-годишният Джордж Пападопулос заяви пред съда във Вашингтон, че е \"патриот американец\", който е направил грешка, като е излъгал. Той се призна за виновен миналия октомври и е  за времето на срещите и предполагаеми контакти с Москва. Той е първият бивш помощник на Тръмп, арестуван в разследването за предполагаем заговор с Кремъл за намеса в изборите в САЩ през 2016 г.Американският президент Доналд Тръмп реагира в Туитър, като се шегува с цената на разследването срещу бившия си съветник.С присъдата Пападопулос получава и 12-месечно надзорно освобождаване, 200 часа обществено полезен труд и глоба от 9 500 долара. Той коментира пред съда, че \"целият му живот е обърнат с главата надолу\" и се надява \"за втори шанс\" и \"това разследване има глобални последици и истината има значение\".Роденият в Чикаго Пападопулус е анализатор на петрол в Лондон, преди да се присъедини към кампанията \"Тръмп\" през март 2016 г. като доброволен съветник по външната политика. Пападопулос скоро се свърза с мистериозен малтийски професор Джоузеф Мифсъд. Професорът казал на Пападопулос, че руснаците имали \"мръсотия\" за съперника на Тръмп Хилари Клинтън, под формата на \"хиляди имейли\".Младият политически помощник казва на Тръмп, тогава републикански кандидат за президент и на други членове на екипа, че може да организира среща с президента Владимир Путин преди изборите през ноември 2016 г.Изявление от миналата седмица преди самата присъда гласи: \"Докато някои от присъстващите отхвърлиха предложението на Джордж, г-н Тръмп кимна одобрително и отстъпи на г-н Сешънс, който като че ли хареса идеята и заяви, че кампанията трябва да разгледа този въпрос\".Пападопулос коментира в интервю пред СиЕнЕн, че Тръмп \"ми кимна по някакъв начин\" и \"нe отчете особено\" идеята за среща с руския лидер, но допълва, че тогавашния  \"е всъщност ентусиазиран\". Миналият ноември Сешънс свидетелства на Конгреса, че е \"отхвърлил\" предложението на Пападопулос.Извън съда, адвокатът на Пападопулос Томас Брийн коментира, че клиентът му е \"глупак\" и е действал \"глупаво\", лъжейки ФБР.Но адвокатът заяви, че \"президентът на Съединените щати възпрепятства това разследване повече, отколкото Пападопулос някога би могъл\". Тръмп е възпрепятствал разследването, като го е нарекъл \"лов на вещици\" и \"фалшиви новини\".", "date": "2018.09.08", "title": "Бившият съветник на Тръмп Пападополус е осъден на 14 дни затвор "}
{"url": "https://news.bg/crime/18-dushi-postradaha-sled-udar-na-tir-i-bus-na-patya-razgrad-blagoevo.html", "text": "18 души пострадаха след удар на ТИР и микробус на пътя Разград - Благоево, съобщават от ОД на МВР.Инцидентът е станал малко след 10,00 часа тази сутрин. Микробус \"Форд Транзит\" със силистренска регистрация и разградски ТИР са се ударили челно на един от завоите към местността \"Пчелина\", информира БНТ, позовавайки се на полицията.В управлявания от 57-годишния П.Ш. микробус са пътували 17 души - пенсионери от силистренското село Срацимир, които отивали на събор в поповското село Садина.При удара микробусът се е преобърнал в крайпътното дере. Всички 18 души, включително и водачът, са откарани в Многопрофилната болница за активно лечение в Разград. По информация на БНТ един човек е в кома, а други трима са с различни фрактури и наранявания.Водачът на тира, 48-годишният П.С. от Разград, е задържан.Няколко часа след катастрофата движението по път III -204 Разград -Благоево е възстановено.Междувременно от президентството съобщиха, че вицепрезидентът Илияна Йотова е посетила МБАЛ \"Св. Иван Рилски - Разград\", където са настанени 18-те пострадали. Пътниците в микробуса са пътували към Капански събор \"Здрав корен - жив дух\" в село Садина, община Попово. Тазгодишното издание на събора се провежда под патронажа на вицепрезидента. Йотова откри събора и се отправи към болницата в Разград веднага щом научи за инцидента.Припомняме, катастрофата на пътя край Своге, при която , също бе на завой.", "date": "2018.09.08", "title": "18 души пострадаха след удар на ТИР и бус на пътя Разград - Благоево"}
{"url": "https://news.bg/society/rozhdestvo-na-bogoroditsa-1.html", "text": "Рождество Богородично е един от трите големи празника в източноправославния календар, посветени на Божията майка и е сред 12-те най-големи религиозни празника в календара на църквата.Рождество на Пресвета Богородица, също Рождество Богородично, Малка Богородица или Рожен е църковен празник, посветен на рождението на Богородица.В календара на Българска православна църква празникът се отбелязва всяка година на 8 септември, в календара на Македонската православна църква и другите източноправославни църкви, които са по стария календар, празникът се чества на 21 септември.Според българските традиции Рождество на Пресвета Богородица се отбелязва предимно от жени, за да им помага Богородица в беда или тежка работа.Малка Богородица е един най-предпочитаните празници, на който се провеждат ежегодни събори из цяла България и Република Македония. Редица църкви и манастири празнуват патронен празник именно на този ден.Според обичаите стопанката на дома приготвя празнична пита. Тя не трябва да шие и тъче, за да не се разболеят децата в дома. Пресветата Дева Мария се родила в Галилейския град Назарет от праведни Иоаким и Анна. Иоаким е от царски род - рода на Давид. Анна - от свещенически род - рода на Аарон. Нямали деца и се молили на Бога за рожба.На един голям празник Иоаким отишъл в Иерусалим да принесе жертва. Там бил упрекнат от първосвещеника, че бил недостоен като бездетен да принася дар на Бога. Наскърбен, той отишъл в имението си, дето били стадата му, и се предал на пост и молитва четиридесет дни.Анна, като узнала причината за незавръщането му, разтъжена, усилила молитвата си.Господ изпълнил молбите им: благовестникът на Божиите тайни Архангел Гавриил известил на Иоаким, че ще им се роди преблагословена дъщеря, чрез която ще се благословят всички земни племена и ще бъде дарувано спасението на целия свят. Също известил и на Анна и й казал да иде в Иерусалим и при \"златните порти\" ще намери мъжа си, комуто е известено това.Отишла и точно там се срещнали и споделили радостта от ангеловото известие.Анна родила светата Девица, на която дали име Мариам, което се тълкува \"госпожа-надежда\". Родителите принесли жертва благодарствена, като помнели думите на Ангела.Православната църква приема, че на 9 декември станало зачатието на света Анна, а девет месеца по-късно се родила дъщеря й, която обрекли на Бог и по негова повеля нарекли Мария.\"Рождението ти, Богородице Дево, донесе радост на цялата вселена, защото из тебе изгря Слънцето на правдата - Христос, нашия Бог, Който развърза клетвата, даде благословение и, като унищожи смъртта, дари ни вечен живот.\"Ортодоксалната църква прославя Божията майка като пазителка на християнското семейство и покровителка на родилките и децата. Денят на нейното раждане - празникът Малка Богородица, е особено тачен предимно от жените, за да им помага светицата в беда и тежка работа, за да раждат леко и да са живи и здрави децата им.В нейна чест омесват и изпичат голяма Богородична пита , Богородичен хляб. Едно парче от нея се оставя за добитъка и се стрива в храната му, друго парче се нарича на къщата, за да я пази Богородица. В някои краища пазят това парче чак до четвъртия ден на Божията майка, когато е празникът Събор на Пресвета Богородица (26 декември).", "date": "2018.09.08", "title": "Рождество на Богородица"}
{"url": "https://news.bg/crime/gdbop-razbi-prestapna-grupa-za-proizvodstvo-i-razprostranenie-na-narkotitsi.html", "text": "ГДБОП неутрализир организирана престъпна група, занимавала се с разпространение, производство и отглеждане на наркотици.Операцията е проведена на територията на Бургаска област, след утвърден план от главния секретар на МВР гл.комисар Младен Маринов, и под прякото ръководство на Специализираната прокуратура. В нея са участвали служители на териториалния сектор \"Борба с организираната престъпност\" към ГДБОП-МВР в Бургас и колегите им от Отдел \"Наркотици\" при ГДБОП.В хода на полицейските действия са задържани 12 участници в групата. На четирима от тях - на възраст 37г., 39г., 28г. и 22г., е повдигнато обвинение и им е наложена мярка за неотклонение \"задържане под стража\".В рамките на операцията са претърсени жилища и ползвани от задържаните леки автомобили. Иззети са около 1 кг различни видове наркотични вещества - суха зелена тревна маса - канабис, метамфетамин, кокаин, хашиш.Открити са 48 растения от рода на конопа, 18 от които били отглеждани в специално оборудвано за целта помещение на къща. При претърсванията са иззети още - газово оръжие, ножове и палки, а в дома на лидера на групата са отркити 15 490 лв.По първоначални данни групата е действала от началото на тази година на територията на страната и Бургаска област. Установено е, че участниците са прибягвали до използването на насилствени методи - заплахи и побои, при осъществяване на престъпната си дейност.По случая е образувано досъдебно производство за извършено престъпление по, работата по което продължава под надзора на Специализираната прокуратура.", "date": "2018.09.08", "title": "ГДБОП разби престъпна група за производство и разпространение на наркотици"}
{"url": "https://news.bg/world/britanskata-politsiya-reagira-na-seriozen-intsident-v-tsentara-na-barnsli.html", "text": "Британската полиция съобщава, че реагира на \"сериозен инцидент\" в центъра на град Барнсли.Една жена с нож е ранила човек тази сутринта и е арестувана на автобусна спирка.\"Има голяма сериозно полицейско присъствие в центъра на Барнсли тази сутрин ... реагира се на сериозен инцидент ... Обществеността се призовава към бдителност\", пише в Туитър полицията на Южен Йоркшир.", "date": "2018.09.08", "title": "Британската полиция реагира на \"сериозен инцидент\" в центъра на Барнсли"}
{"url": "https://news.bg/int-politics/sasht-i-severna-evropa-obsazhdat-kak-da-vazpirat-rusiya.html", "text": "Военните лидери от Северна Европа и САЩ обсъждат на конференция в Осло планове за възпиране на Русия, 11 държави участват в срещата, съобщават от Пентагона, цитирани от ТАСС.Представители на европейските държави са военни лидери от Германия, Дания, Исландия, Латвия, Литва, Норвегия, Полша, Финландия, Швеция и Естония. \"Основната цел на конференцията е да се възпира руската агресия\", допълва Пентагона.Съединените щати са представени от командващия на Съвместните въоръжени сили на НАТО в Европа генерал Къртис Скапароти. \"Съединените щати и Норвегия имат дълга история на сътрудничество и ние оценяваме нашето партньорство\", коментира той.\"Целта на конференцията е да се улесни открития и честен диалог, за да се разшири сътрудничеството и да се подкрепи стабилността и мира в отговор на възникващите предизвикателства\", се казва в съобщението.", "date": "2018.09.08", "title": "САЩ и Северна Европа обсъждат как да възпират Русия"}
{"url": "https://news.bg/int-politics/tramp-zaplashi-kitay-s-oshte-267-miliarda-dolara.html", "text": "Президентът на САЩ Доналд Тръмп заплаши, че ще удари Пекин с мита за още 267 милиарда долара, което ще разшири нарастващата търговска война, като това е почти всичко, което САЩ внасят от Китай, съобщава \"Политико\".Тръмп коментира, че администрацията му е подготвена за нов кръг от мита и че е готов да ги наложи \"в кратък срок\".\"200-те милиарда долара, за които говорим, могат да се случат много скоро\", обясни Тръмп, посочвайки, че той може е и да е отворен за някакво решение, ако Пекин е готов да прави отстъпки. \"До известна степен ще зависи от Китай.\"\"Неми харесва да го кажа, но има още 267 милиарда долара, готови в кратък срок, ако искам. Това напълно променя уравнението\", коментира Тръмп.Митата за 267 милиарда долара стоки от Китай - в допълнение към приблизително 253 милиарда долара, които вече са наложени или предстоят - би означавало почти целия текущ внос от Китай да бъде уловен в кръстосания огън, включително потребителски стоки като мобилни телефони и телевизори.Заплахата на президента предизвика силна реакция от страна на индустриални групи и бизнеса , които вече търпят последствията на кръстосания огън в тази вражда с Пекин.\"Идеята, че президентът ще добави още 267 млрд. долара, е грубо безотговорно и вероятно незаконно. Въпреки че не можем да преценим потенциалната икономическа вреда на подобно решение, ние също така поставяме под въпрос дали администрацията е направила необходимото разследване на китайските политики и практики, за да оправдае такова ниво на тарифите\", коментира говорителят на \"Съвета на индустрията за информационни технологии\" Хосе Кастанеда.Главният икономически съветник на Белия дом Лари Кудлоу заяви, че администрацията ще продължи да разговаря с китайците, но досега Пекин отказва от исканията на САЩ.\"Ние искаме по-ниски бариери, знаете, нулеви тарифи, нулеви субсидии, спиране на кражбата на интелектуална собственост, спиране на трансфера на технологии, американците да притежават своите собствени компании. Исканията ни са от много месеци, досега не са удовлетворени\", коментира Кудлоу.", "date": "2018.09.08", "title": "Тръмп заплаши Китай с още 267 милиарда долара"}
