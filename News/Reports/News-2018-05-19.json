{"url": "https://news.bg/world/aktrisa-obvini-lyuk-beson-v-iznasilvane.html", "text": "Полицията в Париж започна разследване, след като актриса обвини френския филмов режисьор Люк Бесон в изнасилване, предаде France24.\"\", заяви пред АФП адвокатът му.  каза още той.Съдебните източници заявиха, че \", добавяйки, че полицията в Париж разследва обвинението срещу 59-годишния Бесон.Според жалбата, жената е пила чай, след което е припаднала. Източниците твърдят, че жалбоподателката е заявила, че е имала връзка с Бесон в продължение на около две години, заявявайки, че се чувствала задължена поради професионалната си връзка.Един източник, близък до разследването, каза, че режисьорът на \"Леон\" и \"Никита\" е извън страната и не е бил разпитан. Бесон е поредното известно лице, обвинено в изнасилване през последните години. ", "date": "2018.05.19", "title": "Актриса обвини Люк Бесон в изнасилване "}
{"url": "https://news.bg/bulgaria/joncheva-osadi-borisov-na-5000-leva.html", "text": "Депутатът от БСП и журналист Елена Йончева е осъдила премиера Бойко Борисов и ГЕРБ на 5000 лева по делото за уронване на престижа, предаде БНТ.Решението на Софийския районен съд е от 17 май и може да бъде обжалвано.\"По време на предизборната кампания, Бойко Борисов отправи към мен клевети и неистини, и поради тази причина го съдя за клевета\", заяви Йончева миналата годиналПо думите ѝ, Борисов е обяснявал, че държавата е платила за нейните филми и че се е възползвала от положението си до премиера г-н Сергей Станишев. Тя обясни, че никога не е кандидатствала за държавна субсидия или бюджет от БНТ.", "date": "2018.05.19", "title": "Йончева осъди Борисов на 5000 лева"}
{"url": "https://news.bg/world/nadzhib-razak-obvini-novite-vlasti-v-malayziya-v-kampaniya-sreshtu-nego.html", "text": "Бившият министър-председател на Малайзия Наджиб Разак разкритикува полицейските акции срещу него, предаде BBC. При тях бяха иззети стотици луксозни вещи и пари в брой от негови имоти. Адвокатът на Наджиб заяви, че клиентът му е \"много недоволен\".Акциите бяха свързани с разследвания на държавния фонд за развитие 1MDB, който създаде той. Милиарди долари не са отчетени от фонда. През 2015 г. той твърди, че е вкарал 700 милиона долара (517 милиона паунда), но е получил разрешение от властите.Отделно, президентът на Монголия призова новото правителство на Малайзия да разследва жестокото убийство през 2006 г. на монголски модел. Шааарубу Алтантуя, на 28 г., бе убита извън столицата Куала Лумпур. Тя е била любовница на близък сътрудник на Наджиб. Двама бивши полицейски служители бяха осъдени на смърт за убийството през 2015 година.Ако делото бъде отворено отново, това би могло да предизвика още неприятности за наскоро сваления премиер. Двамата офицери принадлежат към елитна единица, която защитава най-добрите депутати, включително тогавашният заместник-премиер. Той многократно заяви, че никога не е срещал модела и няма нищо общо с него, както и отхвърли обвиненията в корупция.Припомняме, че скандалите около бившите управляващи бяха една от причините те да загубят последните избори. Миналата седмица Махатхир Мохамад положи клетва като седмия премиер на Малайзия след зашеметяваща победа на опозицията срещу управляващата коалиция, която ръководи югоизточната азиатска държава през последните шест десетилетия.Мохамад е най-възрастният демократично избран лидер в света. ", "date": "2018.05.19", "title": "Наджиб Разак обвини новите власти в Малайзия в кампания срещу него"}
{"url": "https://news.bg/world/sauditska-arabiya-osvobodi-1000-etiopski-zatvornitsi.html", "text": "Саудитска Арабия се е съгласила да освободи от затвора 1000 граждани на Етиопия, които съдени за различни престъпления, съобщиха в събота представители на етиопските държавни медии, цитирани от \"Ройтерс\".Решението е взето по искане на етиопския премиер Аби Ахмед, който бе в Рияд на официално посещение тази седмица.Според агенцията сред задържаните са и 100 жени. Не се разкриват какви са обвиненията.Стотици хиляди граждани на Етиопия живеят в района на Персийския залив, предимно в Саудитска Арабия.Длъжностни лица в Рияд са в процес на депортиране на повече от 500 000 незаконни етнически мигранти. Досега 160 000 души са пристигнали в страната на Африканския рог.", "date": "2018.05.19", "title": "Саудитска Арабия освободи 1000 етиопски затворници "}
{"url": "https://news.bg/world/zaginali-i-raneni-pri-strelba-v-saarbryuken.html", "text": "Полицията в Югозападна Германия съобщи, че най-малко двама души са загинали при стрелба. Има данни и за няколко ранени. Това е станало в събота в западния германски град Саарбрюкен. Случилото се определя като домашен инцидент.Полицията заяви, че има заподозрян заподозрян, но не разкрива допълнителни подробности.Според някои източници, стрелецът е убил членове на семеуйството си, след което се е самоубил.Случилото се идва на фона на заплахата от терористични атаки в страната.Най-малко четирима души бяха убити и още 20 бяха ранени, след като кола се вряза в тълпата в западна Германия на 7 април. Според местните медии психично болен извърши атаката в Мюнстер.На Коледа през 2016 г. в Берлин Анис Амри, тунизиец търсещ убежище, с откраднат камион се вряза в тълпата купувачи и уби 11 души на базара.Властите също са докладвали многобройни случаи на осуетени терористични атаки през последните месеци. Полицията в Берлин заяви преди две седмици, че е задържала четирима мъже, свързани с Амри, по време на голямо спортно събитие в града.Въпреки засилените заплахи за сигурността, Германия бе по-скоро пощадена от атаки, които разтърсиха страни като Франция и Белгия през последните години. Повечето от тези нападения бяха извършени от европейски назначени от Даеш, терористична група Takfiri, която почти беше заличена в бившите бази на Ирак и Сирия.", "date": "2018.05.19", "title": "Загинали и ранени при стрелба в Саарбрюкен "}
{"url": "https://news.bg/bulgaria/dps-i-dost-se-sreshtnaha-v-dzhebel.html", "text": "Не само ДПС, но и ДОСТ почете годишнината от събитията преди 29 години в Джебел. Това съобщиха от пресцентъра на партията. Днес Джебел отбелязва героичните събития от 19-ти май 1989 година, когато хиляди джебелчани излизат на протест срещу комунистическия режим на Тодор Живков и преименуване. Както News.bg съобщи по-рано, лидерът на ДПС Мустафа Карадайъ говори на площада пред 10 000 души, като за пореден път се обяви срещу разделението на хората по етнос и религия. Специални гости бяха посланикът и генералният консул на Турция. Годишнината от Възродителния процес почете и партията на Лютви Местан.  От ДОСТ обвиниха ДПС в опити да провали тяхното събитие. \"се казва в съобщението до медиите. Също така се осъждат и опитите партията на Доган да присвои събитията като свои. \"пишат от ДОСТ. Местан е провел събрание с актива на ДОСТ. По думите му, протестите са били не само в името на името, езика, вярата и културата, но и за демокрацията в България.\" е казал още той. ", "date": "2018.05.19", "title": "ДПС и ДОСТ се \"срещнаха\" в Джебел "}
{"url": "https://news.bg/bulgaria/rumen-radev-podnese-saboleznovaniya-na-kubinskiya-si-kolega.html", "text": "Президентът Румен Радев поднесе съболезнования на кубинския и колега Мигел Диас-Канел по повод самолетната катастрофа, отнела живота на над 100 души.Държавният глава на България изрази съпричастност и съчувствие от името на сънародниците ни към семействата и близките на жертвите в катастрофата. Радев пожела бързо възстановяване на пострадалите и ранените.Припомняме, пътнически самолет се разби до Хавана на 18 май.", "date": "2018.05.19", "title": "Румен Радев поднесе съболезнования на кубинския си колега"}
{"url": "https://news.bg/world/erdogan-sravni-deystviyata-na-izrael-v-gaza-s-natsistkoto-presledvane-na-evrei.html", "text": "Президентът на Турция Реджеп Ердоган сравни действията на Израел в Газа с нацисткото преследване на евреи, съобщават медии.По искане на Ердоган вчера се проведе извънредна среща на Организацията за ислямско сътрудничество във връзка с кръвопролитията в Ивицата Газа в понеделник. Израелската армия уби 60 палестинци по време на протести на границата с Газа, които съвпаднаха с откриването на американското посолство в Йерусалим.Организацията за ислямско сътрудничество осъди действията на Израел. Ердоган, който е ротационен председател на организацията, обяви, че Израел извършва жестокости, насилие и държавен терор. Той сравни действията на Израел срещу палестинците с нацисткото преследване на евреи.Децата на тези, които бяха измъчвани в концентрационните лагери по време на Втората световна война, сега атакуват палестинци с методи, които ще засрамят нацистите, каза той пред мюсюлмански лидери.Ердоган също атакува САЩ, че подкрепят \"окупационните и сегрегационни политики\" на Израел.Според него Вашингтон има \"палестинска кръв по ръцете си\".Организацията заклейми използваното от Израел насилие срещу палестинците като \"дивашки престъпления\", които са извършени с \"подкрепата на американската администрация, включително чрез защита на израелската окупация в Съвета за сигурност на ООН от поемане на отговорност\".Ердоган отзова посланика си от Израел и изгони израелския посланик.Турският лидер настоя за разполагане на международни миротворчески сили, които да осигуряват защитата на палестинците.", "date": "2018.05.19", "title": "Ердоган сравни действията на Израел в Газа с нацисткото преследване на евреи"}
{"url": "https://news.bg/bulgaria/vlakat-sofiya-burgas-avarira-kray-verinsko.html", "text": "Влакът София - Бургас аварира сутринта на 19 май. Бързият влак аварирал на гара Веринско, същи Нова.Локомотивът на влака започнал да дими. Машинистите информирали, че локомотивът е претърпял ремонт скоро.Избухването на пожар е било предотвратено от светкавичната реакция на машинистите.Друга машина стигнала до гарата, за да може влакът да продължи по маршрут. БНР обаче информират, че към момента закъснението е над 100 минути.", "date": "2018.05.19", "title": "Влакът София - Бургас аварира край Веринско"}
{"url": "https://news.bg/disasters/atentat-v-afganistan-ubi-8-dushi.html", "text": "Най-малко осем души бяха убити при поредица от бомбени експлозии по време на крикет мач в източната част на провинция Нгангар в Афганистан, съобщи \"Алджазира\".Атаката е станала, когато стотици хора присъствали на крикет стадиона \"Спингхар\" в столицата на провинцията - Джалалабад. Последователно избухнали три бомби.Най-малко 45 души са били ранени при взрива, информира Ататулхал Коджани, говорителят на губернатора. Организаторът на мача Хедаятула Захир е също сред мъртвите.Афганистанският президент Ашраф Гани категорично осъди атаката.\"Терористите не престанаха да убиват нашите хора дори през свещения месец Рамадан ... чрез терористичната атака в пълен спортен стадион, отново се доказа, че атаките не са обвързани с никакво вероизповедание или религия и те са враг на човечеството \", заяви Гани.", "date": "2018.05.19", "title": "Атентат в Афганистан уби 8 души"}
{"url": "https://news.bg/world/opozitsiyata-v-gartsiya-othvarlya-predlozhenoto-ime-ilindenska-makedoniya.html", "text": "Опозиционните партии в Гърция единодушно отхвърлиха предложението на Скопие да приеме името \"Република Илинденска Македония\" като компромисно решение на дългогодишния спор, информира Greek Reporter.Докато премиерът Алексис Ципрас телефонира на политическите лидери и президента Прокопис Павлопулос, за да ги осведоми за преговорите с Македония, опозицията изрази опасения, че предложението е иредентистко, тъй като има териториални претенции към Гърция.Въпреки че няма официална реакция от правителството за предложението, гръцки медии съобщават, че Ципрас сериозно го обмисля.\"\", се казва в съобщение на основната опозиционна партия \"Нова Демокрация\".В съобщението се допълва, че Илинден \"потвърждава и засилва иредентизма на Скопие. Предложението дори е неприемливо и за обсъждане\".Гръцкият политик Фофи Генимата, лидер на центристкото \"Движение за промяна\", описа предложението като \"образец за връщане към иредентизъм\" и поиска уверения от гръцкото правителство, че не е започнало преговори в този контекст.Лидерът на Съюз на центристите Василис Левентис заяви, че е против всяко предложено име, което включва \"Македония\", докато председателят на Комунистическата партия Димитрис Куцумбас подчерта, че предложението е \"най-лошото от всички възможни опции\".", "date": "2018.05.19", "title": "Опозицията в Гърция отхвърля предложеното име Илинденска Македония"}
{"url": "https://news.bg/crime/stotitsi-protestiraha-sreshtu-dobiv-na-mramor.html", "text": "Стотици жители на пловдивските села Белащица, Марково, Браниполе, Брестник и Гълъбово протестираха срещу разширяване на каменна кариера, съобщи \"24 часа\".Над 300 души негодуваха срещу инвестиционните намерения на концесионера \"Холсим кариерни материали Пловдив\" АД\".Дружеството се занимава с добив на мрамор в региона. Компанията иска да разшири терена за работа с 50 дка за още 25 г. Проблемът е, че теренът се намира на едва 870 м от най-близките къщи.Потенциална опасност в това виждат и от РЗИ-Пловдив. Протестиращите искат да се проведе проверка на работата на концесионера заради високите нива на запрашаване, постоянен шум от взривовете и необратимите последствия за природата.Дори кметът на Белащица - Цветанка Читакова настоява да се ограничи скоростта на тежките камиони. Тя иска и поставянето на легнали полицаи и да се увеличи броят на патрулките по трасето.", "date": "2018.05.19", "title": "Стотици протестираха срещу добив на мрамор"}
{"url": "https://news.bg/politics/rumen-petkov-e-noviyat-lider-na-abv.html", "text": "Румен Петков бе избран за лидер на политическата формация АБВ. Третият редовен конгрес на ПП АБВ избра Петков за председател на партията.Той получи гласовете на 579 души от общо 591 делегати на форума, които имат право да гласуват.Конгресът на АБВ излъчи нов състав на Националния съвет на партията от 99 души. Избрани бяха и 15 души от състава на Изпълнително то бюро, което ще бъде допълнено до 21 души.Припомняме, по-рано стана ясно, че Константин Проданов се оттегля от поста си на председател на партията. Той изтъкна като причина факта, че всеки войник трябва да бъде използван там, където би бил най-полезен.", "date": "2018.05.19", "title": "Румен Петков е новият лидер на АБВ"}
{"url": "https://news.bg/bulgaria/porozhanov-otpuska-na-rozoproizvoditelite-darzhavni-pari-po-de-minimis.html", "text": "Министърът на земеделието, храните и горите Румен Порожанов проведе в Карлово среща с розопроизводителите и кметовете от региона. Той обеща държавна помощ \"де минимис\" за регистрираните производители, претърпели загуби.Причина за срещата станаха протестите на розопроизводителите, които блокираха пътя, заради ниските изкупни цени.\"Държавата няма как да изкупи розовия цвят, нито пък да влияе на цените. И без протест на пътищата щях да дойда\", заяви земеделският министър.От думите му стана ясно, че ще се работи в посока приемане на Закон за розата, който да регламентира процеса от посадъчния материал до преработката в дестилериите.\"Ясно трябва да разграничим коректните дестилерии от тези, които работят с вносна суровина. Необходимо е в бърз порядък да се приеме този закон\", обясни Порожанов.Към момента се наблюдавали практики от страна на некоректни производители да използват суровини от Иран, Турция и Тунис и да ги сместват с българско розово масло. Така те компрометирали качеството и марката на продукта на световните пазари.Според Порожанов тези практики заедно с увеличените розови насаждения с по 10% годишно води и до намалението на изкупните цени.", "date": "2018.05.19", "title": "Порожанов отпуска на розопроизводителите държавни пари по \"де минимис\""}
{"url": "https://news.bg/politics/konstantin-prodanov-iska-da-se-ottegli-kato-lider-na-abv.html", "text": "Председателят на АБВ Константин Проданов иска да се оттегли от лидерската позиция. Той заяви, че няма отново да се кандидатира за поста. Според него обстоятелствата налагат по-агресивна политика от страна на политическото движение.Проданов вижда като проблем това, че не само в България, а и по света става популярен модел на нарастваща агресия, поляризацията в политиката, търсене на популярност чрез налагане на скандал като практика.\"АБВ няма да слезе на това ниво, ние ще останем гласа на разума на фона на общия крясък! Въпреки това очевидно е, че обстоятелствата налагат нова тактика на бойното поле, в каквото се превръща политиката край нас\", категоричен е Проданов.Партията обаче няма да гледа безучастно, стана ясно от думите му. \"Стига сме обръщали и другата страна! Необходим е нов стил на поведение, по-радикално, по-настъпателно, с акцент повече върху политическото и националното говорене, по-достъпно, излизане извън рамките на тесните идеологически и експертни послания. Поведение, способно да отбива ударите под кръста. По време на военни действия всеки един войник трябва да бъде използван там, където има най-голямо КПД, за да бъде доведена борбата до победоносен край. От картечаря не става добър авиатор, а танкистът не може да се превъплъти в свързочник\", обясни лидерът на АБВ.По думите му отчетно-изборния конгрес на АБВ и изтичащите мандати на ръководните органи на партията предоставят отлична възможност за пренареждане и обновяване на управленския екип, включително на ниво председател.\"Аз декларирам, че няма да поставям кандидатурата си за председател за следващ мандат, но оставам на разположение като член на националния съвет, ако бъда избран. Вярвам, че това ще даде възможност на АБВ да сформира лидерски екип, който да бъде адекватен на променената политическа реалност и очакваните предизвикателства, а всеки един от нас да влезе в това качество, в което ще е най-полезен и на партията, и на България\", каза в заключение Проданов.", "date": "2018.05.19", "title": "Константин Проданов иска да се оттегли като лидер на АБВ"}
{"url": "https://news.bg/crime/obviniha-pedofila-bludstval-s-detsa-v-stolichno-uchilishte.html", "text": "Срещу мъжът, задържан за блудство с две деца в столичното училище, вече е повдигнато обвинение. Към момента той е в ареста за до 72 часа. Това стана ясно на брифинг в Съдебната палата на административния ръководител на Софийска градска прокуратура Емилия Русинова, съобщи \"24 часа\".Ако бъде признат за виновен, според Наказателният кодекс за това престъпление той може да бъде осъден на затвор от 5 до 20 години.Стана ясно още, че децата са разпитани в \"синя стая\" с участието на психолог и пред съдия.Припомняме, мъжът беше задържан още на 18 май, веднага след като родителите на пострадалите деца отиват сутринта в училището и правят скандал. Той е работил в близката будка до училището. По първоначална информация той е причакал децата в тоалетната в училището.Предстои на 20 май прокуратурата да поиска от съда на мъжа да бъде наложена най-тежката мярка за неотклонение - \"задържане под стража\".В качеството си на обвиняем лицето не е давало обяснения, заяви Русинова. Той обаче е признал вината си, но по различен начин представя случилото се.Директорът на СДВР Ивайло Иванов също коментира случая. По думите му стана ясно, че лицето има стари криминални регистрации за престъпления като кражби.Мъжът е имал регламентиран достъп до училището, защото е имал е договорни отношения с фирма, която извършва доставки в учебното заведение.", "date": "2018.05.19", "title": "Обвиниха педофила, блудствал с деца в столично училище"}
{"url": "https://news.bg/crime/katastrofa-ogranichi-dvizhenieto-po-patya-pernik-sofiya.html", "text": "Временно движението по пътя Перник - София е ограничено. Причина за нередностите е катастрофа станала в участъка след село Драгичево в посока София.Към момента движението се осъществява в едната лента.Пътна полиция регулира трафика на място.", "date": "2018.05.19", "title": "Катастрофа ограничи движението по пътя Перник - София"}
{"url": "https://news.bg/world/ubiti-i-raneni-pri-ataka-v-tsarkva-v-chechnya.html", "text": "Лидерът на Чечня Рамзан Кадиров съобщи, че четирима терористи, които нападнаха православна църква в предимно мюсюлманската руска провинция, са били убити от силите за сигурност.Един полицай е загинал при престрелката, предаде ТАСС. Съобщава се и за ранени.Нападателите са се опитали да вземат заложници в залата в църквата \"Архангел Михаил\" в събота.Кадиров лично е ръководил специална операция, в която са били ликвидирани нападателите.Предишни атаки в Чечения също са били свързани с радикални ислямистки бунтовници.Кремъл разчита на Кадиров да стабилизира Чечения след две сепаратистки войни. Той използва щедри федерални субсидии и силите за сигурност, за да смаже ислямисткия бунт, но в района все още се случват сблъсъци.", "date": "2018.05.19", "title": "Убити и ранени при атака в църква в Чечня "}
{"url": "https://news.bg/bulgaria/karadaya-tezi-koito-razdelyat-nyamat-myasto-pod-znamenata-na-demokratsiyata.html", "text": "Срещу разделението на хората по етнос и религия и за толерантността се обяви лидерът на ДПС Мустафа Карадайъ в словото си в Джебел. Това съобщиха от пресцентъра на ДПС.Това заявитой пред събралите се над 10 000 души на площада в Джебел за отбелязването на 29-та годишнина от трагичните събития по време на т. нар. \"възродителен процес\".Присъстваха още заместници, депутати, кметове и членове на ДПС, както и турският посланик Хасан Улусой, генералният консул в Пловдив Хюсеин Ергани и други турски дипломати.\", с този призив Мустафа Карадайъ се обърна към всички на площада. \", каза още той, като за пореден път повдигна тази тема в изказванията си. Председателят на ДПС и активисти поднесоха цветя пред чешмата, изградена в памет на жертвите в центъра на града. ", "date": "2018.05.19", "title": "Карадайъ: Тези, които разделят, нямат място под знамената на демокрацията"}
{"url": "https://news.bg/crime/mvr-s-preventsiya-sreshtu-gradushka.html", "text": "От Министерство на вътрешните работи информираха, че са предприели необходимите превантивни действия с оглед навременна реакция при евентуални резки метеорологични промени.От МВР информират, че към момента няма информация за застрашени от проливни валежи райони и опасност за хората в страната.Организацията е с цел превантивни мерки при евентуално лошо време. Следи се непрекъснато прогнозата за времето, поддържа се постоянна връзка с Националния институт по метеорология и хидрология към БАН и Изпълнителната дирекция борба с градушките, доуточняват от ведомството.Осъществена е координация с областните дирекции на МВР и областните управители. В Главна дирекция \"Пожарна безопасност и защита на населението\" се събира информация от цялата страна. С особено внимание се следят евентуални симптоми на поява на буря \"супер клетка\" от която пострадаха жителите на Плевен и село Гривица.", "date": "2018.05.19", "title": "МВР с превенция срещу градушка"}
{"url": "https://news.bg/bulgaria/vazstanoveno-e-dvizhenieto-po-patya-pernik-sofiya.html", "text": "Възстановено е движението по път I-1 Перник - София след с. Драгичево в посока София.Това съобщиха от пресцентъра на АПИ.Временно движението се осъществявше а в една лента заради катастрофа, при която е загинал един човек.Установяват се причините за произществието", "date": "2018.05.19", "title": "Възстановено е движението по пътя Перник - София"}
{"url": "https://news.bg/world/putin-ruskite-sili-shte-se-sdobiyat-s-novi-yadreni-orazhiya-do-nyakolko-godini.html", "text": "Президентът на Русия Владимир Путин заяви, че руските въоръжени сили ще започнат да получават нови ядрени оръжия през следващите няколко години, информира \"Ройтерс\".На среща в Сочи Путин подчерта, че доставката на ново свръхзвуково оръжие \"Авангард\" ще започне през следващата година, а новата междуконтинентална балистична ракета \"Сармат\" ще влезе на въоръжение през 2020 г.\"Авангард\" и \"Сармат\" са сред няколко оръжия от новия ядрен арсенал на Путин, които бяха представени в негова реч през март. Руският лидер подчерта, че тези оръжия не могат да бъдат прихванати. Сред новите попълнения са и крилата ракета с ядрена бойна глава и подводен дрон, който е предназначен за поразяване на крайбрежни обекти с ядрено оръжие.По думите на руския лидер \"Авангард\" е с междуконтинентален обсег на действие и може да лети в атмосферата 20 пъти по-бързо от скоростта на звука. Той допълни, че оръжието може да променя курса и височината си при полета, което означава, че не може да бъде свалена от вражески прехващачи. Също така ракетата е разработена с нови материали, които отстояват на температура 2000 градуса по Целзий.Според Путин оръжието е като метеорит, като огнено кълбо.Държавният глава разкри още, че свръхзвукова ракета \"Кинжал\" и лазерно оръжие са влезли на въоръжение в армейски звена в Южния военен окръг на Русия.", "date": "2018.05.19", "title": "Путин: Руските сили ще се сдобият с нови ядрени оръжия до няколко години"}
{"url": "https://news.bg/press/bsp-vnese-podpiska-sreshtu-sdelkata-za-chez-borisov-provede-dvustranni-sreshti-s-liderite-na-zapadnite-balkani-ne-mozhe-da-ima-individualni-dogovori-s-toplofikatsiya.html", "text": "Съботните вестници информират за подписката на БСП за спиране на сделката между чешката ЧЕЗ и българското дружество \"Инерком\".\"Комисията за ЧЕЗ има добър резултат и не е ялова. Правителството е знаело, че има такава сделка. Нашата позиция е, че държавата трябва да се намеси. \"Инерком\" не отговаря за изискванията в това да имаш определен дял и определен капитал\", аргументира се Нинова. Тя смята, че в резултат на работата на комисията е променен законът за енергетиката и държавата вече има по-голям контрол върху бъдещи сделки. (бел. ред. законът, който позволи на КЕВР да се произнася по такива сделки, е с вносител \"Обединените патриоти\")... Лидерът на левицата поиска и оставката на управителя на Българската банка за развитие Стоян Мавродиев, тъй като оттам са обещали подкрепа на \"Инерком\" в изпратено писмо до собственика Гинка Върбакова, но са отказали да го покажат на депутатите...\" - в. \"Дневник\".\"Случаят с продажбата на ЧЕЗ е нагледен пример за начина, по който работят институциите. Работата на службите също е пример за това. Тогава какъв е смисълът да финансираме тези служби, при положение че не сме получили информация за това кой стои зад тази сделка и откъде идва финансирането. Това заяви председателят на временната комисия за ЧЕЗ Жельо Бойчев (БСП) от парламентарната трибуна.След два часа дебат вчера Народното събрание (НС) прие почти единодушно доклада на временната комисия за ЧЕЗ, макар повечето от депутатите да не одобриха нейната работа. \"За\" гласуваха 148 души, а други 26 се въздържаха. Нито един от народните представители не гласува против. Временната комисия и службите изчистиха името на собственичката на \"Инерком\" Гинка Върбакова. \"Остава да поискаме становище на Светия синод и можем да я канонизираме\", коментира Пламен Христов от \"Воля\" и добави, че накрая \"всички ще плеснем с ръце и ще се прегърнем\". От БСП обаче заявиха, че \"Инерком\" няма капацитет да управлява дружество като ЧЕЗ, а не се знае и с какви пари ще купят електроразпределителното предприятие. Като хабене на време и излишен разход на средства определи работата на комисията Рамадан Аталай от ДПС. Според него докладът за работата на комисията е манипулативен, а изводите и препоръките от него - твърде спорни. Председателят на енергийната комисия в НС Делян Добрев (ГЕРБ) заяви, че ще подкрепи документа, но с особено мнение. \"Нямаше смисъл от тази комисия, но ние ви подкрепихме в създаването й и в избора на председател. Тя излезе ялова\", заяви той...\" - в. \"Сега\".\"Председателят на БСП Корнелия Нинова си позволи да излъже българските граждани. Това каза на брифинг в парламента Галя Василева от ГЕРБ по повод интервю на Нинова в национална медия тази сутрин. Днес БСП внесе в КЕВР национална гражданска подписка с искане държавата да спре сделката за ЧЕЗ. По думите на Василева в ефир Нинова е заявила, че подписите са събирани само в райони, в които оперира ЧЕЗ. В доказателство на противното от ГЕРБ показаха снимки, на които се вижда, че представители на БСП събират подписи в градовете Велико Търново, Русе, Габрово, Хасково, Стара Загора, Пловдив, Брацигово, Пещера, в които работят дружествата Енерго-Про и EVN, предава БТА. Председателят на Подкомисията за наблюдение на дейността на КЕВР Валентин Николов от ГЕРБ посочи, че следващата седмица комисията ще обсъжда какви да са критериите, по които да бъде осъществена промяната в Закона за енергетиката във връзка с възможността КЕВР да се произнася по казуси като сделката с ЧЕЗ. Николов уточни, че към момента такива критерии не са разписани. Ще търсим смислени решения, които да удовлетворяват обществото и енергетиката, защото всяко едно действие може да породи абсолютно негативно противодействие от гледна точка на арбитражите и да ощетим потребителите, вместо да им помогнем, коментира Николов. За съжаление пак се стига до пиар акции и неща, които не създават продукт и добавена стойност, каза още той по отношение на действията на БСП...\" - в. \"24 часа\".Отзвукът от европейската среща в София перспективата на Балканите също е сред водещите теми.\"Българският премиер настоява, че стабилността и мирът на Балканите \"са много крехки\" и че Европейският съюз не бива да оставя геополитически вакуум. \"Ако нещо се случи на Балканите, Русия и Турция, както и САЩ, няма да се поколебаят да се намесят\", казва той и добавя специално че, \"Русия без колебание ще изпрати изтребителите\". Това разказва изданието Euobserver от София, където в петък сутринта министър-председателят Бойко Борисов е разговарял с група журналисти в Национални дворец на културата. Описвайки геополитическата ситуация той твърди, че газови проекти, \"ще имат въздържаща сила\" спрямо дестабилизация от външни фактори и че \"Русия, Европа и САЩ ще имат дялове тук\". Той подкрепя разширяването на Европейския съюз на Балканите, но и признава, че ЕС си има \"много строги правила\" по въпроса, поради което страните от района не могат да очакват бърз напредък. \"Не съм най-добрият дипломат\", казва още импозантният български премиер, допълва изданието, но понякога му се налага да използва уменията си да ръководи българското европредседателство. Той определя като успех току що приключилата среща на върха, която нарича \"емоционална и важна за Западните Балкани. Борисов описва, че \"до вчера лидерите дори не се познаваха много добре\" и че по време на дискусиите имало \"много емоционална\" размяна на думи между френския президент Еманюел Макрон и холандския премиер Марк Рюте, от една страна, и албанския премиер Еди Рама, от друга. В разговора били отправени критики за това как Албания се бори с организираната престъпност и корупцията, поради което е притеснително сега да се започват преговори със страната за членство...\" - в. \"Дневник\".\"Опасения заради върховенството на закона и корупцията плюс умора от разширяването доведоха до това, че шестте страни не получиха много от срещата на върха в София. Продължавайте да чакате на опашката, но не очаквайте вратата да се отвори скоро. Това беше посланието, отправено вчера към шест балкански държави, надяващи се да се присъединят към ЕС. Шестте бяха поканени на срещата на държавните и правителствените ръководители от ЕС в София като жест, с който да бъде потвърден техният път към членство в ЕС. Вместо това на срещата на върха изпъкнаха разделенията за това дали блокът може да се справи с по-нататъшно разширяване в обозримо бъдеще или не. ЕС има голямо желание да предложи стимули на шестте държави предвид тревогата от възможна нестабилност и нарастващата роля на Русия в региона. Комисарят по разширяването Йоханес Хан неколкократно е казвал, че ЕС би трябвало да \"изнася стабилност\" в региона, за да избегне \"внасянето на нестабилност\".\" - в. \"Дневник\".\"Като \"важна\" и \"историческа\" - така определи срещата ЕС - Западни Балкани, която се проведе в София преди ден, министърът за Българското председателство на Съвета на ЕС Лиляна Павлова в \"Панорама\" пред БНТ. Всеки дойде със своите очаквания, със своите приоритети, всеки вижда резултатите от своята гледна точка, обясни Павлова и допълни, че може да обобщи резултатите в няколко категории с по една дума. \"За българските граждани е първото ми обобщение - самочувствие. За българите, за България това е самочувствие, че сме достоен пълноправен член на ЕС, че нашия глас има значение и ни чуват. За правителството - безспорно признание за правителството и лично за премиера Борисов. За Западните Балкани това е надежда и оптимизъм за техния път напред. За лидерите - обединение. Лидерите си тръгнаха от София по-обединени.\" Министър Павлова обясни, че срещата ЕС - Западни Балкани е имала една много важна цел - да се препотвърди европейската перспектива и по думите ѝ тя е \"категорично препотвърдена от 28-те\". \"Първият пробив, първият успех е това, че всички заедно бяхме на една маса, говорихме обсъждахме - за едни имаше възстановяване на диалога, за други - отворихме диалога и започнаха да си говорят.\" Тя припомни, че само преди година темата за интеграцията на Западните Балкани не е присъствала в дневния ред на Европа...\" - в. \"Труд\".\"Безспорен успех на срещата на върха ЕС - Западни Балкани е, че се състоя в София, 15 години след Солунския процес. Не беше добре, че заключителният документ беше подписан само от лидерите на държавите членки и някак между другото беше подкрепен от останалите лидери на страните от Западните Балкани. Така вицепрезидентът Илияна Йотова коментира пред журналисти в Прага, където е на посещение по повод Деня на българската просвета и култура и на славянската писменост, форума в българската столица на 17 май. Подкрепям изцяло решението на българското правителство основният политически приоритет да бъдат Западните Балкани и тяхната интеграция, подчерта тя. Това, по думите й, е в интерес на България, защото е по-добре да имаме за съседи страни - членки на ЕС. Приоритетът е рисков, но срещата на върха в София стана, подчерта вицепрезидентът. Йотова оцени като положително, че се е заговорило за партньорство в Европа, но в същото време според нея има крачка назад от стратегията на ЕС, приета преди няколко месеца и предвиждаща политическо разширяване по посока Западните Балкани. Вчера във всички изявления, обясни вицепрезидентът, както и в официалния документ разширяването беше заменено с думата \"партньорство\", нямаше достатъчно конкретика. Аз очаквах по-амбициозен документ, а в програмата, която го придружава, бяха записани конкретно два инфраструктурни проекта - т.нар Синя магистрала и магистралата на мира, свързваща Ниш с Прищина, уточни тя. Минус било, че конкретно не се споменават Коридор 8 и други проекти. Освен това нямало обвързаност на проектите със следващата финансова рамка на Съюза, т.е. няма да бъде записано в нея колко пари ще са необходими за Западните Балкани...\" - в. \"Стандарт\".\"Министър-председателят Бойко Борисов проведе двустранни срещи с лидери на държавите от Западните Балкани след откриването на Виенския икономически форум в София, съобщиха от правителствената информационна служба. Премиерите на Сърбия, Република Македония, Черна гора, Албания и Косово - Ана Бърнабич, Зоран Заев, Душко Маркович, Еди Рама и Рамуш Харадинай, бяха единодушни, че вчерашната среща с лидерите на ЕС е дала силна подкрепа от страните членки за европейската перспектива на Западните Балкани. Лидерите благодариха за усилията на България и за личната ангажираност на министър-председателя Бойко Борисов за поставянето на дълго отлаганата тема \"Западни Балкани\". По време на разговорите беше дадена положителна оценка на резултатите от Срещата, а Софийската декларация бе определена като добра основа и предпоставка за необратимостта на европейския път за страните. На срещата между премиерите Борисов и Бърнабич фокусът на разговора беше поставен върху значението и ефектите от осъществяването на проектите за свързаност на Балканите. Посочено бе, че новата инфраструктура, транспортните коридори и добрата дигиталната свързаност са от ключово значение не само за шестте страни от региона, но и за развитието на целия континент. Възможностите за реализирането на проектите беше обсъдено и с премиера на Косово Рамуш Харадинай. Министър-председателят Борисов акцентира върху това, че свързаността, добрата икономика и повишаването на стандарта на живот за хората в региона ще донесе и мир. \"Спокойствието на Балканите е изключително важно за Европа и всички ние трябва да работим за разбирателството между отделните народи\", каза Борисов. Той посочи и че на Балканите няма малки и големи държави и най-важно е да се повиши БВП на целия регион. \"По това се определя колко сме добри\", допълни българският премиер. \"България е пример за нас и ние следваме това, което правите\", каза Рамуш Харадинай. По време на среща между Бойко Борисов и министър-председателя на Република Македония Зоран Заев беше посочено, че подписаният между страните ни договор за добросъседство през миналата година е стимулирал интереса и процеса на изграждане на доверие към региона.\" - в. \"Стандарт\".Отношенията между потребителите и топлофикациите също са сред темите на всекидневниците.\"Не е възможно да има индивидуални договори между потребителите и \"Топлофикация София\". Това заяви енергийният министър Теменужка Петкова, предаде Инвестор.бг. Според нея всички анализи сочели категорично, че не може да се сключват индивидуални договори между клиентите и \"Топлофикация София\", тъй като това не решавало проблема с отменената от съда формула за сградна инсталация. Работна група, в която участват експерти от Министерството на енергетиката, потребителски организации, \"Топлофикация София\" , Столичната община и Техническия университет тепърва ще обмисля как да бъдат елиминирани недостатъците на методиката, по която сега се изчислява сградната инсталация. За такава комисия се заговори преди седмици, но тя още не се е събрала на първото си заседание. Върховният административен съд (ВАС) отмени формулата за сградна инсталация в средата на април, а в началото на май Министерството на енергетиката обжалва това решение. От ведомството обясниха този ход с желание да не бъде създаван хаос в периода, в който се изготвят изравнителните сметки за парно и топла вода. Преди месец след заседание на парламентарната комисия по енергетика Теменужка Петкова обясни, че ще се търси балансирано решение по казуса със сградната инсталация, а не \"действия на пожар\" и увери, че правата на потребителите щели бъдат защитени.\" - в. \"Сега\".\"Собствениците, респективно бившите съпрузи като съсобственици, или титулярите на ограниченото вещно право на ползване върху топлоснабдения имот, дължат цената на доставената топлинна енергия за битови нужди съгласно разпоредбите на Закона за енергетиката (ЗЕ) в хипотезата, при която топлоснабденият имот е предоставен за ползване по силата на договорно правоотношение, освен ако между ползвателя на договорно основание и топлопреносното предприятие е сключен договор за продажба на топлинна енергия за битови нужди за същия имот, през времетраенето на който ползвателят като клиент на топлинна енергия за битови нужди дължи цената й. Това се казва в Тълкувателно решение на Гражданската колегия на Върховния касационен съд във връзка с текстове от Закона за енергетиката и Наредбата за топлоснабдяването. В противоречивата съдебна практика, поради която е образувано тълкувателното дело, се застъпват три становища по отношение на първия поставен въпрос по делото - кой правен субект дължи цената на доставената топлинна енергия за битови нужди съгласно разпоредбите на ЗЕ в хипотезата, при която топлоснабденият имот е предоставен за ползване по силата на договорно правоотношение - собственикът, респ. носителят на ограниченото вещно право, или титулярът на облигационното право на ползване? Според първото становище винаги собственикът или титулярът на ограниченото вещно право на ползване върху топлоснабдения имот по силата на закона дължи цената на доставената топлинна енергия за битови нужди. Според второто, освен собствениците и титулярите на ограниченото вещно право на ползване върху топлоснабдения имот, и трети лица, ползващи имота по силата на договорно правоотношение, са носители на задължението за заплащане на доставената топлинна енергия за битови нужди, но само когато между тези трети лица и топлопреносното предприятие е сключен договор за продажба на топлинна енергия. Според третото реалният ползвател на топлинна енергия за битови нужди на вещно или на облигационно правно основание е клиент на топлинна енергия и дължи заплащането на цената й на топлопреносното предприятие. Върховните съдии приемат за правилно второто становище. В мотивите си пишат, че присъединяването на жилищни сгради към топлопреносната мрежа, както на заварените от ЗЕ, така и на новоизградените сгради, се извършва въз основа на писмен договор със собствениците или титулярите на вещното право на ползване върху топлоснабдените имоти в сградите, които поради това са посочените от законодателя в чл. 153, ал. 1 от ЗЕ клиенти на топлинна енергия за битови нужди, дължащи цената на доставената топлинна енергия по сключения с топлопреносното предприятие договор. В това си качество на клиенти те са страна по продажбеното правоотношение с топлопреносното предприятие и дължат цената на доставената топлинна енергия. В тълкувателното решение се посочва, че клиенти на топлинна енергия за битови нужди могат да бъдат и правни субекти, различни от посочените в чл. 153, ал. 1 от ЗЕ, ако ползват топлоснабдения имот със съгласието на собственика, респективно носителя на вещното право на ползване, и същевременно са сключили договор за продажба на топлинна енергия за битови нужди за този имот директно с топлопреносното предприятие. В тази хипотеза третото лице придобива качеството \"клиент\" на топлинна енергия за битови нужди и като страна по договора за доставка на топлинна енергия дължи цената й на топлопреносното предприятие. Когато топлоснабденият имот е жилище, притежавано в режим на съпружеска имуществена общност, при предоставянето му след развода със съдебно решение за ползване на единия от бившите съпрузи между двамата възниква наемно правоотношение. Когато ползващият бивш съпруг сключи писмен договор с топлопреносното предприятие, например с откриването на индивидуална партида за целия имот, тогава той става клиент на топлинна енергия за битови нужди за целия имот, поради което дължи на топлопреносното предприятие цената на доставената топлинна енергия за битови нужди за цялото жилище. Ако такъв договор не бъде сключен, двамата бивши съпрузи дължат цената на доставената топлинна енергия за битови нужди съобразно с дяловете си в съсобствеността.\" - в. \"24 часа\".", "date": "2018.05.19", "title": "БСП внесе подписка срещу сделката за ЧЕЗ, Борисов проведе двустранни срещи с лидерите на Западните Балкани, не може да има индивидуални договори с „Топлофикация“…"}
{"url": "https://news.bg/int-politics/liderska-sreshta-za-imeto-na-makedoniya-zaev-ochakva-podkrepa.html", "text": "Зоран Заев се надява на днешната лидерска среща в Скопие да постигне консенсус по договорения вариант за името на Македония.В 14.00 ч. българско време, в Клуба на депутатите, македонският премиер ще информира политическите лидери на страната за хода на преговорите с гръцкия му колега Алексис Ципрас в София, предаде БГНЕС.В лидерската среща ще участват президентът на страната Георге Иванов, председателят на парламента Талат Джафери, лидерът на опозицията Христиан Мицковски.Пред журналисти Заев заяви, че македонската и гръцката страна се намират в крайната фаза от преговорите и че са близко до едно от предложенията за разрешаване на дългогодишния спор. Той отказа да отговори на въпроса дали този вариант се отнася за \"Илинденска Македония\".\"Не е редно да съобщавам каквото и да било преди да информирам президента Иванов, председателя на парламента Талат Джафери и лидера на опозицията Христиан Мицковски\", аргументира се Заев.Според него решението ще сложи точка на този въпрос, така че никога повече в бъдеще да не възниква проблем с името.Македонският премиер се надява да се постигне консенсус и да получи подкрепа за водените преговори. Заев направи изявлението в гр. Струга след завръщането си в София.", "date": "2018.05.19", "title": "Лидерска среща за името на Македония - Заев очаква подкрепа"}
{"url": "https://news.bg/int-economics/poluchavame-iztochni-zaplati-pri-zapadni-tseni-zashto.html", "text": "Вече близо три десетилетия известната чешка марка \"Шкода\" е част от германския концерн \"Фолксваген\". Но чехите могат само да си мечтаят за заплати като германските, коментира \"Нойе Цюрхер Цайтунг\" и дава пример с 23-те хиляди служители на \"Шкода\" в Млада Болеслав, които изкарват средно по 12 евро на час, докато колегите им от германските предприятия на \"Фолксваген\" получават поне три пъти повече. В тази връзка изданието пояснява, че производителността на чешките заводи не е по-ниска от тази в Германия. Точно обратното: дори е по-висока заради по-дългото работно време в Чехия.Защо плащат на източноевропейците по-малко пари?Случаят \"Шкода\" е показателен. И дава обяснение защо темата толкова силно занимава източноевропейските страни-членки на ЕС, посочва швейцарското издание и продължава: \"Макар че страните от бившия Източен блок междувременно наваксаха в икономически план, там цари недоволство, а много от хората се чувстват експлоатирани от западните концерни. Първо, защото те изтеглят навън големи печалби, натрупани в страни като Чехия, Полша или Унгария. И второ, защото заплатите там са все още много по-ниски, отколкото на Запад. В Чехия това предизвиква особено силно недоволство - местните синдикални дейци говорят за \"Желязна завеса\" по отношение на заплащането, а социалдемократите настояват да се сложи \"край на евтиния труд\".Дори либерални икономисти проявяват разбиране за това недоволство, пише по-нататък швейцарското издание. \"Трудно е да се приеме фактът, че при една и съща производителност на труда някои получават само една трета от обичайното заплащане\", е цитиран да казва Ян Швейнар, един от водещите експерти по темата за икономическото развитие на страните в преход. на Изток и на Запад действително изправят икономистите пред загадка. Лесно може да се обясни защо един фризьор в Прага получава по-малко от колегите си във Франкфурт или в Цюрих - подобни услуги не се търгуват трансгранично и затова заплатите се ориентират по производителността на местната икономика. А тя все още значително изостава в сравнение с германската например. Но с този аргумент не може да се обясни по-ниското заплащане на работниците от \"Шкода\", с чийто труд се произвежда чиста проба експортна стока. Какво е обяснението тогава?Възможните причиниИзданието предлага няколко възможни причини: на първо място различната покупателна способност на населението, поради която с едно евро в Чехия могат да се купят повече стоки и услуги, отколкото в Германия. Но това е слаба утеха за източноевропейците, които също купуват произведени навън стоки - например германски автомобили, италианско вино или айфони. За всички тези неща те заплащат цените на световния пазар. Затова в региона често казват: \"Получаваме източни заплати, а плащаме западни цени\".Друга причина за по-ниското ниво на източноевропейските заплати може да се търси в обстоятелството, че дълги години след краха на социализма в тези страни имаше висока безработица. Така работодателите разполагаха с много налична работна ръка, което на свой ред ограничи повишаването на заплатите, пише \"Нойе Цюрхер Цайтунг\".По-нататък вестникът се пита дали в контекста на дебата за по-ниското заплащане на Изток действително може да се говори за експлоатация от страна на западните концерни. Според изданието, на този въпрос следва да се отговори отрицателно. \"Нойе Цюрхер Цайтунг\" цитира в тази връзка изследвания, от които става ясно, че западните концерни в Източна Европа плащат значително по-високи заплати от местните фирми.По-ниското ниво на източноевропейските заплати може да се обясни и с недостатъчното влияние на местните синдикални организации. Тъй като играят по-скоро второстепенна роля, те не са в състояние да се преборят за такава закрила на работните места и за такива повишения на заплатите, каквито има в Западна Европа.Не на последно място роля играе и този факт: в повечето случаи същинската конкуренция на източноевропейските производители се намира не в Германия например, а в развиващи се страни като Китай или Индия. А това ограничава потенциала за покачване на заплатите в Централна и в Източна Европа, коментира в заключение \"Нойе Цюрхер Цайтунг\".", "date": "2018.05.19", "title": "Получаваме източни заплати при западни цени – защо?"}
{"url": "https://news.bg/politics/izrael-othvarli-reshenieto-na-oon-po-razmiritsite-v-gaza.html", "text": "Израелското правителство отхвърли решението на Съвета на ООН по правата на човека за разследване на гибелта на палестинци при размириците в сектора Газа, съобщи Дойче веле.\"Израел напълно отхвърля решението на Съвета на ООН по правата на човека, което за пореден път доказва, че това орган с антиизраелско мнозинство, в който преобладават лицемерието и абсурдът. Резултатите на комисията по разследването са предварително известни - продиктувани са от формата на самата резолюция.\" - се казва в съобщение на израелското външно министерство в Twitter.По-рано Съветът по правата на човека заяви, че ще бъде създадена независима комисия, която да разследва \"предполагаеми нарушения на международното хуманитарно право\" и правата на човека при сблъсъци между палестинци и израелската армия в ивицата Газа.Припомняме, при размириците на 14 май палестинци започнаха да режат огражденията по границата с Израел и военните откриха огън. Загинаха около 60 палестинци.", "date": "2018.05.19", "title": "Израел отхвърли решението на ООН по размириците в Газа"}
{"url": "https://news.bg/bulgaria/obyavyavat-prof-tenyo-popminchev-za-pocheten-grazhdanin-na-kazanlak.html", "text": "Физикът проф. Теньо Попминчев, който получи международно признание за постиженията си в квантовата физика, ще бъде удостоен със званието почетен гражданин на Казанлък. Церемонията по връчване на отличието ще се състои на 01 юни 2018 г. в Историческия музей в града.Припомняме, българският учен работи в САЩ - в Калифорнийския университет в Сан Диего, и ръководи проект в областта на рентгеновите лазери в Института по фотоника към Техническия университет във Виена. Пътят му към голяма наука тръгва от Казанлък - учителят по физика Теодосий Теодосиев запалва у него любовта към откривателството.Сред членовете на инициативния комитет, които го е предложил за отличието, са Теодосий Теодосиев и доц. Иван Бъчваров от Физическия факултет на Софийския университет, чийто възпитаник е Теньо Попминчев.Предложението за почетното звание е внесено в местния общински съвет с доклад на кмета на Казанлък Галина Стоянова.В него се посочват постиженията на българския учен:\"Физикът и възпитаник на ПМГ \"Никола Обрешков\" в Казанлък Теньо Попминчев се предлага за титлата заради откритието си за първия рентгенов лазер със свръхкъси импулси, а също и на новия метод, открит от него в нелинейната оптика. Професор Попминчев е сред Топ 10 на учените на бъдещето. Носител е на Почетен знак на Президента на Република България.\"Призът \"Почетен гражданин на Казанлък\" ще бъде връчен на тържествена церемония.По традиция това става на празника на града - в първия ден от кулминационните три дни на Празника на розата.", "date": "2018.05.19", "title": "Обявяват проф. Теньо Попминчев за почетен гражданин на Казанлък"}
{"url": "https://news.bg/bulgaria/proizvoditeli-na-rozi-shte-blokirat-patya-peshtera-plovdiv.html", "text": "Производители на рози от Брацигово и Стрелча днес ще протестират на пътя Пещера-Пловдив с настояване за по-високи изкупни цени, предаде БНР.В момента килограм розов цвят се изкупува за 2 лева, което е два пъти по-малко в сравнение с мината година. Според протестиращите има картелно споразумение, което напълно обезценява труда им. Прогнозите са, че изкупната цена ще падне на 1.80 лв.Розопроизводителите от пазарджишкия регион са категорични, че няма да продават продукцията си на тези цени.Като цяло в бранша има напрежение.Очаква се между 10 и 11 часа пътят Пещера-Пловдив да бъде блокиран, като периодично ще се пропускат автомобили.На световния пазар българското розово масло е ценено изключително високо. Производителите на парфюми изтъкват изтънчения му аромат - значително по-фин от този на маслата от Ориента.", "date": "2018.05.19", "title": "Производители на рози ще блокират пътя Пещера-Пловдив"}
{"url": "https://news.bg/int-politics/sasht-obviniha-nikolas-maduro-v-oblagodetelstvane-ot-narkotrafik.html", "text": "Президентът на Венецуела Николас Мадуро се е облагодетелствал от наркотрафик, а парите от незаконната търговия са били изпирани в Русия и Коста Рика, съобщи \"Гласът на Америка\" с позоваване на американското министерство на финансите.Това е първото публично обвинение, което САЩ отправят срещу Мадуро за наркобизнес. За търговия с наркотици Вашингтон обвинява и Диосдадо Кабейо - втория човек в йерархията на управляващата Единна социалистическа партия на Венецуела. Той е сред лицата, на които САЩ са наложили санкции.Министерството на финансите публикува изявление, в което се посочва, че Кабейо е конфискувал малки количества наркотици от разпространителите, събрал ги е в голяма пратка и я е експортирал през държавното летище на Венецуела.Кабейо, президентът Мадуро и други лица са си поделяли доходите от наркотрафика, се казва в съобщението.Министерството на финансите на САЩ наложи санкции срещу Кабейо, съпругата му и неговия брат. Освен за наркобизнес те са обвинени и за рекет.", "date": "2018.05.19", "title": "САЩ обвиниха Николас Мадуро в облагодетелстване от наркотрафик"}
{"url": "https://news.bg/bulgaria/hazartat-da-plashta-50-ot-pechalbata-si-i-da-finansira-pensiite-nastoyavat-ot-dbg.html", "text": "Хазартът трябва да плаща 50% от печалбата си и да финансира пенсиите, настояват от \"Движение България на гражданите\".В позицията си партията изразява опасенията си, че безконтролното разпространение на игри на късмета в страната води до пристрастяване на българите.Ниските данъци и такси, ежеминутната реклама и масовата продажба на талончета по сергиите са резултат от напълно липсващата държавна политика по ограничаване на хазартната епидемия, която залива страната, допълват от ДБГ.Партията подчертава, че световни проучвания показват, че хазартът създава психическа и финансова зависимост.Недопустимо е организаторите на игри на късмета да плащат едва 15% годишна такса и да са освободени от ДДС. Считаме, че налозите трябва да са в много по-голям размер, както е при търговците на други вредни за хората стоки като цигари и алкохол, настояват от ДБГ и призовават хазартът да се облага с 50%., се подчертава в позицията.Те също искат Народното събрание да ограничи местата за продажба на лотарийни талони само до пунктове за приемане на залози и да забрани рекламата на игри на късмета в най-гледаното ефирно време.Оценяваме мощния отпор срещу ограничаването на хазарта, включително чрез телевизионни реклами, като нагъл опит да се охраняват печалбите на едно лоби за сметка на страданието на стотици хиляди българи.Призоваваме премиера Бойко Борисов да не се крие зад парламентарната си група, а да заяви ясно дали е за ограничаване на безконтролното разпространение на хазартните игри или е за запазване на статуквото. Призоваваме и президента Румен Радев да заяви категорична позиция дали подкрепя борбата с хазартната болест или не, заключават от партията.", "date": "2018.05.19", "title": "Хазартът да плаща 50% от печалбата си и да финансира пенсиите, настояват от ДБГ"}
{"url": "https://news.bg/world/petima-ot-zaginalite-patnitsi-pri-samoletnata-katastrofa-v-kuba-sa-chuzhdentsi.html", "text": "Официална медия в Куба съобщи, че петима от загиналите пътници при самолетната катастрофа са чужденци, а останалите са кубински граждани, информира АП.Според информацията на борда на самолета е имало 110 души. На самолета с вътрешен полет #CU972 до югоизточния кубински град Олгин е имало 104 пътници и шестчленен екипаж от Мексико.Комунистическият вестник \"Гранма\" не посочва националността на петимата загинали чужденци. Външното министерство на Аржентина информира, че двама от загиналите са аржентински граждани.Според разпространяваната информация само трима души са оцелели.Катастрофата е станала в близост до магистрала и училище в хаванския квартал Boyeros, който е до летището \"Хосе Марти\". Самолетът е паднал малко след излитането си. Полетът до Олгин е около час и 20 минути.В страната е обявен национален траур.Самолетът Boeing 737-201 е изграден през 1979 г. Кубинската компания \"Кубана де авиасион\" е наела самолета от мексиканската чартърна компания Global Air.", "date": "2018.05.19", "title": "Петима от загиналите пътници при самолетната катастрофа в Куба са чужденци"}
{"url": "https://news.bg/bulgaria/v-evropeyskata-nosht-na-muzeite-otkrivat-izlozhba-s-nahodki-namereni-na-am-struma.html", "text": "В Европейската нощ на музеите в Благоевград ще бъде открита изложба с археологически находки, открити на лот 3 от АМ \"Струма\", съобщават от АПИ.В Регионалния исторически музей в Благоевград ще бъде открита изложбата \"Автомагистрала \"Струма\" - Пътят към Европа. Покровник, Мощанец, Дамяница - археологически проучвания по лот 3\".В експозицията са представени резултатите от проучванията на трите големи обекта, разкрити по трасето на лот 3 от АМ \"Струма\", преминаващи през територията на Благоевградска област. Това са: Проучванията на обектите се финансира от Оперативна програма \"Транспорт и транспортна инфраструктура\" 2014-2020 г. и са реализирани по договор между Агенция \"Пътна инфраструктура\" и Националния археологически институт с музей при БАН, с активното участие на археолози от Регионален исторически музей - Благоевград.Показани са най-интересните находки - над 400 броя, намерени при спасителните археологически проучвания на трите обекта. От Мощанец са експонирани изцяло запазени стъклени съдове, глинен ритуален съд - кернос, намерени в некропол от римската епоха, както и накити - пръстени, стъклена бронзова гривна, фибули, и монети от късната античност. Специален интерес представляват бронзовите пръстени с геми от червен камък.В експозицията от Покровник са изложени глинени съдове, лампи, красиви антропо- и зооморфни апликации върху съдове, оловни тежести за рибарска мрежа, тежести за вертикален тъкачен стан, накити и монети. Специален интерес заслужават военната диплома и големия бронзов печат за хляб.Находките от Дамяница са групирани в 5 теми: \"жители\", \"занаяти\", \"мода\", \"ритуали и знаци\" и \"Аз съм човек и нищо човешко не ми е чуждо\" - известна фраза на римския поет Публий Теренций. Подготвен е и специален кът с интерактивни игри, предназначени за малките посетители.Откриването на изложбата на 19 май 2018 г. в Европейската инициатива \"Нощ на музеите\" е от 18 ч. в Регионален исторически музей - Благоевград.", "date": "2018.05.19", "title": "В Европейската нощ на музеите откриват изложба с находки, намерени на АМ „Струма“"}
{"url": "https://news.bg/bulgaria/evropa-tryabva-da-se-reformira-prizova-ekaterina-zaharieva.html", "text": "Ние успяхме да убедим всички, че това е една важна среща за Европейския съюз, а не само за Западните Балкани. По инициатива на България Европейският съвет оповести стратегия за Западните Балкани с ясни ангажимент по въпроса за сигурността.Това заяви външният министър Екатерина Захариева в ефира на Нова тв след историческата първа среща на върха в София.По думите на Захариева разликата между 2003 и 2018 г. е, че нито една държава от Западните Балкани не беше член на ЕС и нито една страна не беше с ясен статут на член в ЕС.\"Ако не си подготвен в сферата на инфраструктура, институциите и икономиката, е доста стресиращо\", изтъкна тя и допълни, че страните членки на ЕС са доста предпазливи да поемат ангажименти за дати.На въпрос готова ли е Европа да поеме тежестта на такова разширяване към Западните Балкани, Захариева сподели, че ако Европа не е готова утре, това дали ще бъде готова през 2025 г. ще зависи от страните.\"\", изтъкна външният министър.Захариева подчерта да не забравяме какво е постигнал Европейският съюз до момента. На въпрос дали с Илинденска Македония ще граничим, тя заяви, че не знае дали това ще бъде новото име на Македония.\"Ако това име е предложено от премиера на Македония Зоран Заев, значи те признават общата история\", посочи Захариева.Запитана ще успеем ли да наложим нашето виждане по отношение на превозвачите, Захариева отбеляза, че вместо да се обединим заедно, ние започнахме смешни и абсурдни критики.\"Да се говори, че българският премиер и българското правителство са пропуснали този въпрос по време на срещата на върха, е абсурдно\", констатира Захариева.В отговор на въпрос на какво ви учи този опит от организирането на спасителната операция по търсенето на Боян Петров в Хималаите, Захариева заяви, че когато има такива хора като Боян Петров, няма невъзможни неща.\"\", подчерта външният министър.", "date": "2018.05.19", "title": "Европа трябва да се реформира, призова Екатерина Захариева"}
{"url": "https://news.bg/world/alians-na-shiitski-propovednik-s-nay-mnogo-mesta-v-irakskiya-parlament.html", "text": "Листата на националиста Муктада Садр получи най-много места на парламентарните избори в Ирак, показват окончателните резултати, цитирани от АФП.Листата на Садр води пред премиера Хайдер ал Абади.Но има редица възможности за съюзи за формиране на коалиционно правителство.Нито една от трите водещи групи не спечели повече от 55 места в 329-местния законодателен орган на 12 май след рекордно ниската избирателна активност от 44,52% - най-ниската от първите многопартийни избори през 2005 г.Въпреки че спечели най-много места в парламента, не е ясно дали \"Поход за реформа\" на Садр ще успее да състави правителство на Ирак, което ще управлява през следващите четири години.Самият Садр изключва вероятността да поеме премиерския пост. Той ще се опита да състави технократско правителство от дузина партии.Преговорите за формиране на коалиционно правителство започнаха след провеждането на вота преди седмица, в които са замесени САЩ и Иран - и двете държави са против шиитския лидер.Алиансът между шиитския проповедник и иракските комунисти спечели 54 места.На второ място е блокът \"Съюзът на завоевателите\", който е съставен от бивши бойци от подкрепяни от Иран паравоенни милиции, които се бориха срещу ДАЕШ (\"Ислямска държава\"). Алиансът получава 47 места.На трето място е \"Съюзът за победа\" на Абади, който събира 42 места.Вотът беше шамар в лицето на елита, който доминираше в иракския политически живот от инвазията и свалянето на Саддам Хюсеин през 2003 г.Садр е един от малкото иракски политици, които се противопоставят на присъствието на американски войници и влиянието на Иран в Ирак.Той обяви в \"Туитър\", че резултатите показват, че \"реформата е спечелила и корупцията е отслабена\".Макар че алиансът на Садр е начело, Иран вече свика срещи в опит да му попречи да формира правителство.", "date": "2018.05.19", "title": "Алианс на шиитски проповедник с най-много места в иракския парламент"}
{"url": "https://news.bg/bulgaria/protestirashti-rozoproizvoditeli-blokiraha-patya-plovdiv-karlovo.html", "text": "Протестиращи розопроизводители блокираха пътя Пловдив - Карлово край град Баня, съобщава БНР.Протестната блокада образува километрични задръствания на пътя.Розопроизводителите недоволстват от ниските изкупни цени.Производителите разсипаха на пътя розов цвят и вдигнаха плакати с исканията си. Те отказаха да пропускат коли и за минути се образуваха огромни колони от автомобили. Протестиращите казаха, че искат спешна намеса на държавата и цените в момента ги убиват.Радиото отбелязва, че през блокадата се е опитал да премине и министърът на земеделието Румен Порожанов, който призова всички на пътя да дойдат на преговорите в Карлово.Земеделците заявиха, че готвят национален протест във връзка с ниската изкупна цена на розовия цвят.Розопроизводителите заплашват и че ще изкоренят розовите насаждения, защото малко след започването на розобера изкупната цена паднала от 2.50 лева на 1.80 лева за килограм. Земеделците обясняват, че обмислят да спрат да прибират реколтата, защото търпят големи загуби.В Карлово започва среща на представителите на протестиращите с министъра на земеделието Румен Порожанов. Протестиращите пропускат автомобили за кратко, но на практика блокадата продължава.По-късно министърът обяви, че през следващите дни ще се търси приемливо решение за всички страни, за да бъде спасена тазгодишната реколта. Той подчерта, че държавата не може да регулира изкупната цена и добави, че проблемите са трупани от години.Порожанов е организирал среща в министерството с представители на дестилериите в неделя в 11 часа. Министърът покани и производителите, за да се стигне до обща позиция как да продължи кампанията в оставащите четири седмици, за да не остане неизкупено количество суровина. Заради добрата реколта и замрялото в момента изкупуване това е напълно възможно.В по-дългосрочен план ще се търси възможност за компенсиране на производителите по програмата deMinimis, а в още по-дългосрочен ще се пристъпи към изработване на специален закон, който да регулира отношенията в сектора.Министърът обеща и по-строг контрол над преработвателите, тъй като през последните години качеството на българското розово масло се е компроментирло заради влагането на чужда суровина. Производителите, които нямат договор, също трябва да излязат на светло, каза той.Порожанов и кметът на Карлово Емил Кабаиванов призоваха за сваляне на блокадата на пътя Пловдив-Карлово, допълва радиото.", "date": "2018.05.19", "title": "Протестиращи розопроизводители блокираха пътя Пловдив - Карлово"}
{"url": "https://news.bg/world/iran-es-obeshta-da-spasi-yadrenata-sdelka.html", "text": "Директорът на Организацията за атомна енергия на Иран Али Акбар Салехи заяви, че ЕС е обещал да спаси ядреното споразумение, въпреки че САЩ решиха да напуснат сделката и да върнат санкциите срещу Техеран, информира \"Ройтерс\".\"\", каза Салехи на пресконференция в Техеран с еврокомисаря по въпросите на енергетиката и климата Мигел Ариас Канете.Канете, който пристигна в иранската столица в петък вечерта за двудневна среща, увери Техеран, че ЕС иска да запази търговските си връзки с Ислямската република.Изпратихме послание на нашите ирански приятели, че докато се придържат към споразумението, европейците ще изпълняват ангажиментите си, изтъкна Канете.Ще се опитаме да засилим търговията, тъй като оказва много положително влияние върху иранската икономика, добави еврокомисарят.Преди ЕС беше най-големият вносител на ирански петрол.", "date": "2018.05.19", "title": "Иран: ЕС обеща да спаси ядрената сделка"}
{"url": "https://news.bg/world/dvama-severnokoreytsi-izbyagaha-v-republika-koreya-s-lodka.html", "text": "Един военнослужещ и един цивилен от Северна Корея успяха да избягат в Република Корея с малка лодка, достигайки до остров Пенендо, съобщават местни медии.Двамата бегълци са забелязани от бреговата охрана на Република Корея, която ги задържала за разпит и след това ги освободила. Те са заявили, че бягат в Южна Корея.Повече от 30 000 граждани на КНДР са избягали в южната съседка.В края на 2017 г. севернокорейски войник успя да избяга в Южна Корея през демилитаризираната зона.", "date": "2018.05.19", "title": "Двама севернокорейци избягаха в Република Корея с лодка"}
{"url": "https://news.bg/world/fbr-imalo-informator-v-shtaba-na-tramp.html", "text": "Информатор на ФБР успял да установи контакт с няколко съветници от предизборната кампания на президента на САЩ Доналд Тръмп през 2016 г., пише вестник \"Вашингтон пост\".Университетският преподавател се срещнал със Сам Кловис, съпредседател на кампанията на Тръмп. През лятото на 2016 г. академикът предложил услугите си да дава външнополитически съвети на Кловис, а също така и на Картър Пейдж и Джордж Пападопулос, които също бяха от кампанията на държавния глава.В статията изданието пише, че професорът отдавна работи за ФБР и ЦРУ. \"Вашингтон пост\" пише, че той най-вероятно е разследвал вероятността за руска намеса и контакти на Москва с Тръмп.Но вестник \"Ню Йорк таймс\" отбелязва, че няма доказателства, че ФБР е възложило такава мисия на професора.Президентът Доналд Тръмп коментира информацията, заявявайки, че ако се окаже истина, това ще се превърне в \"най-големия политически скандал на всички времена\".", "date": "2018.05.19", "title": "ФБР имало информатор в щаба на Тръмп"}
{"url": "https://news.bg/weather/dazhdovno-i-po-hladno-zhalt-kod-v-17-oblasti.html", "text": "Днес ще бъде по-хладно, отколкото в предходните дни, с гръмотевични бури на много места, за 17 области е обявен жълт код за обилни дъждове и силен вятър.По Черноморието и в югоизточните райони през целия ден ще има плътна купесто-дъждовна облачност, очакват се гръмотевични бури и интензивни валежи.В останалата част от страната също ще има превалявания, но се очакват и слънчеви часове.Има условия за градушки.Жълт код за обилни дъждове е обявен на област София и София-град, както и за областите Ловеч, Габрово, Велико Търново, Пловдив, Стара Загора.Жълт код за дъждове и силен вятър е в сила за областите Търговище, Шумен, Добрич, Варна, Бургас, Сливен, Ямбол, Хасково, Кърджали и Смолян.В следобедните часове в посока от запад към изток облачността ще започне да се разкъсва, небето да се прояснява, а валежите постепенно ще спират.Очаква се слаб до умерен вятър от север и северозапад. В районите с бури обаче ще има и силни пориви.Максималните температури ще са в интервала 20-25 градуса, малко по-високи в крайните югозападни райони.Нощните температури са между 12 и 17 градуса.", "date": "2018.05.19", "title": "Дъждовно и по-хладно, жълт код в 17 области"}
{"url": "https://news.bg/world/tramp-obyavi-prekratyavane-na-voynata-sreshtu-vaglishtata.html", "text": "Президентът на САЩ Доналд Тръмп обяви, че е приключила войната срещу въглищата.В \"Туитър\" американският лидер обеща да насърчи използването на въглища като енергиен източник, тъй като САЩ имат в изобилие. Той добави, че високото качество на американските въглища може да задоволи енергийните нужди още 250 г.САЩ са благословени с изключителното енергийно изобилие, написа Тръмп, подчертавайки, че страната е подсигурена с \"красиви и чисти въглища\" за повече от 250 г.Държавният глава изтъкна още, че целта на администрацията му да сложи край на \"войната срещу въглищата\" е изпълнена, имайки предвид политики на предишната администрация, които целяха намаляване използването на въглища заради риска върху околната среда.\"\", изтъкна Тръмп.", "date": "2018.05.19", "title": "Тръмп обяви прекратяване на войната срещу въглищата"}
{"url": "https://news.bg/world/kitayski-bombardirovachi-s-uchebni-katsaniya-na-sporni-ostrovi-v-yuzhnokitaysko-more.html", "text": "ВВС на Китай приземиха бомбардировачи на острови и рифове в Южнокитайско море като част от учебни кацания в спорния регион, информира \"Ройтерс\", позовавайки се на съобщение на китайската армия.В съобщението се пояснява, че наскоро ВВС на Китай са организирали учебни кацания и излитания с бомбардировачи H-6K на острови и рифове в акваторията с цел подобряване възможностите на самолетите да достигат до всяка територия, да извършват бомбардировки по всяко време и да нанасят удари във всички посоки.Допълва се, че при учението бомбардировач H-6K е поразил зададената морска цел и след това е извършил кацане и излитане на летище в района. Учението е описано като подготовка за \"западната част на Тихия океан и битката за Южнокитайско море\".Не се съобщава точното местоположение на проведените игри.САЩ разположиха бойни кораби в спорната акватория, където Китай, Виетнам, Филипините, Тайван, Бруней и Малайзия имат претенции.", "date": "2018.05.19", "title": "Китайски бомбардировачи с учебни кацания на спорни острови в Южнокитайско море"}
{"url": "https://news.bg/world/es-indiya-i-yaponiya-uvedomiha-sto-za-zaplashenite-ot-mita-amerikanski-produkti.html", "text": "Европейският съюз, Индия и Япония са депозирали списъци с американски продукти в Световната търговска организация (СТО), които могат да бъдат обложени с по-високи мита в отговор на решението на САЩ да наложат по-високи тарифи върху вноса на алуминий и стомана, информират световни агенции.Брюксел предупреди, че митата върху стомана и алуминий на президента Доналд Тръмп могат да струват съответно 1,5 милиарда долара и 100 милиона долара.В списъка на съюза влизат американски продукти като ориз, червени боровинки, бърбън, царевица, фъстъчено масло и продукти от стомана.Индия обяви, че митата на САЩ ще й струват допълнителни 31 милиона долара за алуминий и 134 милиона долара за стомана. Тя е включила американски стоки като соево олио, палмово масло, кашу и други.Представител на СТО описа списъците като \"зареден пистолет\".Индия предупреди, че митата ще влязат в сила от 21 юни, ако САЩ не си променят решението.ЕС пък обяви, че мерките могат да бъдат приложени от 20 юни.Световната организация е уведомена от Япония, че има право да наложи мита върху американски стоки в размер на 451 милиона долара. Токио все още не е внесъл официално оплакване в организацията, но предупреди, че ще наложи контрамерките, ако не бъде изключена.През март Тръмп наложи 25% мито върху вноса на стомана и 10% върху вноса на алуминий.Списъкът на ЕС можете да видите .", "date": "2018.05.19", "title": "ЕС, Индия и Япония уведомиха СТО за заплашените от мита американски продукти "}
{"url": "https://news.bg/bulgaria/abv-se-obyavi-za-edinen-progresiven-front.html", "text": "Битката за възстановяване на държавността трябва да бъде свързана с издигане на прогресивните принципи на солидарността, социалната справедливост и родолюбието като най-висши ценности.Това заяви председателят на политическа партия АБВ Константин Проданов по време на Третия конгрес на партията.Третият конгрес на АБВ започна с изпълнение на химна на Република България, а след това и този на Европейския съюз. Мотото на конгреса е \"Време за битка!\".В обръщението си към делегатите председателят на АБВ коментира, че живеем в едни съдбоносни времена.\"Светът се намира в процес на радикална трансформация, а многобройните кризисни процеси във вътрешен и в международен план поставят остро въпроса за съдбата на страната ни\", каза Проданов.По думите на Проданов правителството на ГЕРБ продължава със запазената си марка - имитация на реформи, отстъпление под уличен натиск, хаотично поведение, прехвърляне на отговорност, посредственост в управлението и законотворчеството и приватизация на сигурността.\"\", отбеляза той.Проданов допълни, че и борбата с корупцията е сведена до сочене с пръсти и взаимни обвинения кой е по-корумпиран, а новият антикорупционен закон е замислен и създаден като камшик за вкарване в правия път на инакомислещите.Според него разговорът трябва да бъде насочен към бъдещето, а не към миналото.\"Това може да бъде постигнато само с общите усилия на всички прогресивни и родолюбиви сили. В този смисъл следващите местни избори ще са съдбоносни за левицата в България и ще определят дали тя ще оцелее или ще сподели съдбата на други европейски държави като Полша, Унгария, Чехия, Франция и други\", подчерта Проданов.Той призова българското общество за единодействие на идейна и равноправна основа, единение, което трябва да преодолее соченето с пръсти и единение около автентични леви, градивни и родолюбиви каузи.Проданов сподели, че в програмата си АБВ се обявява за премахване на икономическия плосък данък за физически лица, по-ниски ДДС ставки за храни, лекарства и учебници, нова политика по доходите и 30% по-висока минимална заплата за висшисти.\"\", изтъкна той.Проданов добави, че партията се обявява и за увеличаване на бюджетните разходи за научна и развойна дейност, реализация на големи енергийни проекти, нов модел на всеобщо здравеопазване, достойни пенсии за възрастните хора и нова регионална и местна политика.\"\", подчерта шефът на АБВ.Ивайло Калфин от своя страна коментира, че АБВ е една от най-младите партии.\"\", посочи Калфин и добави, че АБВ оставя следа от движението си дотук.Той изтъкна, че това е втората предпочитана партия в България и тя е създадена, защото се изисква смелост, екипност и участие в общото дело.\"\", каза още Калфин и подчерта, че партията винаги е била терен за нови идеи, конкретни инициативи и трамплин за нови личности.По време на събитието присъстваха Боян Чуков, председател на Движение \"Иван Вазов\", ген. Михо Михов, бившият председател на АБВ Георги Първанов, Димитър Манолова, председател на КТ \"Подкрепа\", Красимир Премянов и други.Освен словото, което се отправи към делегатите и гостите на Третия конгрес, Любомира Ганчева, председател на АБВ-младежи, връчи членски карти на новите членове на партията.", "date": "2018.05.19", "title": "АБВ се обяви за единен прогресивен фронт"}
