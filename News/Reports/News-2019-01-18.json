{"url": "https://news.bg/int-politics/shte-ima-vtora-sreshta-tramp-kim.html", "text": "Белият дом обяви в петък, че през февруари ще се проведе втора среща на върха между президента Доналд Тръмп и севернокорейския лидер Ким Чен - ун.Това съобщи Си Ен Ен.Новината за втора среща на върха идва, след като Тръмп се , водещ преговарящ за Северна Корея по ядрените въпроси.Разговорът на Тръмп продължи повече от 90 минути в Белия дом в петък. Основните теми са били ядреното разоръжаване на Корейския полуостров и втора среща на върха, която ще се проведе в края на февруари, потвърди прессекретарят на Белия дом Сара Сандърс.Преговорите по въпроса за ядрените оръжия са в застой, откакто Тръмп и Ким проведоха безпрецедентна среща през юни , като Вашингтон и Пхенян се призоваваха взаимно да предприемат действия. Втората среща на върха може да се занимае със световната сигурност, след като Ким говори срещу  в годишния си новогодишната си реч и заплаши да поеме \"нов път\". Като избрано място за това ", "date": "2019.01.18", "title": "Ще има втора среща Тръмп - Ким"}
{"url": "https://news.bg/health/v-hvatkata-na-gripa-e-i-oblast-smolyan.html", "text": "В област Смолян обявиха грипна епидемия от днес, 18 януари, съобщиха от Министерството на здравеопазването.Според информация за а, която е актуална към 18 януари, 16.30 часа, на Регионалното управление по образование в Смолян е издадено на учебните занятия във всички училища в областта от 21 до 23 януари 2019 г. включително.Преустановяват , свижданията в лечебните заведения за болнична помощ, провеждането на профилактични имунизации и плановите операции до второ нареждане.В област Пловдив се прилагат противоепидемични мерки, считано от днес, 18 януари за ограничаване на заболеваемостта. До второ нареждане се преустановяват свижданията в лечебните заведения за болнична помощ.Заради увеличаването на болните от грип и остри респираторни заболявания, учебните занятия в училищата на  се прекратяват от 21 до 23 януари 2019 г. включително.В Софийска област за ограничаване на грипната инфекция са изпратили предписание до началника на образователното управление за преустановяване на учебните занятия в две самоковски училище ОУ \"Неофит Рилски\" и в СУ \"Отец Паисий\". Грипната ваканция за тях е от 21 до 25 януари 2019 г. включително.В  до 22 януари включително.Удължават  на учениците и  с два дни до 22 януари 2019 г. включително.", "date": "2019.01.18", "title": "В \"хватката\" на грипа е и област Смолян"}
{"url": "https://news.bg/world/tramp-koen-lazhe.html", "text": "Президентът на САЩ Доналд Тръмп обвини бившия си адвокат Майкъл Коен, че \"лъже, за да намали присъдата си\".Американският държавник коментира информация, според която \"Лъже, за да намали присъдата си\", написа Тръмп в \"Туитър\".Милиардерът припомни, че Коен вече е осъден за измама и лъжесвидетелстване. Той добави, че по-рано тази седмица вестник \"Уолстрийт джърнъл\" е писал, че Коен може да е откраднал десетки хиляди долара.", "date": "2019.01.18", "title": "Тръмп: Коен лъже"}
{"url": "https://news.bg/crime/sadat-otmeni-globata-na-valeri-simeonov-za-nagli-chovekopodobni.html", "text": "\"\". Това изказване на лидерът на НФСБ и депутат от \"Обединени патриоти\" Валери Симеонов не е дискриминационно е решението на Върховния административен съд (ВАС).Решението на тричленния състав на съда е от 15 януари 2019 г. и с него ВАС отменя и първоначално наложената на Валери Симеонов глоба от 1000 лева, съобщават от пресцентъра на НФСБ.Изказването си Валери Симеонов прави на  по повод случаите на нападения над екипи на Спешна помощ и малолетни.Жалбата в Комисията за защита от дискриминация (КЗД) е подадена от Асен Асенов и в нея се твърди, че Валери Симеонов е осъществил дискриминация спрямо цялата ромска общност и конкретно срещу него, като неин представител. Комисията за защита от дискриминация приема жалбата на Асен Асенов за основателна.и налага 1000 лева глоба на Валери Симеонов за това, че е осъществил дискриминация под формата на тормоз и му предписва в бъдеще да се въздържа от изявления, които засягат честта и достойнството на личността по признак \"етническо положение\". Остра реакция имаше на думите на Симеонов имаше и , жени организираха и .Решението е потвърдено от Административен съд-Бургас, като сега вече е отменено от ВАС.Лидерът на НФСБ отговаря на това, че изказването не е насочено към цялата общност, а само за онази част от нея, която престъпва законите и нормите на общуване, не се грижи за децата и бъдещето им, злоупотребява с техните помощи и върши престъпления.По думите на съдиите мнението на Симеонов, не подкопава устоите на демократичния режим и не цели разпалване на вражда, ненавист или омраза и това е видно от цялото му изказване.Изразните средства и стила на изразяване не са мнение, а начин, по който това мнение е доведено до знание на обществото и е въпрос на свободата на личността като цяло, коментира още тричленният състав.Според решението на Върховните съдии (Йовка Дражева , Анна Димитрова и Емил Димитров) в конкретния случай целта на Валери Симеонов не е била да засегне достойнството на Асен Асенов, тъй като думите му не са \"насочени срещу конкретен субект (в контекста на възприетата от законодателя персонална обособеност на този субект чрез въведената дума в §1, т.1 от ДР на ЗЗДискр., а именно - \"лицето\").\".Според върховните съдии Валери Симеонов не е целял настъпването на негативни последици за Асен Асенов, нито пък накърняване на достойнството му и създаване на нежелана среда по отношение на представителя на ромската общност.Върховните съдии остро критикуват решението на Комисията за защита от дискриминация като изтъкват, че мотивите ѝ са се превърнали в \"агресивна морализаторска експресия\", посочват още от пресцентъра на НФСБ.Съдиите не разбират и извода на комисията, че \"негативното стереотипизиране и агресивно представяне на ромската общност като цяло, от една страна, и посочването на лица от българския етнос, от друга страна, като жертви на поведението на ромската общност представлява нежелано поведение, изразено словесно, и основано на признака \"етническа принадлежност\" създава враждебна среда\".В мотивите си ВАС пишел и че реално КЗД с решението си въвежда противопоставяне на два отделни етноса, чрез имагинерна забрана не конкретно, а изобщо дадено лице - жертва на престъпление, именно затова, че е представител на конкретна етническа общност, да предостави публична информация на обществото, че е обект на престъпление от лица, принадлежащи към различна от неговата етническа, религиозна или друга социална общност\".Припомняме, че в момента се развива подобен казус и по отношение на  който във Войводиново заяви, че . В КЗД срещу Каракачанов , а пред Министерски съвет ромски организации протестираха с искане за оставката му.", "date": "2019.01.18", "title": "Съдът отмени глобата на Валери Симеонов за \"нагли човекоподобни\""}
{"url": "https://news.bg/politics/polahat-na-svobodata-po-stapkite-na-miteran-v-balgariya.html", "text": "\"Вратите на Другата Европа ще се отворят с полъха на свободата\", казва в своя реч Франсоа Митеран по отношение на промяната на режима в България.Датите 18 и 19 януари 1989 година остават в историята със закуската с френския президент Франсоа Митеран в София.По този повод днес в СУ \"Св. Климент Охридски\" бе отбелязана 30-годишнината от неговото посещение.Точно 30 години по-късно по стъпките на Митеран в българската столица е Артюр Делапорт - историк по образование и съветник на редица френски политици. Работи в Института \"Франсоа Митеран\" и е докторант по политически науки и история в Европейския център по социология и политология към Университета Париж 1 Пантеон-Сорбона.Магистърската теза на Делапорт е посветена на контекста и ролята на посещението на Франсоа Митеран във френско-българските дипломатически отношения.В рамките на 24 часа Митеран се среща с Живков и 12 интелектуалци - членове на клуба за гласност и перестройка, сред които са Блага Димитрова, Йордан Радичков, Радой Ралин, Ангел Вагенщайн, Копринка Червенкова.Делапорт се е позовал на свидетелски разкази, като е изследвал дипломатическите архиви на МВнР, за да разбере защо е осъществено това пътуване. Пет години след закуската през 89-та Франсоа Митеран идва отново да се срещне със същите хора. Това Делапорт определя като стъпка на България към демокрацията.\"Моята гледна точка е чисто френска - няма да ми стигне времето, ако уча български, за да имам и българската гледна точка\", заяви той.Какво ще прави Франсоа Митеран, след като пътуването му не е от значение за френската външна политика, е един от въпросите, които са били разглеждани от анализатори.От френска гледна точка България е възприемана като страна от Източна Европа, страна в застой, управлявана от Тодор Живков, обясни Делапорт.Френският посланик у нас Ерик Льобедел изтъкна ритуалния характер на закуските. Внимавало се е да не се стигне до опасни реакции. \"Има ритуали, има кодове, които предварително бяха много добре обмисляни от посолствата\", добави Льобедел.Ситуацията на френско-българските отношения след 1944 е влошена вследствие на режима. По-късно, от 1960 година, се наблюдава сериозен тласък към подобряване на отношенията и засилване на високо ниво. Развитие на дипломатическите отношения между двете държави се наблюдава от 1983 година.България е обвинена за атентата срещу Папата и се превръща в персона нон грата. Това възпрепятства френския президент и след като е преизбран през 1988 година, решава да работи за подем на Изтока.Единственото решение според Митеран тогава е било България да следва подетите промени в Москва. Франция е в конкурентни отношения с Германия, която има много по-интензивна политика по отношение на страните в Източна Европа. ФРГ приема Живков през юни 1987, а Ришар фон Вайцигер през 1988 година се среща с интелектуалци, близки до режима. Делапорт цитира и думи на Митеран, според когото \"Европа трябва да бъде основа за съвместното ни бъдеще.\"Журналистите през 1989 са смятали, че френският президент обръща гръб на клуба на независимите за сметка на клуба на перестройката.Митеран се среща и със студенти в СУ \"Св. Климент Охридски. \"Той успява да жонглира интелигентно, както го прави и когато говори с Живков, каза още Делапорт. Свобода на словото е основната цел на срещата. Присъствието на Митеран им дава възможност да говорят свободно, допълни той. Организатор на срещата тогава е френският посланик Латаят.", "date": "2019.01.18", "title": "Полъхът на свободата по стъпките на Митеран в България"}
{"url": "https://news.bg/int-politics/vanshnata-politika-na-tramp-veche-e-predvidima.html", "text": "Стана обичайно да се описва външната политика на американския президент Доналд Тръмп като непредсказуема. Всъщност, въпреки че действията на Тръмп често са шокиращи, те рядко са изненадващи. Неговите най-противоречиви позиции - поставяйки под въпрос НАТО, желанието да се оттегли от Сирия, започването на търговски войни - са в унисон с мирогледа, който той публично е възприел от 80-те години на миналия век, пише в своя статия Foreign Affairs.Непредсказуемостта на тази администрация произлиза не от възгледите на Тръмп, а от борбата между президента и неговите политически съветници, от една страна, и институцията за национална сигурност, от друга. Доскоро тези два лагера се състезаваха за надмощие и беше трудно да се разбере, кой ще спечели по всеки един въпрос.Вече е ясно, че след две години президентът доминира в тази борба, дори и да не е спечелил окончателно. За първи път е възможно да се идентифицира единната външна политика на Тръмп, тъй като екипът на президента се обединява около идеите му. Тази политика се състои от тясна, транзакционна връзка с други нации, предпочитание към авторитарни правителства пред други демокрации, меркантилен подход към международната икономическа политика, общо пренебрежение към правата на човека и върховенството на закона и насърчаване на национализма.Много американски президенти са избрани без истински външнополитически опит. Някои имат идеи, които противоречат на основния принцип на външната политика на САЩ - например позицията на Джими Картър в полза на изтеглянето на войски от Корея. Тръмп обаче е различен. Той е единственият президент, избран някога с платформа, която изрично отхвърля всички стълбове на голямата стратегия на САЩ.Въпреки че Тръмп е променил мнението си по много въпроси, той има ясни, последователни интуиции за външна политика, които датират от три десетилетия. Той отдавна е отхвърлил съюзите на САЩ за сигурност като несправедливи към данъкоплатеца и обвини съюзниците на Вашингтон, че ги защитава безплатно. Той отдавна гледа на търговските дефицити като на заплаха за интересите на САЩ и отхвърли почти всички търговски сделки, които САЩ са договорили след Втората световна война. Има история в изразяването си на възхищение към силни хора по света: през 1990 г. например той се оплаква в интервю, че съветският лидер Михаил Горбачов не се е справил с демонстранти, както Пекин на площад Тянанмън.По време на президентската си кампания Тръмп не само отказа да отрече всички тези неща, но ги засили. Той сравни Кремъл с управлението на руския президент Владимир Путин и американското правителство, критикува НАТО, похвали твърдостта на Саддам Хюсеин по отношение на терористите и издигането на власт на севернокорейския лидер Ким Чен-ун, противопостави се на свободната търговия. Неговата позиция по отношение на външната политика имаше незабавен и траен ефект: тя накара десетки републикански експерти по външна политика да го осъдят публично.Лишен от съветници, Тръмп успя да събере шепа неизвестни и няколко бивши администратори - например Майкъл Флин и Уалид Фарес - но това беше предимно за шоу. По време на своята кампания Тръмп разчиташе на собствените си инстинкти и добави няколко нови въпроса, силно противопоставяне на незаконната имиграция и критики към търговията с Китай.След като спечели, Тръмп се оказа с проблем. Той беше напълно неподготвен да управлява и едва ли имаше някого в ​​екипа, който да е квалифициран да заема висок пост по въпросите на националната сигурност. Този недостиг, съчетан с неговото постоянно недоволство срещу доказани експерти, които му се противопоставиха по време на кампанията, го накара да се обърне към пенсионирани генерали и капитани, включително Джеймс Матис като секретар на отбраната, Рекс Тилърсън като държавен секретар Гари Кон като директор на \"Националния икономически съвет\", а след няколко седмици на поста, МакМастър като съветник по националната сигурност.Двете фази на администрациятаПървата фаза на мандата на Тръмп - ограничението - продължи от встъпването му в длъжност до август 2017 г. През тези седем месеца Тръмп каза и направи много спорни неща. Той отказа да подкрепи член 5 на НАТО, докато изнася реч в щаба на НАТО в Брюксел, и обяви оттеглянето на САЩ от Парижкото споразумение за изменението на климата. Но в по-голямата си част администрацията следваше междуведомствен процес (решенията бяха взети чрез процес на официална консултация със съответните отдели и агенции, което доведе до срещи на екипа по националната сигурност в \"Ситуационната зала\") и Тръмп неохотно прие съвета на своя кабинет. Той не се оттегли от Северноамериканското споразумение за свободна търговия. Той се обърна към НАТО. Той протегна ръка към азиатските съюзници. Той остана в ядрената сделка с Иран.Скоро обаче президентът започна да отблъсква съветниците си. В средата на юли 2017 г. той се оплака, че трябва да поднови отказите като част от Съвместния цялостен план за действие и обвини своите съветници, че не му дават възможност да се оттегли. Няколко седмици по-късно, на среща в Кемп Дейвид относно Афганистан, той се разочарова от МакМастър и настояването му, американските войски да останат там. Тръмп неохотно се съгласи, но изрази недоволството си.До есента на 2017 г. започна втората фаза на външната политика на администрацията на Тръмп - тази на едностранни действия. В този период, който продължава и до днес, Тръмп се опитва да заобиколи официалния съвещателен междуведомствен процес на вземане на решения и показва своите ясни предпочитания. През декември 2017 г., след възражения на своя екип, той обяви, че премества американското посолство в Израел в Йерусалим. През май миналата година той се оттегли от иранското ядрено споразумение. Той наложи мита на приятели и конкуренти. Той поднови критиките си към НАТО на срещата на високо равнище в Брюксел през 2018 г. и настоя да изтегли американските войски от Сирия. Може би най-известното му решение е, че реши да се срещне с Ким Чен-ун в Сингапур, без да се консултира с кабинета си по национална сигурност, също така взе едностранно решение да се срещне с руския президент Владимир Путин в Хелзинки и се противопостави на своите съветници, като прие руския лидер на пресконференцията на срещата на върха.За да улесни всичко, Тръмп се нуждаеше от нов екип, който да го упълномощи, а не да му пречи. Това е историята от 2018 г. Тя започва с премахването на Тилърсън, МакМастър и Кон през март и април. Техните заместници Майк Помпео, Джон Болтън и Лари Кудлоу имат едно общо нещо: лична лоялност към Тръмп. Тенденцията продължи с напускането на посланика в ООН Ники Хейли и приключи с оставката на Матис на 21 декември след обявеното от Тръмп изтегляне на американските войски от Сирия.Назначаването на Болтън е особено важно за външната политика на Тръмп. Докато член на институцията за национална сигурност заемаше длъжността съветник по националната сигурност, Тръмп бе лишен от правомощия за определяне на дневния ред и контрол на междуведомствения процес. Болтън му даде тази власт. Разбира се, по пътя имаше пречки. Има сведения, че Болтън трябваше да обещае на Тръмп, че няма да го вкара в нова война, а няколко седмици след наемането на Болтън Тръмп го обвини, че се опитва да саботира отношенията на САЩ с КНДР. Като цяло, Тръмп вече има екип, който не се стреми да минимизира въздействието на неговите решения, а да ги усили максимално.По време на тази фаза на външната политика на Тръмп имаше и някои положителни промени. През декември 2017 г. и януари 2018 г., например, администрацията представи Стратегия за национална сигурност и стратегия за национална отбрана, които изместиха фокуса от тероризма към конкуренцията между великите сили, което беше приветствано от много експерти във Вашингтон. Стратегиите признават предизвикателството, което Русия и Китай поставят пред водения от САЩ международен ред и потвърдиха важността на съюзите. Президентът изглежда, не се интересува от промяната на акцента, след като говори само веднъж. В своите забележки, представяйки Стратегията за национална сигурност, Тръмп изрече едно единствено изречение за съперничеството на силите и веднага последва призив за важността на сътрудничеството с Русия.Единна външна политикаБорбата между президента и неговия екип определи първите му две години. Въпреки че между тях все още има съществена пропаст, сега вече има значително съответствие. За първи път наблюдателите могат да идентифицират единна, макар и все още непълна, външна политика на Тръмп, в която администрацията поема желанията на президента и се стреми да действа спрямо тях.Тази единна външна политика е тази, при която администрацията на Тръмп няма постоянни приятели и постоянни врагове. Тя възприема транзакционен подход с всички нации, не отдава голямо значение на историческите връзки и търси незабавни ползи, вариращи от търговията до дипломатическата подкрепа. Когато това се случва, авторитарните правителства са по-склонни да предлагат такива бързи отстъпки на Съединените щати, в резултат на което администрацията на Тръмп намира, че е по-лесно да се справя с тях, отколкото с демократичните съюзници.Помислете за контраста между Саудитска Арабия и Япония. Саудитска Арабия успя да намали цената на петрола, за да успокои президента, след като президентът се включи след убийството на журналиста Джамал Кашоги. За разлика от тях, Япония губи, въпреки усилията на премиера Шиндзо Абе да ласкае президента, а прегръдката на Тръмп с Ким разтревожи японците, но президентът на САЩ прсто продължи да заплашва да наложи мита за японските автомобили.Администрацията на Тръмп сега е обединена в желанието си да използва мита, включително срещу съюзници и партньори, за да развие икономическата си програма. Все още може да има някои различия по отношение на други тактики, но по-големият дебат за международната икономическа стратегия, който се разрази през 2017 г., приключи. Администрацията редовно се стреми да придобие икономическо предимство пред други страни. Помислете например за това как екипът на Тръмп се забавлява с желанието на Полша да плати за американска военна база в собствената им страна и как администрацията принуди Обединеното кралство да преследва твърд Брекзит, така че Съединените щати да влязат в преговорите по двустранно споразумение между САЩ и Великобритания за свободна търговия.Администрацията възприема национализма и пренебрегва многостранността като част от всеобхватната си философска рамка - нещо, което е очевидно в изказванията на Тръмп, Болтън и Помпео. Администрацията също не зачита много демокрацията и правата на човека, освен в случаите на Куба, Иран и Венецуела. Този светоглед се проявява в опозицията на Вашингтон към Европейския съюз, подкрепата за авторитарните лидери, които се противопоставят на международните норми и оттеглянето от международни организации и договори. В същото време мисленето на администрацията остава необиграно - администрацията натиска силно върху Германия да отмени газопровода \"Северен поток 2\", но според доктрината германското правителство трябва просто да следва собствените си интереси.Подходът на Тръмп към Европа варира според региона. Администрацията се ангажира с Централна и Източна Европа, където предоставя политическа подкрепа на унгареца Виктор Орбан и работи за увеличаване на износа на втечнен природен газ, за ​​да се противодейства на руското влияние. За разлика от това, към Западна Европа Тръмп е много по-враждебен, а подходът е несъгласие, включително опозиция спрямо газопровода \"Северен поток 2\", спрямо свободната търговия с Европа и спрямо разходите за отбрана в НАТО, както разбира се и разногласията му с Европейския съюз за Иран.В Източна Азия политиката на Тръмп има два основни компонента - Китай и Северна Корея. По първия, желанието на Тръмп да спечели търговската война с Пекин го кара да подкрепи по-широки усилия за балансиране с Китай, които някои от неговите съветници подкрепят, включително спрямо борбата с китайското политическо влияние и преориентиране на американските военни в конкуренция с Китай. Тази подкрепа е подложена на тест, реториката на китайския президент Си Дзинпин в Тайван се задълбочава, а ако търговската война бъде решена - дали Тръмп ще се противопостави на Китай за Тайван, ако смята, че е спечелил търговска сделка, която предлага на САЩ значителни отстъпки?Междувременно, политиката на администрацията със Северна Корея се състои от неформална сделка, при която САЩ дават възможност за размразяване на отношенията, докато КНДР се съгласява да не тества ракети или ядрени оръжия, дори и това да не носи значителен напредък по отношение на ядреното разоръжаване. Някои служители на администрацията, особено Болтън, имат резерви по отношение на тази стратегия, но вече не противоречат на президента.Все пак остават някои разногласия между президента и неговия екип. Най-забележителният пример е в политиката на САЩ за Близкия изток. Тръмп и неговите съветници се съгласяват да поемат твърда линия срещу Иран, но президентът не желае да ангажира ресурсите на САЩ, за да отблъсне иранското влияние в Сирия. Според него, усилията на САЩ трябва да бъдат ограничени до подпомагане на съюзниците в предприемането на всякакви действия, които те считат за подходящи за противодействие на Иран (като войната на Саудитска Арабия в Йемен), налагане на санкции и оттегляне от съвместния цялостен план за действие. Това е единственият въпрос, по който настоящият екип на президента е направил изявления, които изглежда са в противоречие с него. Например, по време на пътуване до Близкия изток, Болтън каза, че американските войски няма да напуснат Сирия, докато \"Ислямска държава\" (известна още като ДАЕШ) не бъде напълно победена и кюрдите са защитени. Като цяло обаче, външната политика на Тръмп е по-обединена от всякога.Какво следваПарадоксално е, че появата на по-единна и предвидима външна политика на САЩ вероятно ще отслаби американското влияние и ще дестабилизира международния ред. Дълбоко разделена администрация на Тръмп е най-доброто нещо за онези, които вярват в следвоенната стратегия на Съединените щати, дефинирана от силни съюзи, отворена глобална икономика и широка подкрепа за демокрацията, правовата държава и правата на човека.Тъй като Тръмп никога няма да промени своя светоглед, неговата администрация трябваше или да се раздели, или да се съгласи с неговите условия. Сега имаме последното. Така започва трета фаза - въздействието на една единна администрация на Тръмп върху света.", "date": "2019.01.18", "title": "Външната политика на Тръмп вече е предвидима"}
{"url": "https://news.bg/world/slovesnata-voyna-mezhdu-pelosi-i-tramp-prodalzhava.html", "text": "Председателят на Камарата на представителите на САЩ Нанси Пелоси отмени работна визита в Афганистан и обвини Белия дом, че е разкрил в публичното пространство плановете й да пътува с пътнически самолет, информира АП.Вчера президентът на САЩ Доналд Тръмпда използва военен самолет на администрацията до Афганистан, след като по-рано тази седмица демократът предложи на американския лидер да  заради продължаващия вече 28 дни шътдаун ( спиране работата на правителството заради липса на финансиране).Говорител на председателя на камарата коментира, че Пелоси и други конгресмени са планирали да пътуват с пътнически самолет, но впоследствие са решили да отменят визитата след публичното предупреждение на Държавния департамент, че има голяма опасност за делегацията и войниците.Обикновено до конфликтни зони американските официални представители летят с военни самолети.Белият дом отрече, че Тръмп е изнасял информация за плана на делегацията.Преди няколко часа президентът на САЩ използва \"Туитър\", за да коментира казуса.Защо Нанси Пелоси напуска страната с други демократи на седемдневна екскурзия, докато 800 000 души не са получили заплати, попита той.Пелоси и Тръмп са в конфликт заради исканото от президента на САЩ финансиране от Конгреса за изграждане на стена по американско-мексиканската граница. Пелоси отказва да се отпуснат близо 6 милиарда долара за стената, а държавният глава заявява, че няма да се подпише под закон за финансиране работата на правителството, ако не получи средствата.Планът на Пелоси и други демократи включваше посещения в Брюксел, Египет и Афганистан.", "date": "2019.01.18", "title": "Словесната война между Пелоси и Тръмп продължава"}
{"url": "https://news.bg/crime/yambolski-biznesmen-napadna-obshtinski-sluzhiteli.html", "text": "Бизнесмен от Ямбол посегнал на общински служители. От Община Ямбол сезираха Районна прокуратура Ямбол и местната полиция за неправомерни действия и агресивно поведение на местния бизнесмен Валентин Ревански срещу служители на общината.Случаят е публикуван на сайта на община Ямбол днес. Инцидентът е от 16 януари следобед. Той се развива при действия по изпълнение на влязла в сила заповед за премахване на незаконен строеж. Двама общински служители и двама полицаи са на проверка в района на фирма \"Сакарела\" ООД. При проверката работник на фирмата уведомява един от общинските служители, че собственикът Валентин Ревански желае да говори с него по телефона. По време на разговора Ревански заплашна представителя на общината с думите: \"Слушай, започва да ми писва от тебе, изчезни веднага от там, да не дойда да те разпилея\".По този начин към длъжностното лице, при изпълнение на службата му, е отправена закана с предизвикване на неблагоприятни последици против неговата личност, пише на сайта на община Ямбол.За да не предизвикват напрежение, общинските служители напускат офиса на фирмата. При излизането им от сградата, с висока скорост се приближава бял джип, който спира рязко до тях. От возилото слиза Ревански, хваща ревера на служителя и го изблъсква с думите \"Ще те разпилея, ей!\".Полицаите се намесили, за да предотвратят нарастване на напрежението.Съгласно Закона за устройство на територията (ЗУТ), при изпълнение на контрол по строителството, служителите имат право на свободен достъп до строежите, както и до сградите и съоръженията по време на тяхното ползване, както и да изискват всички необходими за проверките документи, данни, легитимация, писмени справки и обяснения от участниците в строителството, от лицата на строежа и строителната площадка, от заинтересуваните администрации, от специализираните контролни органи и експлоатационните дружества.С оглед на това в случая действията на атакуваното длъжностно лице са изцяло законосъобразни и препятстването на изпълнението им е незаконно и недопустимо, уточняват от общината.Още преди година и половина към фирма \"Сакарела\" ООД на същия бизнесмен са установени редица незаконни строежи. От община Ямбол има издадени заповеди за премахване. Въпреки обжалването, повечето от тези заповеди са потвърдени от Върховния административен съд още миналата година и подлежат на незабавно изпълнение. Вместо това, Ревански използва всевъзможни административни и юридически спънки, за да отложи премахването на незаконните си строежи, стигайки и до настоящия скандален случай.От община Ямбол благодарят на служителите си за професионалното им отношение и поведение при възникналата ситуация. \"Апелираме компетентните институции да извършат задълбочена проверка, като при констатиране на нарушения се потърси съответната наказателна и административна отговорност с цел гарантиране спазването на закона\", се казва в съобщението.Припомняме, Валентин Ревански бе президент на баскетболния отбор \"Тунджа\". След мач с баскетболния отбор на Ботевград Балкан преди години той коментира: \"Ако съм знаел, че може да бъде допускана толкова твърда игра нямаше да дойдем с баскетболен отбор.\".", "date": "2019.01.18", "title": "Ямболски бизнесмен нападна общински служители"}
{"url": "https://news.bg/int-politics/rusiya-se-sdobiva-s-ministerstvo-za-dalechniya-iztok-i-arktika.html", "text": "Русия се сдобива с министерство за Далечния Изток и Арктика, което ще координира разширяването и развитието на регионалната инфраструктура и промишлеността, съобщава \"Баренц обсървър\".\"Изграждат се нови пристанища и нови енергийни мощности и разбира се нови места за комфортен живот, както и редица други предприятия\", обясни премиерът Дмитрий Медведев на среща с Владимир Путин.Досега не е имало единна държавна структура, която да координира тези дейности, но сега това се променя, допълва Медведев. Правителството няма да създаде отделно министерство за Арктика, но ще включи арктическите въпроси в съществуващото министерство на Далечния изток. \"Това наистина е много важна инициатива, след като Арктика има най-важния ресурсен потенциал в страната\", коментира той.Според Медведев, създаването на отделно министерство за Арктика би било твърде скъпо както по отношение на финансовите, така и по отношение на административните ресурси, но арктическите въпроси са свързани с развитието на Далечния изток в много отношения.\"По същество това са често свързани помежду си въпроси, например развитието на Якутия или Чукотка, това е развитие на Арктическата зона\". Министерството на Далечния изток се оглавява от Александър Козлов. Очаква се в разширеното министерство да бъде включен и заместник-министър по арктическите въпроси.Управлението на руската арктическа политика включва Националната арктическа комисия, орган, създаден през октомври 2018 г. Комисията се ръководи от първия вицепремиер Юрий Трутнев. Трутнев също е отговорен за правителствените въпроси в Далечния изток.\"Очаквам всички регионални власти, правителствени агенции и министерства да разберат отговорностите си по въпросите, свързани с развитието на Арктика\", заяви Трутнев.В засилването на руска система за управление на Арктика е включена и новата роля на държавната компания \"Росатом\". Нов закон, приет тази година, дава на \"Росатом\" ключови отговорности по отношение на корабоплаването и развитието на пристанищата по Северния морски път.", "date": "2019.01.18", "title": "Русия се сдобива с министерство за Далечния изток и Арктика"}
{"url": "https://news.bg/world/moskva-predupredi-sasht-podobna-logika-chesto-tlaska-sveta-kam-raba-na-kolaps.html", "text": "Министерството на външните работи на Русия отговори на  в четвъртък, съобщават руски медии.Според ведомството плановете и подходите, заложени в стратегията, по никакъв начин няма да укрепят сигурността на САЩ, съюзниците и партньорите им.Подобна логика често тласка света към ръба на колапс, предупреждава министерството.Опитите за излизане от маркирания път ще имат противоположен ефект, подчертава министерството и алармира, че ще нанесе голям удар върху международната стабилност, която вече се пука по шефовете в резултат на безотговорните действия на Вашингтон.Ясно е, че никой няма да спечели от подобен сценарий, категорична е Москва.В американската стратегия Северна Корея, Иран, Русия и Китай се посочват като заплахи за САЩ, което не е ново. Новото съдържание на стратегията включва признаване на Космоса като \"ново бойно поле\" и настоява съюзниците да поемат част от тежестта.\"Призоваваме американската администрация да покаже политическа воля и най-накрая сериозно да се ангажира за съвместно намиране на начини за разрешаване на натрупалите се проблеми в \"стратегическата сфера\", докато не е станало твърде късно\", настоява Русия.", "date": "2019.01.18", "title": "Москва предупреди САЩ: Подобна логика често тласка света към ръба на колапс"}
{"url": "https://news.bg/politics/sotsialnoto-ministerstvo-predlaga-indeks-za-aktivnost-na-vazrastnite-hora.html", "text": "Проектът на Стратегията за активен живот на възрастните хора е публикуван за обществено обсъждане, съобщиха от Министерството на труда и социалната политика.Документът отговаря на предизвикателствата пред застаряващото население и подпомага формирането на политики и предприемането на мерки в социалната област. Той цели да насърчи заетостта на възрастните хора и участието им в обществения живот, както и да създаде условия за достоен живот на възрастните хора чрез осигуряване на равни възможности за участие в икономическия и социалния живот на обществото.Чрез подготовката на Националната стратегия за активен живот на възрастните хора правителството реагира на необходимостта да се разшири обхватът на ключови сфери от досегашната политика, като се обърне внимание на участието в обществения живот и независимия живот на възрастните хора.Новост в стратегията е Индексът на активния живот на възрастните хора. Той ще бъде основен инструмент за оценка на заложените мерки за изпълнение на стратегията. Чрез него се измерва неизползвания потенциал на възрастните хора за активно и здравословно стареене. Индексът позволява обективен мониторинг на степента, в която възрастните хора живеят самостоятелно, участват в платена заетост и социални дейности, както и способността им да стареят по активен начин. Той включва 22 индикатора, които са групирани в четири области. Всяка област отразява различен аспект на активния живот на възрастните хора: заетост, участие в обществото, независим и сигурен живот в добро здраве и създаване на капацитет и благоприятна среда за активен живот на възрастните хора.Документът цели насърчаване на заетостта, активното участие в обществото, създаването на възможности за самостоятелен живот и на капацитет и благоприятна среда за активен живот на възрастните на национално и регионално ниво. В рамките на всеки от приоритетите са разписани мерки, които включват и специфични мерки по райони. Целта е ясно разпределение на отговорностите, използване в максимална степен на предимствата на децентрализирания подход и мобилизиране на наличните институционални и граждански ресурси за постигане на положителни промени.Стратегията съдържа 8 оперативни цели. Те са насочени към създаването на условия за активен трудов живот на възрастните хора, както и към адаптирането на социално-осигурителната и пенсионната система към застаряване на населението. Предвижда се осигуряване на финансова стабилност, условия за достоен живот в пенсионна възраст и за ограничаване на бедността сред пенсионерите, условия за равен достъп до здравни и социални услуги и удължаване на живота в добро здраве, насърчаване на ученето през целия живот, подобряване на качеството на дългосрочната грижа и развитие на т. нар. \"сребърна икономика\".Предвижда се Междуведомствената работна група по демографските въпроси, доходите и жизненото равнище към министъра на труда и социалната политика да осигурява поддържане на постоянен работен формат за междуведомствено взаимодействие и по въпросите на застаряването. След края на общественото обсъждане стратегията ще бъде внесена за разглеждане и одобрение от Министерския съвет.", "date": "2019.01.18", "title": "Социалното министерство предлага индекс за активност на възрастните хора"}
{"url": "https://news.bg/regions/otkriha-trup-na-vazrastna-zhena-v-tsentara-na-vratsa.html", "text": "Откриха труп на възрастна жена в центъра на Враца, съобщиха от БНР.Мъртвата старица била намерена днес следобед в стара къща на ул. \"Втори юни\" №1.По неофициална информация жената била починала най-малко преди няколко дни.По думи на съседи в къщата живеели майка и син с психични отклонения. Хората обяснили, че синът редовно биел майка си и имало съмнения, че е шизофреник.Мъжът е отведен за разпит в полицията.", "date": "2019.01.18", "title": "Откриха труп на възрастна жена в центъра на Враца"}
{"url": "https://news.bg/tourism/3-6-mlrd-evro-sa-prihodite-ot-mezhdunaroden-turizam-otchita-se-rast-ot-6-6.html", "text": "Приходите от международен туризъм се оценяват на 3,6 млрд. евро в периода януари- ноември 2018 г. Това показват данните на БНБ, публикувани днес, съобщават от Министерството на туризма.Отчитаният ръст е 6,6% спрямо януари-ноември година по-рано. През 11-те месеца на 2018 г. чуждестранните туристически посещения в страната са повече от 8,834 млн. Техният брой нарастват с 4,9 на сто в сравнение със съответния период на предходната година.Показателно е, че ръстът на приходите изпреварва нарастването на броя на туристическите визити, коментира министърът на туризма Николина Ангелкова.През 11-те месеца на 2018 година постъпленията устойчиво нарастват, очакваме тази тенденция да се запази и за декември и да отчетем успешна година за сектора, посочи още министърът. Само за ноември 2018 г. постъпленията на международен туризъм са повече от 140 млн. евро. Отчита се увеличение от 2,3 на сто спрямо същия месец година по-рано.", "date": "2019.01.18", "title": "3,6 млрд. евро са приходите от международен туризъм, отчита се ръст от 6,6%"}
{"url": "https://news.bg/world/gartsiya-glasuva-sdelkata-s-makedoniya-do-kraya-na-sledvashtata-sedmitsa.html", "text": "Председателят на гръцкия парламент Никос Вуцис съобщи, че депутатите ще гласуват за ратифициране на  с Македония до края на следващата седмица, пише гръцкият вестник \"Катимерини\".След среща с политическия секретар на управляващата партия СИРИЗА Вуцис отбеляза, че процесът по ратифициране на договора ще започне през следващите дни на ниво комисии и ще завърши с дебат в пленарна зала и финално гласуване до края на следващата седмица.\"Всеки ще получи думата. Всеки ще получи време\", каза Вуцис пред журналисти след първата среща с политическия секретар на СИРИЗА, откакто СИРИЗА се нуждае от най-малко 151 гласа в 300-местния парламент, за да ратифицира сделката, но след разпадането на коалицията партията има 145 депутати.Междувременно хиляди протестиращи се очаква да пристигнат в гръцката столица в неделя за организиране на демонстрации срещу споразумението.В същото време \"Катимерини\" пише, че правителството е обезпокоено от продължаващия сблъсък между бившия военен министър Панос Каменос и бившия външен министър Никос Кодзиас.Кодзиас  заради разногласия с Каменос за споразумението с Македония. В неделя Каменос подаде оставка по същата причина - противоречия с правителството за споразумението с Македония.В четвъртък Кодзиас описа Каменос като \"крайнодесен\". \"Независими гърци\" на Каменос бяха коалиционен партньор на лявото правителство на премиера Алексис Ципрас в продължение на 4 г.", "date": "2019.01.18", "title": "Гърция гласува сделката с Македония до края на следващата седмица"}
{"url": "https://news.bg/world/mazh-se-samozapali-v-tsentara-na-praga-50-g-sled-samoubiystvoto-na-yan-palah.html", "text": "Мъж е пострадал сериозно при самозапалване на централен площад в Прага, докато чехите отбелязват 50 г. от самозапалването на студент в протест срещу съветската инвазия, която смаза Пражката пролет, съобщава \"Ройтерс\".Мъжът е откаран в болница, след като минувачи са угасили пламъците на същото място на историческия Вацлавски площад, където през януари 1969 г. Ян Палах се самозапали и изгоря в знак на протест.Самоубийството на Палах е отчаян опит за преборване на надвисналата над страната апатия след съветската инвазия през август 1968 г., когато съветски танкове и войници окупират Прага и унищожават надеждите за демократични реформи в комунистическата система.\"Според първоначалната информация мъж, който е роден през 1964 г., се е полял със запалителна течност и се е самозапалил\", обяви пражката полиция в \"Туитър\".От Спешна помощ поясниха, че парамедиците са поставили мъжа, който е с повече от 30% изгаряния по тялото, в изкуствена кома преди да бъде закаран до болницата.Няма информация за мотивите на мъжа.", "date": "2019.01.18", "title": "Мъж се самозапали в центъра на Прага – 50 г. след самоубийството на Ян Палах"}
{"url": "https://news.bg/crime/vks-ostavat-po-20-g-zatvor-za-ubiytsite-na-biznesmena-orhan-izirov-dzhevizov.html", "text": "20 г. затвор е наказанието за Георги Георгиев и Радослав Валеов за убийството на бизнесмена Орхан Изиров. Това решение потвърдиха съдиите от Върховния касационен съд, съобщиха от ВКС. Решението е окончателно.По повод искането за намаляване на размера на присъдените в полза на гражданските ищци обезщетения, заключението на ВКС е, че обезщетенията са отмерени по справедливост и не се установяват основания за коригиране на размера на което и да е от тях в насока неговото снижаване, категорични са магистратите.Припомняме, на 14 януари 2015 г. .С решението на ВКС тричленен състав на Върховния касационен съд (ВКС) променя решението на Софийския апелативен съд (САС) като преквалифицира част от престъпната дейност на подсъдимия Георгиев. Във ВКС са уведомени от прокурор за предприети действия по изпълнение на наложените от съда наказания.Делото във ВКС е по жалби на  срещу въззивното решение Софийския апелативен съд. С него е променено мястото и режима на наложените наказания.С присъда от 2017 г. на Окръжен съд - Благоевград двамата са признати за , извършено през 2015 г. край село Първомай. Георгиев е признат за подбудител и помагач, а Валеов като извършител.Те са осъдени при съкратеното производство на затвор по 13 г. и 4 месеца. Двамата са признати за виновни като съизвършители на още две престъпления: държане на наркотични вещества (хероин) с цел разпространение без надлежно разрешително. За това провинение на Валеов е наложено наказание \"лишаване от свобода\" в размер на 6 г. и \"глоба\" в размер на 30 000 лв., а на Георгиев - 5 г. и 4 месеца \"лишаване от свобода\" и \"глоба\" от 20 000 лв.Другото обвинение е за държане на огнестрелни оръжия и боеприпаси за тях без разрешение. По това престъпление двамата получават затвор от по 4 години.Георгиев е осъден от първоинстанционния съд и за още две престъпления: държане на марихуана с цел разпространение без надлежно разрешително. За това е осъден на затвор за 3 г. и 4 месеца и \"глоба\" в размер на 20 000 лв. За намерените боеприпаси без разрешение, му е наложено наказание \"лишаване от свобода\" в размер на 1 г. и 4 месеца.Определено е общо най-тежко наказание в размер на 13 г. и 4 месеца, което e увеличено на 20 години затвор за всеки от подсъдимите. Осъдени са и солидарно да заплатят на трима граждански ищци обезщетение в размер на по 100 000 лв., а на другите двама - по 120 000 лв.Според тричленният състав на ВКС жалбите на подсъдимите Георгиев и Валеов са неоснователни, макар част от изложените от адвоката на подсъдимия Георгиев доводи да заслужават подкрепа и върховните съдии приемат да разгледат по същество и го преценяват като основателно.Според утвърдената практика на ВКС, когато между две или повече деяния съществува обективна и субективна връзка, превръщаща последващите от тях в продължение на предходно извършените, налице е едно продължавано престъпление. С решението си върховните съдии изменят въззивния акт и преквалифицират част от престъпната дейност на подсъдимия Георгиев.Неоснователно е възражението на защитниците на двамата подсъдими срещу увеличението на присъдата им, пишат върховните съдии.", "date": "2019.01.18", "title": "ВКС: Остават по 20 г. затвор за убийците на бизнесмена Орхан Изиров Джевизов"}
{"url": "https://news.bg/crime/izzeha-vzrivni-veshtestva-ot-kashta-vav-vrachansko.html", "text": "Полицията конфискува взривни вещества от къща във Врачанско. Проверката била извършена тази сутрин в дома на 39-годишен криминално проявен мъж в село Горно Пещене.Служителите на реда открили раница, в която имало 15 капсул детонатора с червен кабел, пет капсул детонатора за огнепроводен шнур, един огнепроводен и един детониращ шнур, както и найлонов плик с надпис \"Амонит-6 с тегло два килограма\", съдържащ бяло прахообразно вещество.Мъжът е разпитан и задържан за 24 часа.По случая е образувано бързо производство и е уведомена районната прокуратура.", "date": "2019.01.18", "title": "Иззеха взривни вещества от къща във Врачанско"}
{"url": "https://news.bg/int-politics/s-pukanki-v-ratse-es-gleda-shouto-brekzit.html", "text": "Преговарящите за Брекзит \"гледат БиБиСи и ядат пуканки\", коментира един от тях докато британските вътрешни разногласия са пряко предавани по телевизията и осуетяват надеждите на Европа за чиста раздяла, съобщава \"Ройтерс\".Не е сигурно, дали Великобритания ще излезе от ЕС след 10 седмици, ще удължи агонията с надеждата за една нормална раздяла, или дори да промени мнението си и да остане, а съседите й се разкъсват между \"скуката от Брекзит\" и притеснението, което отвлича вниманието от собствените им неотложни проблеми, тъй като се провежда кампания за изборите за европейски парламент през май.Часове след като Камарата на общините скъса сделката, която премиерът Тереза ​​Мей се опита да сключи в две мъчителни години, преговарящият от ЕС Мишел Бърние обясни пред малцина евродепутати, че единственото, което може да се направи е да се изчака британците да решат.Холандският консерватор Естер де Ланге коментира, \"колективно, те не знаят какво искат, но да, определено държат големи речи\". В сравнение с пълния европарламент, отбелязващ 20-годишнината на еврото, стотиците празни места пред Бърние са знак за умората на Европа от Брекзит.Обезпокоително е, че парализата в Лондон ще разсее и раздели лидерите от други проблеми на ЕС, от забавящата се икономика на фона на световните търговски спорове до дълбоките разделения по отношение еврозоната, мигрантите и евроскиптиците вдъхновени от Брекзит.Френският президент Еманюел Макрон обясни, че не иска да губи време за Брекзит, тъй като настоява за преструктуриране на еврозоната и на по-широк съюз след изборите за Европейски парламент. Неговият министър по въпросите на ЕС Натали Лоазо заяви, че Брекзит отнема една трета от времето й: \"Твърде много е, защото имаме много други неща в Европа, отколкото да се занимаваме с един развод\", коментира тя.Манфред Вебер, съюзник на германския канцлер Ангела Меркел, ръководител дясноцентристката кампания, заяви, че \"вратата на Европа е все още отворена\", ако Великобритания реши да остане, но допълни че, \"сега е време да продължим напред и да приключим с Брекзит\".Вебер се оплаква, че \"безкраен Брекзит отнема огромно количество време, пари и експерти\" от ЕС.\"Това изразходва ценна политическа енергия, особено в тази предизборна година, ни дърпа назад от формирането на истинска положителна европейска програма за бъдещето\", допълва той.На 9 май в Румъния, Жан-Клод Юнкер възнамерява да насочи вниманието на ЕС към бъдеще без една от трите най-големи икономики в Европа и една от двете ядрени военни сили и да бъде кулминацията на усилията за премахване на разделенията, застрашаващи сближаването в ЕС.По време на срещата на върха на ЕС миналия месец, която се надяваха да бъде последната, свързана с Брекзит, лидерите бяха видимо уморени: \"Умората беше осезаема. Те не искат да бъдат притеснявани повече от това. Искат да приключи\", коментира един от присъстващите.Ако има нещо положително от Брекзит, това е изключителното единство, което 27-те показват в преговорите, макар че последните моменти в играта все още може да подложат на изпитания това единство, коментират лидери.Мнозина вярват, че сътресенията във Великобритания забавят апетитите на тези, които искат да последват примера й, европейските гласоподаватели започват да симпатизират на Съюза, а евроскептичните правителства, като Италия, Унгария и Полша, подчертавайки критиките си към ЕС, не показват пряко желание за изход.Основателите на ЕС, Франция и Германия, страните с богат принос и бившият комунистически изток са разделени относно вакума от Великобритания в бюджета на ЕС и за маневрирането на някои източноевропейски правителства, за да задушат опонентите си.\"За Брекзит, ЕС показа изключително единство, само ако можеше да покажем такова единство и за всичко останало\", коментира дипломат.", "date": "2019.01.18", "title": "С пуканки в ръце, ЕС гледа шоуто \"Брекзит\""}
{"url": "https://news.bg/int-politics/opazvaneto-na-klimata-zastrashava-skorostnite-autobani-v-germaniya.html", "text": "Дните на неограничената скорост по популярните в Германия аутобани може да приключат, ако правителството приеме проектопредложения за опазване на климата, представени от комисия по бъдещето на транспорта, съобщава \"Гардиън\".Комисията предлага да изготви препоръки за намаляване на вредите за околната среда, причинени от транспорта, като предлага увеличение на данъците върху горивата и квотите за електрически превозни средства, за да помогне на Германия най-накрая да изпълни целите за емисии на Европейския съюз.Предложенията, очертани в проектодокумент, могат да се окажат противоречиви за гражданите на Германия, чиято магистрална мрежа от десетилетия е известна с участъци, където шофьорите могат да тестват дори и най-бързите си автомобили, съобщава \"Ройтерс\".Германия може да бъде засегната от големи глоби в ЕС, ако не успее да намали емисиите на парникови газове и отровни азотни оксиди. Емисиите от транспорт, които не спадат от 1990 г. насам, са конкретна цел за намаляване.Правителството е разделено между необходимостта от защита на решаващата автомобилна индустрия на Германия, поставена пред поредица от скъпи скандали през последните години и необходимостта от действия за защита на бързо влошаващия се климат.Документът посочва, че мерките включват ограничение на скоростта на магистралата до 130 км/ч, данък върху горивата с повишение от 2023 г., премахване на данъчните облекчения за дизеловите автомобили и квотите за продажби на електрически и хибридни автомобили. Тези мерки могат да намалят с 50% емисиите на парникови газове.Комисията все още не е готова с всички препоръки, но трябва да представи изводите си в края на март, а докладът ще бъде включен в закона за изменението на климата, който правителството иска да приеме тази година. Комисията е наясно, че много от нейните предложения са противоречиви.\"Не всяко решение или мярка ще бъдат приети. Ще са необходими политически умения, дипломатически умения и желание за компромис, за да се постигнат целите на изменението на климата\", коментира комисията.", "date": "2019.01.18", "title": "Опазването на климата застрашава скоростните аутобани в Германия"}
{"url": "https://news.bg/disasters/otkriha-tyaloto-na-zaginaliya-pilot-ot-su-34.html", "text": "В Татарския проток, който свързва Японско море и Охотското море, е открито тялото на загиналия пилот Су-34, съобщава РИА \"Новости\".Агенцията се позовава на Министерството на отбраната.Операциите по търсене и спасяване в района на катастрофата продължават, добавят от руското министерство на отбраната.Спасителната операция включва хеликоптери Ми-8, самолети Ан-12, Ан-30 и Ту-142 и пет кораба.Военните добавиха, че още шест кораба от Тихоокеанския флот са били изпратени в зоната на самолетната катастрофа.В Морския координационен център за морски спасителни операции във Владивосток обясниха, че починалият е щурман - навигатор, съобщава ТАСС. Съдбата на още двама пилоти остава неизвестна.Двама изтребители-бомбардировачи Су-34 се сблъскаха по време на редовен полет за обучение в петък сутрин. Министерството на отбраната заяви, че самолетите \"са се докоснали във въздуха\". В този момент те са упражнявали маневриране. Самолетите не са били оборудвани с боеприпаси.", "date": "2019.01.18", "title": "Oткриха тялото на загиналия пилот от Су-34"}
{"url": "https://news.bg/disasters/bebe-e-otselyalo-v-katastrofata-s-prints-filip.html", "text": "Момченце на 9 месеца е оцеляло в катастрофата с джипа на принц Филип, разкри телевизия \"Скай\".Медията се позова на полицията в Норфолк. Силите на реда потвърдиха, че деветмесечно бебе е било в на херцога на Единбург.Катастрофата е станало близо до имота на кралското семейство в Сандрингам. За щастие бебето не е пострадало.Бъкингамският дворец потвърди, че херцогът на Единбург е ходил в болница по съвет на лекаря за контролен преглед. Лекарите са потвърдили, че принц Филип не се намира в опасност след катастрофата.От Бъкимганския дворец разкриха, че принцът е отишъл до колата и се е поинтересувал дали пътуващите в нея са добре.При катастрофата са пострадали двама от пътниците в колата, но бебето е невредимо. Принц Филип е имал валидна книжка. По официална информация кралската особа е била заслепена от слънцето и не е видял навлизащата в Т-образно кръстовище Киа.", "date": "2019.01.18", "title": "Бебе е оцеляло в катастрофата с принц Филип"}
{"url": "https://news.bg/world/kolumbiya-obvinyava-armiyata-za-natsionalno-osvobozhdenie-za-terora.html", "text": "Колумбийската бунтовническа организация Армия за национално освобождение (АНО) е отговорна за атентата в полицейската академия, при който загинаха най-малко 21 души, а други дузина пострадаха.Това съобщи военният министър на латиноамериканската държава Гилермо Ботеро, информира АФП.При извършената вчера атака, която е описвана от правителството като терористичен акт, кола се вряза в контролно-пропускателен пункт на академията преди да бъде взривена.Армията има около 2000 бунтовници. Тя е разглеждана от САЩ и ЕС като терористична организация. Групировката започна мирни преговори с правителството на бившия президент на Колумбия Хуан Мануел Сантос през февруари 2017 г., но преговорите бяха прекратени при държавния глава Иван Дуке.По-рано военното министерство съобщи, че са загинали 11 души и са пострадали 65 души. Правителството обяви тридневен траур.Ведомството поясни, че при \"терористичния акт\" е използван автомобил, натъпкан с 80 килограма експлозиви.Властите наредиха засилване на мерките за сигурност по границата и пътищата извън градовете.Атентатът е бил извършен в южната част на столицата Богота по време на церемония.Никой не е поел отговорност за атаката, но главният прокурор Нестор Мартинес съобщи, че Хосе Алдемар Рохас Родригес е отговорен за атаката.Родригес е влязъл в района на академията към 09,30 часа местно време с джип Nissan Patrol.Президентът на Еквадор Ленин Морено заяви, че един от загиналите е кадет от страната, а друг е с леки наранявания.Държавният глава на Панама Хуан Карлос Варела съобщи, че 45 панамски кадети са присъствали на церемонията, двама са пострадали.", "date": "2019.01.18", "title": "Колумбия обвинява Армията за национално освобождение за терора"}
{"url": "https://news.bg/int-politics/rusiya-razviva-srabskata-atomna-energiyna-infrastruktura.html", "text": "Русия и Сърбия започват стратегическо сътрудничество за използване на ядрената енергия за мирни цели, съобщава Руската държавна корпорация за атомна енергия \"Росатом\", цитирана от \"Анадолу\".Споразумението е подписано по време на посещението на Владимир Путин в Сърбия. \"По-специално, изпълнението на проекта за изграждане на център за ядрена наука, технологии и иновации не само ще даде мощен тласък на двустранното сътрудничество между Русия и Сърбия в редица иновативни области, включително медицина, промишленост и селско стопанство, но ще също така служи като платформа за сътрудничество на равнището на целия централноевропейски регион\".Споразумението също така дава възможност за сътрудничество в няколко области, включително създаването и подобряването на сръбската атомна енергийна инфраструктура, проектирането, изграждането и модернизацията на изследователските ядрени реактори, прилагането на радиационни технологии в селското стопанство и промишлеността, образованието, обучението и преквалификацията на специалисти за ядрената промишленост както и развитието на ядрената медицина.\"Росатом\" има 36 проекта за изграждане на ядрени реактори в различни страни, включително Бангладеш, Беларус, Китай, Египет, Финландия, Унгария, Индия, Иран и Турция.", "date": "2019.01.18", "title": "Русия развива сръбската атомна енергийна инфраструктура"}
{"url": "https://news.bg/crime/43-ma-v-mrezha-mezhdu-sedem-grada-prehvarlyali-sredstva-za-terorizam.html", "text": "Задържани са  , занимаващи се с престъпления свързани с финансиране на тероризъм.Такава мрежа от хавалдари съществувала в почти всички държави не само в Европейския съюз. Разплащанията, които минават през хавалдарите, годишно генерира финансови небанкови преводи между 100 и 300 милиарда евро.Подробности по случая \"хавала\" в рамките на международна организирана престъпна група разкри заместник-главният прокурор Иван Гешев.Предмет на разследването е организирана престъпна група, извършаваща престъпления свързани с финансиране на тероризъм. Проведените активни действия са проведени под ръководството на спецпрокуратурата, ДАНС и МВР.Предстои в рамките на днешния ден прокуратурата да прецени дали и по отношение на колко от задържаните 43 лица да бъдат повдигнати обвинения. Претърсени са над 50 адреса в 7 града на територията на страната - София, Плевен, Благоевград, Разград, Хасково, Пловдив и Ловеч. Получени са над 130 разрешения от Спецсъда за различни претърсвания на обекти, на коли и лични обиски, обясни Гешев. Хавалдарството е свързано с нерегламентирани преводи на парични суми, по система, наричана в арабския свят \"хавала\". С тази дейност се е занимавало основното лице, част от организираната престъпна група от определен брой лица, които са го подпомагали на територията на България.Лидерът е влязъл в контакти и е финансирало други лица, които се занимават с логистика и финансиране на международни терористични организации.Гешев успокои, че не става въпрос за явни терористични действия и терористична заплаха на територията на страната.\"Все едно един финансист, който финансира всякакви незаконни дейности и даващ пари на лица, които се занимават с това, извън територията на страната\", обясни той.Заместник-главният прокурор обясни схемата \"хавала\". Още не е ясно дали хавалдарството е възникнало в Индия през VIII век или от еврейските търговци от Средновековието в Европа. Хавалдарството било широко разпространена система в ислямския свят.Т.нар. \"хавалдар\" събирал суми от определени хора, като сумата трябвало да пристигне до другия край на света. В схемата е нямало физическо преместване на парите, а те бивали оставяни при хавалдара. Той давал определен код, с който лицето, което трябва да получи парите в другата държава, се легитимирало при друг хавалдар, който изплащал сумата.За услугата и на двамата хавалдари удържат определени комисионни или такси. Това финансиране имало доста по-дълга история от съвременната банкова система. Хавалдарството се използвало за разнородни цели и не било задължително да е с криминален характер.Система се използвала усилено след 90-те години, предвид затегнатия контрол над банковите преводи. В конкретния случай има данни за такова финансиране на такава дейност от територията на България за други страни.Гешев разкри, че по този случай се е работило в последната година с почти всички партньорски служби на България.", "date": "2019.01.18", "title": "43-ма в мрежа между седем града прехвърляли средства за тероризъм"}
{"url": "https://news.bg/world/frantsiya-sadi-14-dushi-za-terora-v-parizh-prez-yanuari-2015-g.html", "text": "Френски антитерористични съдии са препоръчали 14 души да бъдат изправени пред съда във връзка с джихадистките атаки в и около Париж през януари 2015 г. Това съобщи съдебен източник, цитиран от АФП.Тогава бяха извършени , полицай в предградие и еврейски магазин, при които загинаха 17 души. Те поставиха началото на вълна от джихадистки атаки във Франция.11 души са в ареста. Те са заподозрени в съучастничество. Други трима се издирват от полицията.Според френското законодателство те могат да обжалват решението за изправянето им пред съда.По-късно ще бъде съобщено кога ще започне процесът - повече от четири години, след като братята Шериф и Саид Куаши убиха 12 души в редакцията на \"Шарли ебдо\" на 7 януари 2015 г. На следващия ден беше убит полицай до Париж, докато друг нападател, Тримата нападатели загинаха при две отделни престрелки с полицията.Тези, които ще бъдат съдени, са обвинени, че са подпомогнали атентаторите, включително са им доставили оръжия.Източници от съда обявиха, че разследването във връзка с атаките продължава, предимно в Йемен, тъй като един от братята Куаши е посетил арабската страна през 2011 г.\"Ал Кайда на Арабския полуостров\" пое отговорност за нападението срещу \"Шарли ебдо\".", "date": "2019.01.18", "title": "Франция съди 14 души за терора в Париж през януари 2015 г. "}
{"url": "https://news.bg/regions/ottsepiha-tsentralna-gara-zaradi-zabraven-bagazh.html", "text": "Евакуираха Централна гара в София, предаде Нова телевизия.Всички служители и пътници са били изведени за кратко от района заради сигнал за подозрителен багаж.При проверка на полицията обаче било установено, че багажът не представлява опасност.Към момента гарата отново работи нормално.", "date": "2019.01.18", "title": "Отцепиха Централна гара заради забравен багаж"}
{"url": "https://news.bg/crime/podrastvashti-izpochupiha-16-koli-v-shumen.html", "text": "16 коли са изпочупени от подрастващи в автоборса в Шумен, като всички коли са от висок клас и са производство след 2000-та година. Собствениците са подали сигнал в полицията, когато пристигат на работа сутринта, съобщава БГНЕС.Веднага са насочени полицейски екипи, които установяват степента на повреда по колите. Подрастващите влизат в автоборсата през нощта и намират отворен джип с ключове на таблото. Един от тях успява да подкара колата и започва да удря останалите коли на паркинга.Експерти установяват стойността на щетите. Работата по изясняване на случая продължава. Докладван е на прокурор от РП- Шумен и всички действия по разследването продължават под надзор на дежурен прокурор.", "date": "2019.01.18", "title": "Подрастващи изпочупиха 16 коли в Шумен"}
{"url": "https://news.bg/int-politics/alternativa-za-germaniya-besnee-sreshtu-iztekliya-doklad-za-ekstremizma.html", "text": "Крайнодясната партия \"Алтернатива за Германия\" разкритикува изтичането на доклад, произведен от специалните служби за сигурност, който разглежда екстремистките тенденции в партията, съобщава \"Асошиейтед прес\".Съпредседателят на партията Александър Гауланд уточни, че контраразузнавателната служба BfV е отказала да му предостави копие от доклада, обосноваващ неотдавнашното решение на службата да наблюдава по-изкъсо партията.Германското сп. \"Шпигел\" цитира класифицирания доклад, в който се посочва, че Гауланд е използвал същата агресивна реторика като фракция в партията, известна с етно-националистическия си език.Партията заяви, че ще предприеме правни действия срещу контраразузнавателната служба.Бившият лидер на \"Алтернатива за Германия\" каза пред \"Асошиейтед прес\", че е предупредила преди три години, че партията би могла да се сблъска с проверка на службите.Фрауке Петри, която напусна партията през 2017 г., заяви, че Гауланд и други \"грандиозно са подценили и омаловажили\" риска.", "date": "2019.01.18", "title": "\"Алтернатива за Германия\" беснее срещу изтеклия доклад за екстремизма"}
{"url": "https://news.bg/regions/blasnaha-86-godishna-na-peshehodna-pateka-v-burgas.html", "text": "Блъснаха 86-годишна жена на пешеходна пътека в Бургас, съобщи БНР. Възрастната жена е блъснато от автомобил, който се движил на заден ход.Инцидентът е станал на улица \"Климент Охридски\" в града. 37-годишният шофьор не забелязал пресичащата бургазлийка и я е блъснал.Възрастната жена е със счупване на лявата китка на ръката.Прегледана е в болница и е освободена за домашно лечение.", "date": "2019.01.18", "title": "Блъснаха 86-годишна на пешеходна пътека в Бургас"}
{"url": "https://news.bg/world/pekin-kam-tramp-tlaskash-sveta-kam-vaorazhena-nadprevara-i-konflikt.html", "text": "Министерството на външните работи на Китай разкритикува президента на САЩ Доналд Тръмп и предупреди, че плановете му за противоракетна отбрана заплашват глобалната сигурност и могат да доведат до въоръжена надпревара, съобщават медии.Вчера Тръмп обяви, че\"Американският доклад е пълен с остарели концепции от Студената война и игра с нулев резултат. Документът преувеличава геополитическата конфронтация и съперничество между силите, и говори безразсъдно за заплаха от Китай\", каза говорител на министерството.Представителят добави, че стратегията на американския лидер \"може да навреди на регионалния мир и сигурност, да повлияе на процеса по международно ядрено разоръжаване, да доведе до въоръжена надпревара и да подкопае стратегическия баланс и стабилност в света\".", "date": "2019.01.18", "title": "Пекин към Тръмп: Тласкаш света към въоръжена надпревара и конфликт"}
{"url": "https://news.bg/crime/geshev-dunarit-ili-da-e-darzhaven-ili-da-plati-na-vlozhitelite-v-ktb.html", "text": "Военният завод \"Дунарит\" е актив на \"Корпоративна търговска банка\" и НАП и КПКОМПИ би трябвало да имат интерес да го придобият, а вложителите на фалиралата банка е логично да искат той да се продаде и да си получат парите. Така зам.-главният прокурор Иван Гешев коментира пред журналисти сагата с предприятието.Заводът обаче бил интересен и определен кръг от лица, полагали усилия той да не отиде при вложителите от КТБ или в държавата, посочи още Иван Гешев.Той разясни, че завод \"Дунарит\" е придобит със средства от КТБ по начина, по който са придобити всички други предприятия от организираната престъпна група, за която е внесен обвинителният акт. Тя е с ръководител Цветан Василев.Гешев заяви, че не се интересува от обясненията на бизнесмена Емилиян Гебрев днес, след като  (НСлС) на разпит.\"Какво е обяснявал Гебрев, дали е заедно с подсъдимия Цветан Василев, дали отделно от него или е негово поставено лице и дали са заедно на партия, както казват на улицата, не ме интересува\", отсече зам.-главният прокурор.Гешев посочи, че се интересува от това дали е извършено пране на пари и дали може да бъде доказано от прокуратурата.Той смята, че държавата трябва да се интересува активът на \"Дунарит\" да отиде към НАП и КПКОНПИ.Заводът бил купен с пари от КТБ. \"Дунарит\" имал сериозна търговска дейност и бил важен за българския военно-промишлен комплекс, обясни Гешев.Неговото лично мнение не като прокурор било, че е нормално да бъде част от активите на КТБ в несъстоятелност. \"Ако синдиците успеят да продадат активите, би трябвало да се плати на хората, които са останали без заплати - или така наречените негарантирани вложители\", подчерта Гешев.Той припомни, че върху акциите на заводите имало обезпечени запори от КТБ.Припомняме, че през 2017 г. лицензът на оръжейния завод \"Емко\" беше замразен заради констатирани нарушения при съхраняването на боеприпаси и взривни вещества.През август и септември няколко пъти работници от завода се събраха и протестираха, включително под прозорците на Министерски съвет, докато през октомври месец .Собствениците, управата и работниците от , прехвърлени към ВМЗ във времето, когато заради нарушения на безопасността, бяха лишени от лиценз.Министър Караниколов пък посочи преди дни, че след като  с продукцията си, а протестите на работниците от \"Емко\" той определи като \"рекет\" към държавата.", "date": "2019.01.18", "title": "Гешев: \"Дунарит\" или да е държавен, или да плати на вложителите в КТБ"}
{"url": "https://news.bg/crime/varhovniyat-sad-varna-deloto-sreshtu-ivanka-roydova-porachala-tsyaloto-si-semeystvo.html", "text": "Върховният касационен съд уважи жалбата на обвинената в братоубийство Иванка Ройдова и върна делото на въззивния съд за ново разглеждане от друг съдебен състав.Мотивите са, че Апелативният съд в Пловдив е подминал факта, че единствен наследник по завещанието на бащата на подсъдимата е Н. Б., а освен подсъдимата и брат ú наследник на починалия по закон е и другата сестра - А. Р., при положение че именно върху това обстоятелство се е фокусирала защитата, за да обоснове тезата си, че няма причина Иванка Ройдева да убива брат си и неговото семейство.Според ВКС важна част от защитната позиция на подсъдимата е било твърдението, че е търсела легален начин да оспори волята на баща си единствен наследник след неговата смърт да бъде лицето Н. Б. За установяване на това обстоятелство защитникът е направил искане да бъде допуснат в качеството на свидетел адвокатът, към когото подсъдимата твърди, че се обърнала за съдействие.ВКС смята, че първата инстанция неоснователно е отказала да допусне разпит на адвоката в качеството му на свидетел. По този начин, освен че е накърнил правото на подсъдимата да представи доказателства в подкрепа на твърденията си, съдът сам се е лишил от възможността да провери тяхната достоверност. Този пропуск не е бил отстранен от въззивната инстанция въпреки задълженията ú да провери правилността на присъдата.Припомняме, през март 2016 г. стана ясно, че  заради наследство. Тя беше задържана за 24 часа. Иванка Ройдова искала да обсеби наследство в размер на над 4.5 млн. долара, което получавала от баща си, емигрирал в САЩ преди много време. На килърите, с които преговаряла, Ройдова обещавала да получат 10% от 4,5 млн. долара.Съдът прецени, че  за близките си, но е попаднала на агент под прикритие на правосъдието. Така се стигна до разкриването на престъпния замисъл. По част от другите обвинения жената беше оправдана. Едно от тях е намирането на наемен убиец от Украйна, което съдът счете за недоказано.Ройдова беше осъдена да плати 4 хиляди лева разноски по делото, а през септември 2017 г. ", "date": "2019.01.18", "title": "Върховният съд върна делото срещу Иванка Ройдова, поръчала цялото си семейство"}
{"url": "https://news.bg/economics/170-elektronni-magazini-veche-sa-obyaveni-v-nap.html", "text": "170 електронни магазини вече са обявени в НАП, съобщиха от приходната агенция, като напомнят, че до 29 март 2019 г. търговците, които използват собствени, наети е-магазини или публично достъпни онлайн платформи за продажби трябва да подадат информация пред Национална агенция за приходите. Изискването е валидно за лицата, които и в момента осъществяват е-търговия. Търговците, които ще използват електронен магазин, трябва да изпратят данни за него преди да стартират дейността си.Подаването на информация става само по електронен път чрез портала за е-услуги на НАП, като е необходим електронен подпис.Изискването важи за физически и юридически лица, които извършват продажби по интернет по занятие. Това изискване не засяга гражданите, които инцидентно са продали свои лични вещи, допълват от приходната агенция.Допълнителна информация за изискванията към е-търговците може да се получи на телефона на Информационния център на НАП 0700 18 700.", "date": "2019.01.18", "title": "170 електронни магазини вече са обявени в НАП"}
{"url": "https://news.bg/world/tesla-uvolnyava-hilyadi-rabotnitsi.html", "text": "\"Тесла\" съкращава повече от 3000 работници или 7% от работната ръка, след като преживя година, определена от основателя Илън Мъск като най-предизвикателната и най-успешната, съобщават \"Гардиън\" и други медии.Изпълнителният директор на компанията за производство на електрически автомобили заяви пред служителите, че \"пътят е много труден\", защото продуктите все още не са достъпни за повечето хора.Базираната в Калифорния компания имаше турбулентна 2018 г., след като се бореше с проблеми с колата си Model 3 и трябваше да плати 40 милиона долара заради коментар на Мъск в \"Туитър\", че иска да направи \"Тесла\" частна компания.Мъск коментира, че в същото време 2018 е била добра година, защото \"Тесла\" е продала толкова много автомобили, колкото почти през цялата си история и за първи път производителят е отчел печалба.Той обаче обяви, че няма избор освен да намали служителите със 7%.Към момента \"Тесла\" е наела 45 000 служители. 3 150 души ще изгубят работата си.След разкриването на информацията акциите на компанията паднаха с 6,86%.Междувременно Китай обяви, че \"Тесла\" ще изтегли 14 000 автомобила заради проблеми с въздушната възглавница.", "date": "2019.01.18", "title": "„Тесла” уволнява хиляди работници"}
{"url": "https://news.bg/int-politics/lukashenko-se-pritesnyava-ot-raketi-na-nato-sas-sreden-obseg-v-ukrayna.html", "text": " Президентът на Беларус Александър Лукашенко вижда опасност от евентуално разполагане на ракети с малък и среден обсег на НАТО в Украйна, съобщава ТАСС.\"Дано в Украйна не бъдат доставени ракети с малък и среден обсег. Защо сега това споразумение (ИНФ) е зачертано? Цяла Русия до Урал може да бъде подпалена. Конфликтът в Донбас трябва да бъде решен възможно най-скоро\", обяснява той.Президентът на Беларус отбеляза, че конфликтът в Украйна е вторият най-голям \"подарък\" за Запада след разпадането на Съветския съюз. \"Често казвам публично: слушайте, този подарък, който представихме под формата на Украйна на Запад и преди всичко на Америка, дори не са и мечтали. Първият подарък е разпадането на Съветския съюз. Вторият е Украйна. Какво искат американците\", допълва Лукашенко. Лукашенко коментира, че проблемите, възникнали в двустранните отношения между Беларус и Русия, са причинени от разрушителната позиция на някои руски официални лица. \"Някой не харесва курса, който провежда Беларус. Дори и външната политика. И икономиката, която изграждаме, социалната структура, която създаваме на принципите, преди всичко, на справедливостта\", добави президентът.Той не смята, че моментът в отношенията с Русия \"критичен или остър\". \"Трябва само да кажа, че там (Русия) не само са се появил ... но има и бивши лидери, които работят дълго време, които оказват определен натиск дори на своя президент Путин. При срещата ми с него виждам, че човекът по никакъв начин не иска да прекъсва отношенията между Беларус и Русия.\"\"Това е изключително нерентабилно. Това ще бъде пагубно за него (Путин) като политик и за мен. Тъй като винаги сме провеждали, може да се каже, проруски курс и многоцелева външна политика, винаги сме определяли Русия не само като наш основен партньор, но и като най-близката, братска държава, в която живеят нашите хора, така и ще бъде\", коментира Лукашенко.", "date": "2019.01.18", "title": "Лукашенко се притеснява от ракети на НАТО със среден обсег в Украйна"}
{"url": "https://news.bg/society/za-turisticheska-politsiya-nastoyavat-ekskurzovodite.html", "text": "Да се създаде инспекторат по туризма или туристическа полиция. За това настояват от Съюза на екскурзоводите във Варна, предаде БНР.В момента тече процедура на промени в действащата наредба за упражняване дейността на екскурзоводите в България.Гидовете настояват за по-голям контрол в сектора, тъй като смятат действията на Комисията за защита на потребителите за недостатъчни. Сред проблемите, които посочват, е нерегламентираното предлагане на услуги от нелицензирани кадри.Друго от изискванията на екскурзоводите е да имат право на достъп до музеи и обекти без плащане на входна такса, каквато е практиката на много места в Европа.", "date": "2019.01.18", "title": "За туристическа полиция настояват екскурзоводите"}
{"url": "https://news.bg/world/tramp-naredil-na-koen-da-izlazhe-kongresa-za-proekt-v-moskva.html", "text": "Президентът на САЩ Доналд Тръмп е наредил на дългогодишния си адвокат Майкъл Коен да излъже Конгреса за преговорите за строителство на \"Тръмп тауър\" в Москва.Това съобщава американската интернет медия BuzzFeed News, която се позовава на двама източници от федералните власти, които участват в разследването на случая.Тръмп също така подкрепил план, изготвен от Коен, да посети Русия по време на президентската кампания, за да проведе лична среща с президента Владимир Путин и да започнат преговорите за проекта.\"Направете го\", казал Тръмп пред Коен, разкриват източниците.Докато американският лидер публично отрича за бизнес сделки с Русия, източниците поясниха, че Тръмп и децата му Иванка и Доналд Тръмп-младши редовно са били осведомявани от Коен, който е отговарял за проекта в Москва.Вчера стана ясно, че Коен, който вече е бивш адвокат на президента Тръмп, е платил на фирма да манипулира данните на две социологически проучвания \"по нареждане на и единствено в полза\" на американския лидер.Миналия месец Коен беше осъден на в извършването на незаконни плащания на жени, за да помогне на предизборната кампания на Тръмп през 2016 г. и за лъгане на Конгреса за предложения проект за строителството на небостъргач от Тръмп в Москва.Сега двамата източници разкриха пред BuzzFeed News, че Коен е заявил пред специалния прокурор Робърт Мълър, че след изборите президентът лично го е инструктирал да лъже, за да прикрие бизнесите на американския лидер.Според американския сайт това разкритие не е първото доказателство, което намеква, че президентът може да се е опитал да възпрепятства разследването на специалния прокурор и ФБР във връзка с намеса на Русия на изборите през 2016 г.Междувременно председателят на Комисията по разузнаване към Камарата на представителите на САЩ Адам Шиф заяви, че ще направи \"каквото е необходимо\" за потвърждаване на информацията, публикувана от сайта. Представителят на демократите отбеляза, че това е едно от най-сериозните твърдения за опитите на Тръмп да възпрепятства разследването и да покрие бизнес връзки с руснаците.Адвокатът на Коен, Лени Дейвис, отказва коментар, но по-рано обяви, че бившият адвокат на Тръмп обмисля дали да даде показания пред Камарата на представителите през следващия месец заради заплахи от страна на държавния глава.", "date": "2019.01.18", "title": "Тръмп наредил на Коен да излъже Конгреса за проект в Москва"}
{"url": "https://news.bg/health/prof-georgi-mihaylov-ne-mozhe-samo-kasata-da-otgovarya-za-patsientite-s-redki-zabolyavani.html", "text": "\"Броят на редките заболявания в света е около 7000, така че цифрата 135 или 138- далеч не изчерпва нито списъка, нито проблема\". Това заяви депутатът от БСП проф. Георги Михайлов в парламента към здравния министър Кирил Ананиев.Припомняме, след настояване на пациенти и разгласяване на конкретни случаи преди седмица в  бе включена и мускулната атрофия. Според него проблемът можеше да е решен със създаването на Комисията по редки болести. Държавата да изработи стратегия на кои заболявания да заплаща частично или напълно лечението. Липсата на решение на този проблем създаде т. нар. медицинска емиграция, каза проф. Михайлов.По думите му, прехвърлянето на цялата отговорност за лечението на пациентите с редки заболявания върху Здравната каса е дълбоко неправилно.По думите му НЗОК е финансов орган, който след оценка на министерството, извършва плащане по определени направления на клиничната медицина. \"Лечението на тези пациенти изисква сериозна и държавна визия, а не участие на НЗОК. Само така разходваните средства ще бъдат целесъобразни\", каза медикът-политик.По-рано през деня депутатите приеха Закона за социалните услуги на първо четене. Това е третият закон, приет след протестите на майките на деца с увреждания през 2018 г. Депутатите вече приеха другите два закона -  и .", "date": "2019.01.18", "title": "Проф. Георги Михайлов: Не може само Касата да отговаря за пациентите с редки заболявани"}
{"url": "https://news.bg/int-politics/rusiya-razpolaga-raketi-iskander-blizo-do-granitsata-s-ukrayna.html", "text": "Русия е разположила ракети и пускови установки \"Искандер\" в западната част на територията си, съобщава Fox News.Както показват сателитни снимки, направени от компанията Imagesat International по поръчка на Fox News, ракетите могат да носят ядрени бойни глави и са разположени на около 430 км от границата с Украйна в Краснодарския край.Американският телевизионен канал уточнява, че руските ракети на снимките са разположени до няколко бункера и други складови хангари.Уточнява се, че до една пускова установка стои мобилна система, която бързо осъществява презареждане с нови ракети. Един от входовете в бункера е отворен, а друго презареждащо превозно средство се вижда да излиза от него.Радиусът на действие на балистичните ракети \"Искандер\" е около 500 километра. Те могат да носят както конвенционални, така и ядрени бойни глави, което представлява заплаха за повечето съюзници на САЩ в НАТО.Fox News също така съобщава, че Русия е разположила същите ракети в близост до границата с Монголия в Улан Уде в Източен Сибир. Там са били забелязани най-малко четири пускови установки и системи за презареждане за тях.Американската телевизия припомня, че наскоро секретарят на Съвета за сигурност на Русия Николай Патрушев е заявил, че Украйна скоро може да загуби своята независимост, защото Западът \"контролира\" нейната властова върхушка.", "date": "2019.01.18", "title": "Русия разполага ракети \"Искандер\" близо до границата с Украйна"}
{"url": "https://news.bg/health/rodninite-na-pochinaloto-dete-ot-botunets-ne-izchakali-instruktsii.html", "text": "Грешка на близките на починалото дете от столичния кв. \"Ботунец\" е, че не са изчакали инструкции по телефона за оказване на първа помощ и са го транспортирали сами. Това стана ясно от думите на председателя на Националната асоциация на работещите в спешна медицинска помощ Десислава Кателиева пред bTV.\"Ако близките имаха търпение и спазваха инструкциите, операторът щеше да им даде инструкции и да е с тях на телефона, докато дойде медик. Грешка е, че са го транспортирали сами\", каза Кателиева.Припомняме, . Роднините, които са от ромски произход, първо извикали линейка, след това я отказали, накрая закарали със собствен превоз детето пред районната поликлиника, но вместо да влязат в клиниката, където има лекари, влезли в Спешния център, от където се разпределят линейките.от Спешния център в \"Ботунец\". Близките са отказали да изчакат линейка, а са транспортирали сами детето до центъра.Операторът на спешния тел. 112 е можел да даде точни и ясни инструкции на роднините. Медицинската сестра в спешния център е направила всичко възможно, но явно е било късно, смята Десислава Кателиева.", "date": "2019.01.18", "title": "Роднините на починалото дете от Ботунец не изчакали инструкции "}
{"url": "https://news.bg/world/sasht-ne-izklyuchvat-izprashtane-na-samoletonosach-v-tayvanskiya-protok.html", "text": "Военноморските сили на САЩ не изключват изпращане на самолетоносач в Тайванския проток, въпреки че съвременните военни технологии на Китай представляват по-голяма заплаха за американските бойни кораби от преди.Това обяви шефът на военноморските операции на ВМС на САЩ адмирал Джон Ричардсън, цитиран от \"Ройтерс\".През 2018 г. Вашингтон на три пъти изпрати бойни кораби в стратегическата акватория, която разделя Тайван от континентален Китай, но от повече от 10 г. не е разполагал самолетоносач в региона.За този период Китай се е снабдил с ракети, които са голяма заплаха за вражеските кораби.\"Ние наистина не искаме да виждаме ограничения какъв клас кораб може да премине през тези води\", коментира адмиралът пред журналист в японската столица Токио, след като беше запитан дали модерните китайски оръжия представляват твърде голям риск.Ние разглеждаме Тавайнския проток като част от международните води, отбеляза той.Самолетоносачите, които са снабдени с около 80 самолета и екипаж от около 5000 моряци, са ключова част от американските сили.Във вторник американски представител коментира пред медията, че САЩ следят отблизо китайските намерения към Тайван, след като съвременните технологии дават на Пекин по-големи възможности за окупиране на острова.В доклад военното разузнаване на САЩ определя Тайван като \"основната движеща сила\" зад модернизирането на армията на Китай.Ричардсън, който посети Китай преди да отпътува за Япония, отбеляза, че е заявил пред китайските си колеги, че САЩ се противопоставят на всякакви едностранни действия от страна на Пекин или Тайпе. Той призова Китай да се придържа към международното право.", "date": "2019.01.18", "title": "САЩ не изключват изпращане на самолетоносач в Тайванския проток"}
{"url": "https://news.bg/economics/kamarata-na-stroitelite-iska-razresheniyata-za-stroezh-da-minavat-ideen-proekt.html", "text": "От Камарата на строителите в България (КСБ) искат да бъдат разработени и два нови закона - Закон за устройство на територията и Закон за устройство на строителство. Освен това строителите предлагат разрешенията за строеж да минават през идеен проект и др.По време на брифинг, на който отчетоха резултати от работата си за миналата година, от строителния бранш изразиха отново своето и отново ги определиха като фалшиви новини.\"Камарата на строителите е камара на целия строителен бранш и когато има уронване на престижа, КСБ ще застане зад тях с всички възможности, с които разполага\", обеща председателят инженер Мирослав Мазнев.От \"Хидрострой\" и \"Трейс Груп Холд\" са категорични, че нямат подписани договори, никаква комуникация и никакви контакти с \"Автомагисрали\" ЕАД.От ПСТ груп ЕАД заявиха, че имат само подписани рамкови договори с \"Автомагистрали\", които не касаят \" и нямат усвоени аванси, касаещи изграждането на магистралата. Припомняме,, за да изразят несъгласието си с критиките, основно идващи За първите 9 месеца на миналата година КСБ отчете ръст от 11.7% и финансови средства от сградното строителство в размер на над 5 млрд. лева за първото деветмесечие на 2018 г.Камарата отбеляза ръст от 10.4% в областта на строителната продукция спрямо 2017 г. през първото деветмесечие на 2018 г. Строителната камара очаква ръстът в областта на строителната продукция да бъде запазен и през настоящата година.Сградното строителство за първите девет месеца на 2018 г. е в размер на 5 млрд. лв., с ръст от 11.7%. Инженерното строителство е с обем от над 4 млрд. лв. и ръст от 8.8%.Започнато е строителство на 4790 нови сгради. От КСБ отчитат лек спад от 11% в строителството на нови сгради. Въведените в експлоатация новопростроени жилищни сгради са 1592, с ръст от 2.6% от 2017 г.Сключените договори по обществените поръчки към деветмесечието са 2038, на стойност от над 1 млрд. лв., с ръст от 11.3% на брой и ръст 0.2% от стойността.От строителната камара очакват през предстоящата 2019 г., когато започва изпълнението на големите проекти, като стартирането на АМ \"Хемус\" и проектите във ВиК сектора, да се засили и инженерното строителство, което да бъде преобладаващо.Според инж. Мазнев сградното строителство ще продължи да се увеличава и развива през настоящата година.От КСБ се притесняват от статистиката на средната месечна работна заплата. За деветмесечието на миналата година тя е била 1106 лв., като за строителството остава около 860 лв.Предизвикателства, които си поставя строителният бранш, са подобряване работата на законодателството, касаещо бранша, продължаване битката с промени в Закона за устройство на територията, всички фирми, които изпълняват строително-монтажни работи да бъдат вписани в регистър, единни норми за видовете дейности, строго регламентиране на видовете работа и други.", "date": "2019.01.18", "title": "Камарата на строителите иска разрешенията за строеж да минават идеен проект"}
{"url": "https://news.bg/int-politics/germaniya-rusiya-mozhe-da-spasi-yadreniya-dogovor-ako-spre-da-go-narushava.html", "text": "Германският външен министър Хайко Маас заяви, че Русия може да спаси Договора за ядрени ракети със среден обсег - ИНФ, ако се освободи от крилатите ракети, нарушаващи договора, съобщава \"Ройтерс\".\"Вярваме, че Русия може да спаси този договор и не е тайна, че ние, както и другите държави от НАТО, вярваме, че има ракета, която нарушава този договор и трябва да бъде премахната\", коментира Маас след разговори със Сергей Лавров.\"Ние отново говорихме за Договора за премахване на ракети със среден обсег, той осигурява сигурност в Европа в продължение на 30 години и е крайъгълният камък на европейската архитектура на сигурността, така че ние сме много заинтересовани да запазим този договор. федералното правителство на Германия прави всичко, за да гарантира, че този договор има бъдеще\", добави Маас.\"Въпреки това виждаме, че се водят преговори, руската страна е готова да продължи тези преговори, за да използва оставащото време, за да отговори на въпроси и да предостави информация, за да допринесе за спазването на Договора за ИНФ\", обясни външният министър на Германия.Маас обяви също, че Германия ще проведе международна конференция за контрол на нови видове оръжия през пролетта в Берлин. \"Въпросът за международната архитектура за контрол на въоръженията е в международния дневен ред, който твърде рядко се обсъждаше в миналото, така че ви каня на конференция в Берлин през пролетта, за да обсъдим регулирането на нови видове оръжия\", допълни той.\"Надявам се, че участието ще бъде широко и ще бъде възможно да се обсъдят всички автономни оръжейни системи, роботи убийци, разработени през последните години и системи, които не са обект на достатъчен международен контрол и международни правила\", коментира ръководителят на германската дипломация. Германия, германското гражданско общество и хората като цяло трябва да развиват добри, приятелски отношения с Русия, коментира Маас, цитиран от ТАСС.\"През последните месеци проведохме доста разговори и стартирахме различни съвместни инициативи. Ние сме на правилния път, защото Германия, нейният народ и гражданското общество имат спешна нужда от добри отношения между нашите страни. Стремим се да изпълним това искане и ще работи заедно за укрепване на основите на двустранните отношения\", обясни германският външен министър.Той обърна внимание на факта, че тази и следващата година Германия ще бъде сред непостоянните членове на Съвета за сигурност на ООН и в това си качество ще трябва да поеме по-голяма отговорност, включително и в международните отношения.\"Готови сме да поемем такава отговорност. Има редица международни теми, които ще обсъдим и по които ще работим заедно в Съвета за сигурност на ООН. Радвам се, че по редица от тези теми, които засягат и нас и вас, вече започнахме и продължаваме да се ангажираме с конструктивен диалог\", допълни той.Хайко Маас изразява увереност в успеха на започнатите научни и образователни партньорства. ", "date": "2019.01.18", "title": "Германия: Русия може да спаси ядрения договор, ако спре да го нарушава"}
{"url": "https://news.bg/int-politics/germaniya-vazpira-migrantite-ot-4-strani.html", "text": "Депутатите в германския парламент (Бундестага) одобриха правителствен план за обявяване на три северноафрикански държави и Грузия за сигурни страни на произход - ход, целящ възпиране на мигрантите от тези страни и рационализиране на процеса по предоставянето на молби за убежище, съобщава \"Асошиейтед прес\".Долната камара на германския парламент гласува днес с 509 гласа \"за\", 138 гласа \"против\" и четирима въздържали се, подкрепяйки обявяването на Алжир, Мароко, Тунис и Грузия за сигурни страни.Шансовете на правителството да получи законодателството изглежда най-малкото под въпрос, тъй като изисква одобрение и от горната камара на парламента (Бундесрата), където са представени 16-те правителства на провинциите. Много от тези правителства включват опозиционната Зелена партия, която възразява срещу обявяването на северноафриканските страни за безопасни и сигурни. В действителност много малко граждани от тези страни получават убежище.Бундесратът не даде зелена светлина на подобна стъпка през 2017 г.", "date": "2019.01.18", "title": "Германия възпира мигрантите от 4 страни"}
{"url": "https://news.bg/education/uvelichenieto-na-yaslenite-grupi-v-sofiya-da-ne-e-avtomatichno.html", "text": "Увеличеният прием в яслите да не става автоматично за всички групи, а след анализ на всяка детска градина, предложиха от Националния инициативен комитет за качествена и иновативна образователна система.Искането е резултат от наредбата за финансиране на институциите, в който се описва максималният брой деца при прием в яслени групи. Решението бе прието вчера, 17 декември, на заседание на Столичен общински съвет по предложение на зам.-кмета на София Тодор Чобанов.Приемът трябва да отговаря на условията от Наредба №3 за здравните изисквания към детските градини. Едно от тях е да има минимум 4 кв. м на дете в занималнята и в спалното помещение.Според председателя на инициативния комитет Васил Николов: \"фактически това увеличение може да се случи единствено в градините, които отговарят на това изискване.\"Решението за промяна в наредбата е обосновано с това, че в яслените групи децата боледуват често и има малка посещаемост. Според Николов обаче справката на Столична община обхваща месеците декември - март. Разбираемо е, че тогава е най-ниска посещаемостта предвид празници и грипни епидемии, коментира той.От Инициативния комитет не са против прилагането на закона, а са против излизането от рамките на закона. В момента има яслените групи, които обхващат 46 деца, например в 161-та детска градина в кв. \"Овча Купел\", подчерта Николов.Като пробив той отчита комуникацията със Столична община. Преустановен е приемът от директорите в детските градини по искане на комитета.Николов е убеден, че проблемите в детските градини могат да решат единствено чрез строителство на нови градини. Всички останали мерки според него са краткосрочни и не могат да повлияят на недостига на места.От миналата година Столична община започна строителството на 7 детски градини, а тази година се предвижда строежът на още 8. Васил Николов настоява за още 3 детски градини, за които вече има изготвени проекти и разрешения за строеж, но не са включени в проектобюджета на общината.Инициативният комитет ще настоява да се работи не по 15, а по 18 нови детски градини. С това ще се гарантира достъпът на над 1400 деца, допълни Николов.", "date": "2019.01.18", "title": "Увеличението на яслените групи в София да не е автоматично"}
{"url": "https://news.bg/world/predatelstvo-e-ako-zapazim-pravilata-na-es-predupredi-boris-dzhonsan.html", "text": "Бившият министър на външните работи на Великобритания Борис Джонсън предупреди, че би било \"предателство\", ако Обединеното кралство остане обвързано с правилата на ЕС, информират британски медии.Той обясни, че при такъв режим Брюксел ще регулира британските фирми, а Лондон няма да има думата.Джонсън също отхвърли идеята за митнически съюз с ЕС като \"грешка\". Той призовава за по-добро търговско споразумение.Защитният механизъм за Ирландия трябва да бъде премахнат от всяко възможно споразумение, убеден е консерваторът.ЕС ще покаже \"гъвкавост\", ако Великобритания се опита да премахне защитния механизъм, смята той. Според него Лондон трябва да търси по-добро споразумение с ЕС.\"Сега е време да се върнем в Брюксел...и да поискаме реални промени на този защитен механизъм\", вярва Борис Джонсън.Джонсън смята, че премиерът Тереза Мей не трябва да се опитва да прокарва споразумението си за Брекзит през Камарата на общините с подкрепата на лейбъристите.По думите му удължаване на Член 50 от Лисабонския договор би било грешка, защото нищо повече от това не може да подкопае доверието към политиката. Той също така разкритикува планове да се позволи на депутатите да блокират Брекзит без сделка.Великобритания трябва да настоява да плати само половината от 39 милиарда британски лири, които дължи на ЕС, когато бъде сключено ново търговско споразумение, вярва поддръжникът на Брекзит.Той отказа да заяви дали ще подкрепи Мей да остане на поста, ако има предсрочни избори.Според него сделката на Мей в някои отношения е по-лоша от оставане в ЕС.Джонсън е убеден, че няма да се случи сценарий Брекзит без споразумение, който би довел до налагане на мита от страна на Обединеното кралство и ЕС.По-рано тази седмица премиерът на Великобритания , след като повечето депутати отхвърлиха споразумението й с ЕС за Брекзит. След това обаче тя", "date": "2019.01.18", "title": "Предателство е, ако запазим правилата на ЕС, предупреди Борис Джонсън"}
{"url": "https://news.bg/regions/es-odobri-novite-ni-merki-sreshtu-chumata-po-zhivotnite.html", "text": "Ревизираните мерки за контрол на заболяването Чума по дребните преживни животни бяха приети от страните членки на Европейския съюз. Мерките вече не включват рестрикции за движение на животни и продукти от тях в областите Ямбол, Бургас и Хасково. Българската агенция по безопасност на храните и Европейската комисия представиха бъдещата стратегия на страната за контрол на заболяването на заседание на Постоянния комитет по хранителната верига и здравеопазване на животните на 16 януари в Брюксел.На 9 януари , след като в края на декември 2018 г. изтече срокът за прилагане на разширените мерки за контрол на болестта, които Европейската комисия наложи на страната.Клиничните прегледи и лабораторните изследвания ще продължат да се извършват в региона от ветеринарните лекари, което е в изпълнение на Програмата за контрол на трансграничните заболявания. Програмата се изпълнява в страната от март 2017 г. и именно в нейните рамки беше открито заболяването.Със заповедта на изпълнителния директор на БАБХ се ревизира контролът, без да се отменят мерките във връзка с чумата по дребните преживни животни. Въвеждат се облекчения за стопаните, а ветеринарните лекари се задължават да извършват допълнителни прегледи, както и да издават ветеринарномедицински свидетелства при движение на дребни преживни животни.Целта на стратегията на БАБХ е да се докаже, че заболяването е овладяно за територията на страната ни, както и да се възстановят търговските взаимоотношения и партньорства с други страни. От Агенцията се надяват, че по този начин ще се върне доверието към българския стопанин и ще се гарантира здравният статус на животните и безопасността на продукцията.Агенцията по храните разчита на съдействие от страна на животновъдите за спазването на мерките за превенция и контрол на болестта, за да бъде възстановен статутът на страната по отношение на чумата по дребните преживни животни.", "date": "2019.01.18", "title": "ЕС одобри новите ни мерки срещу чумата по животните"}
{"url": "https://news.bg/int-politics/putin-dopuska-frenski-i-germanski-eksperti-v-kerchenskiya-protok.html", "text": "Руският външен министър Сергей Лавров заяви, че президентът Владимир Путин е съгласен с предложението на германския канцлер Ангела Меркел за германски и френски експерти, които да извършват мониторинг в Керченския проток до Крим, съобщава \"Ройтерс\".Меркел и Путин са обсъдили възможността на срещата на върха на Г-20 в Аржентина, като Германия и Франция могат да оценяват свободата на корабоплаване в Керченския проток. \"Преди повече от месец канцлерът Меркел пита президента Путин за позволение, германски специалисти да дойдат в района на Керченския проток и да видят как се преминава през тази акватория, като се има предвид, че трябва да се спазват стандартите за безопасност ... И президентът Путин веднага се съгласи\", обяснява Лавров.Лавров отбелязва, че малко след това Меркел пита Путин и за специалисти от Франция, които да влязат и в Керченския проток и руският президент също не възразил срещу това.Според Лавров той е получил по-детайлно предложение на срещата с Маас, като това \"опакова\" идеята в \"определен документ, който трябва да бъде съгласуван с Украйна\". Външният министър подчертава, че Москва не вижда проблеми при изпълнението на първоначалната инициатива, но привличането на Киев все пак заплашва с усложнения.\"Ако идеята е да се облече всичко в някаква политическа процедура, в която украинската страна ще вземе някои решения, рискуваме да бъдем в същото положение като нормандския формат с формулата на Щайнмайер\", обясни той. Хайко Маас и Сергей Лавров са обсъдили и , като Берлин настоява всички граждани на Украйна да имат възможност да посетят избирателните секции на предстоящите президентски избори, а мисията на ОССЕ на свой ред трябва да осигури адекватно ниво на мониторинг, съобщава ТАСС.\"Що се отнася до президентските избори в Украйна, ние изхождаме от факта, че всичко ще бъде направено така, че всички избиратели ще имат достъп до избирателните секции. Що се отнася до наблюдението от мисията на ОССЕ и кой ще участва в него, аз тук приемам, че ОССЕ ще направи всичко необходимо и ще каже всичко необходимо, защото това е отговорност на тяхната организация\", коментира Маас.", "date": "2019.01.18", "title": "Путин допуска френски и германски експерти в Керченския проток"}
{"url": "https://news.bg/crime/zabraniha-na-basketbolni-fenove-da-hodyat-na-machove-za-1-godina.html", "text": "Глоба от по 1000 лв. и забрана за посещение на спорни срещи получиха двама баскетболни привърженици след масово сбиване по време на мач между Балкан и Левски Лукойл на 16 януари в Ботеград, съобщават от МВР. Мачът се проведе в Арена \"Ботевград\". По време на голямата почивка фенове на двата отбора са инициирали сбиване на трибуните. По решение на ръководството на баскетболен клуб \"Балкан\" охраната в залата е била поверена на 10 охранители и 15 стюарди.От клуба не са пожелали вътрешна полицейска охрана за срещата. По предварителен план в обезпечаването на обществения реда са включени 35 полицаи от София и 30 служители от дирекция \"Жандармерия\".Разпитани са свидетели и е извършен преглед на видеозаписи от охранителните камери в залата. Вследствие на това са установени инициаторите на сбиването.Двамата мъже са задържани в районното управление за срок от 24 часа. Наложени са им санкции в размер на 1000 лева и забрана за посещение на спортни мероприятия за срок от една година.Продължават действията по установяване на други съпричастни с инцидента лица, както и налагане на санкции.", "date": "2019.01.18", "title": "Забраниха на баскетболни фенове да ходят на мачове за 1 година"}
{"url": "https://news.bg/disasters/nameriha-opasen-problem-v-dvigatelite-na-ruskata-raketa-angara.html", "text": "Двигателите на ракета \"Ангара\" РД-191 могат при изстрелването ѝ да я разрушат. Това обявиха от производителя на двигателите \"Енергомаш\".Това е очевидно поражение за проект, който руският президент Владимир Путин заяви, че е от жизненоважно значение за националната сигурност на Русия, отбелязва \"Ройтерс\". Уточнява се, че особеност на ракетите \"Ангара-А5\" е пакетното подреждане на първия и втория етап, т. е. четири блока от първия етап обграждат втория блок.Заради това възниква необходимост от дроселиране - работа при понижено налягане - и продължителна работа на двигателя на централния блок в режим на 30 процента от номиналната стойност на тягата.При тяга по-ниска от 38 процента, в двигателите на \"Ангара\" започват нискочестотни колебания, които могат да \"доведат до възникване на резонанс и разрушаване на конструкцията на ракетата-носител\", се изтъква в документа.Отбелязва се, че мерките за борба с този проблем не винаги работят.По този начин, за да се отстрани тази особеност, в конструкцията на устройството е внедрен специален клапан, който помага да се намали амплитудата на трептенията.Въпреки това според експертите при отделни екземпляри на двигателя колебанията остават.\"От което може да се заключи, че ефектът от използването на трипозиционен клапан може да бъде различен за различните екземпляри на двигателя\", уточняват от \"Енергомаш\".Засега е било извършено само едно изстрелване на тежката ракета \"Ангара-А5\" - през 2014 г. Второто трябваше да се проведе през 2016 г., но беше отложено за края на 2019 г.", "date": "2019.01.18", "title": "Намериха \"опасен проблем\" в двигателите на руската ракета \"Ангара\""}
{"url": "https://news.bg/politics/turtsiya-e-strategicheski-partnyor-uveri-borisov-vatreshniya-ministar-soylu.html", "text": "\"За България, както и за ЕС, Турция е стратегически партньор - приятелска съседна държава, съюзник в НАТО и важен партньор в областта на сигурността и обществения ред. Стабилното и устойчиво развитие на двустранните отношения е приоритет на българската политика\".Това заяви премиерът Бойко Борисов по време на срещата си с министъра на вътрешните работи на Турция Сюлейман Сойлу, който е на посещение в София, информираха от Министерския съвет.Борисов и Сойлу обсъдиха сътрудничеството в сферата на сигурността, ограничаване на миграционния натиск, борбата с контрабандата и организираната престъпност.България е готова да разшири и активира контактите с Турция на професионално ниво между отделните структури на двете министерства със сходни функции, каза премиерът на България.\"Към момента успешните ни реализации са предимно по линия на наркотрафика и контрабандата на стоки. Бихме искали да развиваме проактивен обмен на информация по всички приоритетни линии\", поясни той.Турският вътрешен министър Сюлейман Сойлу каза, че в момента регионът е изправен пред много предизвикателства. Той даде висока оценка на нивото на сътрудничество в областта на сигурността, което България и Турция са изградили.", "date": "2019.01.18", "title": "Турция е стратегически партньор, увери Борисов вътрешния министър Сойлу"}
{"url": "https://news.bg/world/es-predstavi-plan-za-ogranicheno-sporazumenie-za-svobodna-targoviya-sas-sasht.html", "text": "Европейският съюз представи план за \"ограничено\" споразумение за свободна търговия със САЩ, съобщава Европейската комисия.Комисията прие предложения за указания за водене на търговските преговори със Съединените американски щати: едно - относно оценяването на съответствието и второ - относно премахването на митата върху промишлените стоки.Тези преговори се основават на съвместното изявление, договорено от председателя Юнкер и президента Тръмп миналия юли.Европейската комисия публикува проектомандатите едновременно с изпращането им на държавите членки на ЕС. Сега държавите членки трябва да дадат зелена светлина на предложенията, за да могат преговорите да започнат.Указанията за водене на преговори, представени от Комисията на Съвета, изпълняват съвместното изявление от 25 юли и обхващат две потенциални споразумения със САЩ.Търговско споразумение, изцяло посветено на премахването на митата върху промишлените стоки, с изключение на селскостопанските продукти.Второто споразумение относно оценяването на съответствието ще спомогне за постигане на целта за премахване на нетарифните пречки, като улесни доказването от страна на фирмите, че техните продукти отговарят на техническите изисквания от двете страни на Атлантическия океан.За да дадат тласък на одобрената работна програма, комисар Сесилия Малмстрьом и търговският представител на САЩ Робърт Лайтхайзър проведоха четири срещи в качеството си на съпредседатели на изпълнителната работна група ЕС — САЩ, създадена през юли 2018 г. Бяха проведени и още няколко срещи между представители на двете страни на ниво висши държавни служители и на експертно ниво.ЕС вече е въвел в действие редица аспекти от съвместното изявление от юли. Например вносът на соя от САЩ за Европейския съюз е нараснал със 112 % в периода от юли до декември 2018 г., в сравнение със същия период миналата година. Сега Съединените щати са най-големият доставчик на семена от соя за Европа и скоро ще могат да разширят допълнително своя пазар след решението на Европейската комисия да стартира процеса по разрешаване на употребата на семена от соя от САЩ за биогорива. Последните данни показват също скок на доставките на втечнен природен газ от САЩ през октомври и ноември 2018 г. ЕС е определил няколко области, в които доброволното сътрудничество със САЩ по регулаторни въпроси би довело до бързи и значителни резултати.Комисарят на ЕС по въпросите на търговията Сесилия Малмстрьом заяви, че двете предложения за указания за водене на преговори ще дадат възможност на Комисията да работи по премахването на митата и нетарифните пречки пред трансантлатическата търговия с промишлени стоки, което е главна цел на съвместното изявление от юли.", "date": "2019.01.18", "title": "ЕС представи план за \"ограничено\" споразумение за свободна търговия със САЩ"}
{"url": "https://news.bg/finance/bsk-protiv-izzemaneto-na-spyashtite-aktsii-ot-masovata-privatizatsiya.html", "text": "Изземането на непотърсените (т.нар. \"спящи\") акции от масовата приватизация ще създаде изключително опасни и противоконституционни практики за принудително отнемане на собственост от български граждани. Това заявиха от Българска стопанска камара в свое писмено становище по повод публикуваната за обществено обсъждане \"Концепция за личните сметки на физически и юридически лица, водени от Централен депозитар АД.Според съюза на българския бизнес подобни мерки са неприемлива обществена несправедливост към всички, които са придобили ценни книжа от процеса на масовата приватизация в България.По тази причина от БСК отправят няколко предложения по законопроекта.Те са съгласни с посоченото в Концепцията, че \"...част от притежателите на тези сметки, които са проявили интерес към книжата, не са предприели действия по управлението им, тъй като свързаните с това разходи (за прехвърляне по подсметка на инвестиционен посредник, включително при унаследяване, както и за съхранение и продажба) в повечето случаи са по-високи от стойността на самите ценни книжа.\"От БСК обаче изтъкват, че в законопроекта не се предлагат конкретни мерки за разрешаване на този проблем.От Камарата не одобряват и че въпреки констатацията, че \"...Публичните дружества от масовата приватизация, по предоставените данни от ЦДАД, са 91 от общо 265, непубличните дружества от масовата приватизация са 545 от общо 942. Тази информация следва да се актуализира и синхронизира между регистрите на ЦДАД и КФН..\", в Концепцията не се предвиждат мерки за обвързване на регистрите на Централния депозитар с тези на Търговския регистър.В становището си те изразяват и своето несъгласие с предложението изпълнението на предвидените мерки да се прехвърля на държавата, а провеждането на \"активна национална информационна кампания\" смятат за безпредметно, ако не бъде улеснен достъпът до информация и не се създаде обоснован икономически интерес за гражданите и бизнеса.Според БСК предложението за задължаване \"всички акционери в публични дружества с лични сметки в ЦДАД, т.е. водени в Регистър А, да предприемат действия и да ги прехвърлят по подсметка при инвестиционен посредник в Регистър Б,\" ще натовари гражданите с още такси, които допълнително ще ги откажат да активират обездвижените си акции.Представителите на бизнеса се обявяват и категорично против предложението за изземане на акциите от гражданите и прехвърлянето им в \"специално създаден за целта фонд\". След продажбата на дяловете им пък се предлага внасянето на паричната равностойност в Сребърния фонд, за който държавата продължава да води политика за ограничаване на постъпленията и пасивно управление на средствата, посочват от БСК.Те заявяват, че са изненадани, че Концепцията изобщо не е обсъждана от създадения Съвет за развитието на капиталовия пазар в България. Те напомнят, че са направили изрично предложение за участието в него на Министерството на икономиката и Министерство на финансите, за да не се допуска междуинституционална несъгласуваност.В заключение от БСК посочват, че настояват за цялостно преработване на Концепцията, което да бъде съгласувано в Съвета за развитие на капиталовия пазар, и едва след това законопроектът да се представи за обществено обсъждане.", "date": "2019.01.18", "title": "БСК против изземането на \"спящите\" акции от масовата приватизация"}
{"url": "https://news.bg/world/twitter-preduprezhdava-lichni-tuitove-mozhe-da-sa-publichni-ot-godini.html", "text": "Twitter са открили пропуск в сигурността, който означава, че \"защитени\" - лични туитове са станали публични, когато са правени някои промени в профили, съобщава БиБиСи.Всеки, който е актуализирал имейл адреса си, свързан с профил между ноември 2014 г. и януари 2019 г., може да има съобщения, които са станали публични. Защитата на потребителите на Android, които по невнимание са ги изключили са възстановени, поне тези, които компанията идентифицира.Twitter публикува съобщение за грешката, тъй като не може да потвърди точния брой на засегнатите профили и иска да достигне до тези, които не може да идентифицира чрез вътрешно разследване.\"Много съжаляваме, че това се случи и провеждаме пълен преглед, за да предотвратим това да се случи отново\", обяснява компанията.Насърчават се потребителите да проверят настройките си за поверителност, за да се уверят, че те отразяват техните предпочитания. Twitter са отстранили грешката на 14 януари и ще споделят повече информация, ако е достъпна. Всеки, който е използвал Twitter чрез устройство на Apple или чрез интернет, не е засегнат.", "date": "2019.01.18", "title": "Twitter предупреждава: Лични туитове може да са публични от години"}
{"url": "https://news.bg/politics/dzhambazki-pak-se-naezhi-sreshtu-istanbulskata-konventsiya.html", "text": "\"Европа трябва да престане да прави опити да налага на България ценности, които са неприсъщи за обществото ни.\" Това заяви евродепутатът Ангел Джамбазки след последната парламентарна сесия на ЕП заради гласувана поредна промяна относно Истанбулската конвенция.Текстът, който евродепутатите гледаха в залата, съветва членки на ЕС, които не са ратифицирали Истанбулската конвенция, да го направят незабавно.Джамбазки подчерта, че е гласувал категорично против, тъй като според него това е отчаян опит да се наложат нетрадиционни виждания и ценности, прикрити зад идеята за защита на жените от насилие.По думите му от ВМРО никога не са били против законодателни промени по отношение на насилието, но според тях няма нужда да се приемат документи като Истанбулската конвенция след като може да се подобри нашето законодателство.От партията изразяват позиция, че са твърдо против прокарването на термини като \"джендър\", тъй като \"те си пробиват път към учебниците.\"От ВМРО призовават българското правителство да запази суверенитет и да не се поддава на натиска на ЕП. Според тях така ще бъде спазено и законовото решение на Конституционния съд, който се произнесе, че Истанбулската конвенция е в разрез с Конституцията.Те са категорични, че тя няма място в българското законодателство и общество.Припомняме, след като ратификацията на Исатнбулската конвенция мина през Министерски съвет и стигна до Народното събрание се разрази , но и сред политическите партии.Освен от ВМРО и \"Атака\",  ратификацията, като дадоха заявка и . Само няколко дни след като заявиха това, .Позицията на БСП  Да организира референдум се закани и лидерът на ВМРО Красимир Каракачанов.Президентът Румен Радев също се обяви срещу ратификацията и я нарече \"зле написан закон\".На 27 юли в защита на Истанбулската конвенция.Събитието \"Протест срещу неадекватната политика за Истанбулската конвенция\".От социологическо проучване на \"Барометър\" през декември става ясно, че . 43,9% дават положителна оценка на .Освен България, Унгария, Чехия, Великобритания, Хърватия, Гърция, Ирландия, Азербайджан и Русия също са против конвенцията.", "date": "2019.01.18", "title": "Джамбазки пак се наежи срещу Истанбулската конвенция"}
{"url": "https://news.bg/regions/stena-na-kashta-v-sofiya-ruhna-zaradi-stroezh.html", "text": "Строеж в София събори стената на обитаема къща, предаде bTV.Заради изкопните дейности са нанесени огромни щети на пострадалата сграда и на съседните къщи.Предвижда се в непосредствена близост да бъдат изградени хотел, жилищна сграда с магазини, подземен гараж и офиси.Заради строителството обаче цялата стена на къщата рухнала в ямата. Част от покъщнината също се загубила.Според управителя на фирмата инвеститор на строежа Георги Сачански аварията се дължи на теч на топлофикационната система на улицата.От \"Топлофикация\" обаче са на друго мнение. Техен екип установил, че почвата на изкопа е с температура под 0 градуса, което означава, че няма как да има теч на вода.От своя страна в свое писмено становище от Дирекцията за национален строителен контрол посочват, че именно изкопните действия са довели до рухването на стената. До края на месеца ще се изготви техническа експертиза по случая.В становището се отбеляза и че строително-ремонтите дейности на обекта са забранени, с изключение на мерките за незабавно обезопасяване на строежа. Въпреки че строежът е спрян, бъдещите сгради и апартаменти вече се предлагат за продажба в сайт на брокерска компания на инвеститора. Дори е обявен краен срок за построяването ѝ.Сачански твърди, че е подписано споразумение за обезщетяване на собственика на къщата. Собственикът Лъчезар Антонов обаче отрича да е подписвал подобен документ. Това потвърждава и адвокатът на потърпевшия.Други нередности, които са констатирани, са поставени в съседен имот платна. Заради строежа се е напукала и втора къща.По думи на Сачански вече са взети мерки за укрепването й. Те обаче включват няколко подпрени дъски и метални пръти.\"Въз основа на друг договор, който сме подписали със собственика на онази част от имота, имаме наем с човека, който е на тази част на имота\", обясни управителят на фирмата инвеститор на строежа.Собственикът на съборената къща има обяснение защо.\"Те се принуждават да взимат под наем всичко, което рушат. Само няма как да вземат и улицата под наем, защото и нея я свлякоха\", заяви той и увери, че възнамерява да си търси правата си в съда.За мен това е криминален случай, отсече потърпевшият.", "date": "2019.01.18", "title": "Стена на къща в София рухна заради строеж "}
{"url": "https://news.bg/world/antidzhihadistkata-koalitsiya-unishtozhi-dzhamiya-v-siriya.html", "text": "Международната коалиция срещу ДАЕШ (\"Ислямска държава\") унищожи команден център в сирийска джамия, обявиха представители, цитирани от АФП.Бомбардировката е още една индикация, че групировката все още не е \"победена\" в Сирия, след като през миналия месец президентът на САЩ Доналд Тръмп обяви, че Самолет на коалицията \"унищожи команден и контролен център на ДАЕШ в джамия в Сафафия\", се казва в съобщение на коалицията.Допълва се, че джихадистите продължават да нарушават законите на войната и злоупотребяват със защитени сгради като болници и джамии, което води до изгубване на статута на протекция.ДАЕШ държи позиции предимно в източната провинция Дейр ез Зор.Четирима американци, включително двама американски войници, бяха убити в сряда при . Отговорност пое ДАЕШ. Това е най-смъртоносната атака срещу американски сили от разполагането им в Сирия преди четири години.", "date": "2019.01.18", "title": "Антиджихадистката коалиция унищожи джамия в Сирия"}
{"url": "https://news.bg/regions/blizo-30-mln-lv-shte-e-byudzhetat-na-pomorie.html", "text": "Приключиха обществените обсъждания на проектобюджета на община Поморие за 2019 г.Финансовата рамка на бюджета е 29 160 000 лв. От тях данъчните приходи са 6 650 700 лв., неданъчните приходи са 7 232 871 лв., субсидии - 13 120 213 лв., трансфери - 1 255 075 лв. Преходният остатък от 2018 г. е 3 082 291 лв.За миналата година изпълнението на бюджета е 95%. Предварителните разчети не са изпълнени по две пера. Единият е Данък придобиване на имущество. Това са трите процента данък, които постъпват в общинската хазна вследствие на сделки с недвижими имоти. Изпълнението за този данък е 76 %.Второто неизпълнено перо е Приходи от продажба на земя, което е изпълнено на 63%. По думите на кмета на Поморие Иван Алексиев, този показател доказва, че политиката на общината е последователна и разумна.Заместник-кметът по бюджет и финанси Янчо Илиев обясни, че капиталовата програма на общината за 2019 г. е 3 010 290 лв. Повече от 1 млн. лева са заложени в общинското предприятие БКСРД, чиято основна дейност е ниското строителство, ремонти и подмяна на тротоари и други дейности по благоустройство.Близо 1 млн. са средствата, предоставени на МБАЛ Поморие през 2018 г, предстои закупуването на нов скенер и хистероскоп за АГ отделението, на обща стойност 264 000 лв.След направените корекции и допълнения от жителите на общината, проектобюджетът ще бъде внесен в общинския съвет. В продължение на една седмица ще се разглежда от постоянните комисии, след което ще бъде гласуван на заседание през месец февруари.", "date": "2019.01.18", "title": "Близо 30 млн. лв. ще е бюджетът на Поморие"}
{"url": "https://news.bg/int-politics/germaniya-umolyava-britantsite-da-ostanat-v-es-shte-ni-lipsvate.html", "text": "Протежето на германския канцлер Ангела Меркел призова британците да останат в Европейския съюз, изтъквайки, че нейните сънародници не са забравили как Великобритания приветства завръщането на Германия като суверенна държава след Втората световна война, съобщава \"Ройтерс\".Новият председател на Християндемократическия съюз (ХДС) Анегрет Крамп-Каренбауер, която наследи Меркел като лидер на партията, се присъедини към германски политици, индустриалци и хора на изкуството в последен апел към британците, след като до датата на Брекзит остават 70 дни (29 март), съобщава \"Ройтерс\".\"Без вашата велика страна, този континент не би бил такъв, какъвто е днес\", изтъкват те в писмото, което е било публикувано в британския в. \"Таймс\".\"След ужасите на Втората световна война, Великобритания не се отказа от нас. Тя приветства обратно Германия като суверенна страна и европейска сила\", се посочва в писмото.Освен войната и мира, те са очертали някои от по-важните качества, за които те изтъкват, че ще им липсват, ако Великобритания излезе от Общността, към която тя се присъедини през 1973 година.\"Ще ни липсва легендарният британски черен хумор и ходенето в кръчмата след работа за изпиването на една бира. Ще ни липсват чая с мляко и шофирането в лявата страна на пътя. И ще ни липсва да виждаме мима на Коледа\", се допълва в писмото.\"Но повече от всичко останало ще ни липсват британците - нашите приятели през Ламанша\", завършва апелът.", "date": "2019.01.18", "title": "Германия умолява британците да останат в ЕС: Ще ни липсвате"}
{"url": "https://news.bg/education/treti-den-uchilishta-v-stranata-otmenyat-zanyatiya-zaradi-gripa.html", "text": "465 училища са засегнати от грипната епидемия. Това заяви в кулоарите на парламента министърът на образованието Красимир Вълчев в отговор на въпрос на news.bg. Най-много училища без часове днес са в Бургаска област - 137. Там остава грипната епидемия. Ваканцията за учениците във всички 13 общини се удължава до 22 януари включително. Това е решението на Регионалния щаб за борба с грипа и острите респираторни заболявания /ОРЗ/, който заседава днес в Областна администрация Бургас.В последните дни броят на заболелите се е увеличил и за първите четири дни на тази седмица е 190,44 % или 386 случая спрямо наблюдаваното население.Остават в сила всички противоепидемични мерки: детските градини продължават да работят при \"засилен филтър\" - ограничава се достъпът на родители, преустановяват се плановите операции, свижданията, консултациите на здрави бременни жени и деца, както и всички профилактични прегледи и имунизации.В област Стара Загора неочаквана ваканция има в 120 училища. В област Шумен - 65 училища, уточниха от Министерството на образованието и науката.В област Ямбол от 18 до 23 януари в 43 училища е обявена грипна ваканция. В 40 училища в област Перник и в 38 училища в област Варна не учат по предписание на Регионалната инспекция за опазване на общественото здраве (РИОКОЗ). В 18 училища в община Силистра също не се провеждат занятия.В едно училище в област Кърджали - СУ \"Н. Й. Вапцаров\" в село Бенковски и в едно в област Пловдив - ОУ \"Хр. Ботев\" в село Поповица, също няма занятия.В детска градина \"Детелина\" в село Черно поле, Видинска област, все още няма занимания за децата.В София-град няма да учат само в 95-от СУ \"Проф. Иван Шишманов\". Там причината е авария в отоплителната система.", "date": "2019.01.18", "title": "Трети ден училища в страната отменят занятия заради грипа"}
{"url": "https://news.bg/politics/svetoslav-malinov-otlagane-na-brekzit-e-nay-dobroto-za-evropeytsite-sega.html", "text": "Най-доброто за европейските граждани в този момент е да се отложи датата на излизане на Великобритания от Европейския съюз. Това каза пред БНР евродепутатът Светослав Малинов.По думите му през изминалите две години сигналите от Великобритания са били най-разнопосочни и това е било отговорност на политическия елит на Острова.\"Британският политически елит, всички заедно, бавно и постепенно тласкаха лодката към сблъсъка. Две години го наблюдаваме, като катастрофа в забавен кадър и не можем нищо да направим, защото не можем да взимаме страна\", каза Малинов.Според вътрешна информация от британския парламент в идните две седмици върху британския премиер Тереза Мей ще се окаже огромен натиск за приемане на закон, който да отмени излизането на Великобритания на 29 март. Този закон отменя Брекзит. Единственото мнозинство (на мненията - б.р.) в Британския парламент в момента е - да не се допусне Брекзит без споразумение, коментира Малинов.Според него това е единствено възможното споразумение с оглед на претенциите, които е имала Великобритания.", "date": "2019.01.18", "title": "Светослав Малинов: Отлагане на Брекзит е най-доброто за европейците сега"}
{"url": "https://news.bg/world/moskva-othvarli-obvineniya-na-sasht-che-snabdyava-kndr-s-raketna-tehnologiya.html", "text": "Москва не е снабдявала Северна Корея с технологии за ракетна отбрана, съобщи руският посланик в Пхенян Александър Мацегора, цитиран от ТАСС.По-рано Вашингтон обяви, че Русия е предоставила военна технология на Пхенян.\"\", се казва в преглед на американската стратегия за противоракетна отбрана.\"Напълно се изключва вероятността Северна Корея да се е сдобила с руски технологии за противоракетна или противовъздушна отбрана официално и чрез нелегални канали\", констатира руският дипломат.", "date": "2019.01.18", "title": "Москва отхвърли обвинения на САЩ, че снабдява КНДР с ракетна технология"}
{"url": "https://news.bg/economics/biznesat-se-pritesnyava-ot-haos-zaradi-novite-kasovi-aparati.html", "text": "От Българската асоциация на развитие на бизнес софтуер и транспортния сектор са готови на протестни действия от 18 февруари с искане за прецизиране на фискалния контрол на Наредба 18.Председателят на асоциацията Ясен Тaнев обясни за news.bg, че от настояват за продължаване на диалога между модерния и бял бизнес, защото в сегашните текстовете на Наредба 18 доброто намерение на НАП ще се провали сериозно.Транспортният сектор ще излезе да протестира във връзка с усложняване на начина и процеса и на работа. \"Ние искаме да работим с държавата, но трябва да бъдем чути\", обясни Танев.Той предупреди, че бизнесът няма да може да изпълни изискванията, които му се поставят, до края март, защото \"колкото е по-голям и светъл бизнесът, толкова по-трудно може да изпълни изискванията по наредбата\".По думите му до края на март нито софтуерите могат да бъдат сменени, нито може касовите апарати да бъдат избрани правилно.Освен касовите апарати, бизнесът трябва да анализира процеса на работа и да разбере кога започва и кога приключва продажбата. А в момента, когато започне продажбата, трябва да генерира уникални номера, поясни той.Танев уточни, че уникалните номера трябва да се проследяват през целия процес на продажба и при фискализация на плащането трябва да се подаде информация за уникалния номер за продажба.Другите изисквания са достъп до разширени данни, доставка, информация за това кога е влизал потребителят и кога не в системата, кога и на какви цени са извършени трансфери, архив в рамките на 11 години и др.По думите му усложненията са свързани с това, че софтуерите са сложни и в различните сектори бизнесът е много различен и търговците не знаят какво ги очаква.\"Когато от бизнеса разберат какво ги очаква, един месец няма да им стигне. Времето, което им е необходимо, е от 6 до 9 месеца, за да могат да изпълнят изискванията, които им се поставят\", заяви Танев.Той допълни, че много фирми за градски и обществен транспорт в цялата държава трябва да подменят касовите апарати и системите си. Въпросът е дали това е планирано или не.Той призовава НАП да се разберат с Българската асоциация на развитие на бизнес софтуера по работата за Наредба 18 и да се прецизират нейните сроковете.Председателят на Браншовия съюз за стопанска инициатива в транспорта Магдалена Милтенова добави, че общественият превоз на пътници ще бъде най-малко засегнат от новите въведения на Наредба 18.\"Бизнесът, който работи на светло, постоянно се облага, а този, който работи на тъмно, не се контролира по никакъв начин\", негодува Милтенова.Тя не е съгласна с огромните глоби, които могат да се налагат на фирмите, които не изпълняват изискванията по тази наредба.", "date": "2019.01.18", "title": "Бизнесът се притеснява от хаос заради новите касови апарати"}
{"url": "https://news.bg/politics/valchev-prati-sotsialisti-da-vrashtat-v-klasnata-staya-detsa-ot-getata.html", "text": "БСП предлага намаляване на учителската заплата до средната за страната във Визия за България. Така просветният министър Красимир Вълчев отговори на критиките на левицата за  и за образованието. Той е категоричен, че механизмът за ромска интеграция чрез образование е успешен. Над 30 000 деца допълнително са записани на училище. Когато институциите работят заедно, има успех, отчете министърът.Вълчев съветва критиците да се включат в един екип, който се опитва да върне децата в училище, за да видят колко е труден процесът.Образованието е дългосрочният най-ефективният отговор на проблема с интеграцията на тези деца, изтъкна той. Червените, според него, не са разбрали, че част от проблемите са социално-културни и най-вече - отношението към образованието. Тук се изисквали целенасочени и дългосрочни мерки. Надявам се това да го разберат, защото образованието има нужда от приемственост в политиките, коментира министър Вълчев и подчерта, че образователната политика е най-важната за социално-икономическото развитие на страната.Той отново захапа левицата, припомняйки, че тя предлага безусловни помощи за ученици от 1 до 4 клас. МОН акцентира върху работата на учителите, защото именно те най-много работят с децата. Всички в системата искали делегирани бюджети.Решение той вижда в няколко аспекта - задължително образование, мотивирани учители и ранно обхващане на децата в образователната система. Най-важният актьор е и ще остане учителят, изтъкна Красимир Вълчев.", "date": "2019.01.18", "title": "Вълчев прати социалисти да връщат в класната стая деца от гетата"}
{"url": "https://news.bg/crime/izzeha-nad-100-kg-tyutyun-za-nargile-ot-mol-v-plovdiv.html", "text": "Митничари задържаха над 100 кг нелегални тютюн и камъни за наргиле.Стоката, която е нямала акцизен бандерол, била иззета от търговски обект в Пловдив.На 14 януари била извършена проверка в склад на фирма, занимаваща се с продажба на акцизни стоки и аксесоари за тях.В гараж до склада служителите открили 1870 къса пурети с акцизен бандерол, но съхранявани без издадено разрешително.Проверката продължила в нает от фирмата павилион за бързо хранене, който се намирал в голям търговски център в Пловдив.В помещението били открити 2015 кутии по 50 грама тревиста маса за пушене с наргиле. Общото им количество било 100,750 кг.Митническите служители задържали и 151 кутии по 120 грама с камъни за наргиле. Стоката нямала български акцизен бандерол. Тютюневите изделия са иззети. За липсата на разрешително за търговия с тютюневи изделия срещу собственика на фирмата е образувано административнонаказателно производство.", "date": "2019.01.18", "title": "Иззеха над 100 кг тютюн за наргиле от мол в Пловдив"}
{"url": "https://news.bg/world/shvetsiya-izleze-ot-krizata-stefan-lyoven-e-noviyat-star-premier.html", "text": "Парламентът на Швеция подкрепи лидера на социалдемократите Стефан Льовен за премиер на страната. Льовен получава втори мандат, с което се слага край на повече от четиримесечна криза, информира \"Ройтерс\".Льовен постигна историческо споразумение с центристите, либералите и Зелените през миналата седмица. В коалицията участват дясноцентристки и лявоцентристки партии с цел да се предотврати участие на антиимигрантската партия \"Шведски демократи\" в прокарването на политиките.Льовен беше подкрепен от 115 депутати, докато 153 гласуваха против него, а 77 се въздържаха. Според шведското законодателство кандидатът е избран за премиер, ако в законодателния орган не се събере мнозинство срещу издигнатата кандидатура ( 175 гласа в 349-местния парламент).Социалдемократите и Зелените (115 депутати) го подкрепиха, а десноцентристкият блок гласува против кандидатурата му. Три по-малки партии, центристите, либералите и левите, се въздържаха.В Швеция премиерът може да управлява до сформиране на мнозинство срещу него.Партиите отказват да се коалират с \"Шведските демократи\", третата най-голяма партия в страната, която постигна исторически резултат на парламентарните избори на 9 септември 2018 г.Резултатът от днешното гласуване беше очакван, след като председателят на парламента Андреас Норлен официално номинира Льовен за премиер преди два дни.Новият стар премиер ще обяви министрите и кабинета в понеделник.Днешното гласуване на кандидат за премиер беше третото от изборите през септември 2018 г.Новото правителство ще намали данъците и регулациите на пазара на труда и на пазара на недвижими имоти - рязък завой към десни политики, което вероятно няма да се хареса на много традиционни поддръжници на социалдемократите.", "date": "2019.01.18", "title": "Швеция излезе от кризата - Стефан Льовен е новият стар премиер"}
{"url": "https://news.bg/politics/i-sled-brekzit-patuvame-do-velikobritaniya-bez-vizi.html", "text": "И след Брекзит ще пътуваме до Великобритания без визи. Това стана ясно от коментара на външния министър Екатерина Захариева в парламента.\"Още от миналата година развиваме трите възможни сценария, колкото и да не ни се искаше да се стига до третия най-лош сценарий напускане на Великобритания без сделка\", подчерта тя.Първият ни дипломат призна, че всяка сфера ще бъде засегната от напускането на Великобритания на общността.\"Още миналата година Великобританското правителство пое ангажимент, че независимо дали ще се постигне сделка или не, европейските граждани, които живеят там, ще запазят правата си, както са договорени, увери министър Захариева.Припомняме, на 15 януари, вторник, . Загубата на Мей е най-голямата в демократичната история на Обединеното кралство.Вчера, 16 януари, ръководеното от нея правителство обаче .", "date": "2019.01.18", "title": "И след Брекзит пътуваме до Великобритания без визи"}
{"url": "https://news.bg/economics/rabotodateli-i-sindikati-iskat-speshna-sreshta-s-borisov-za-tsenata-na-toka.html", "text": "От Асоциацията на организациите на българските работодатели (АОБР) канят премиера Бойко Борисов на среща в удобно за него време да се срещне със социалните партньори. Поводът за поканата е цената на електренергията, пише в отворено писмо от АОБР.Форматът на срещата е 4+2. Предложението е в нея да участват представители на Министерството на енергетиката, депутати от Комисията по енергетика в 44-то народно събрание и  да се набележат необходимите мерки за \"овладяване на спекулативния ръст на цените на електроенергията на борсата и стабилизирането им на приемливи и логични нива\", се казва в писмото.", "date": "2019.01.18", "title": "Работодатели и синдикати искат спешна среща с Борисов за цената на тока"}
{"url": "https://news.bg/int-politics/bolsonaru-se-zareche-da-vazstanovi-reda-i-demokratsiyata-vav-venetsuela.html", "text": "Крайнодесният нов президент на Бразилия Жаир Болсонару обяви, че ще направи всичко по силите си \"да възстанови реда и демокрацията\" във Венецуела, след като неговият външен министър се срещна с лидери на венецуелската опозиция, съобщава \"Ройтерс\".Дясното правителство на Болсонару в събота подчерта, че признава Хуан Гуайдо, който е председател на парламента, като законен президент на Венецуела, въпреки че самият Гуайдо не се е обявил за президент.Социалистическият президент Николас Мадуро започна нов мандат през миналата седмица на фона на масирани международни критики от страна на множество правителства по света, които го определиха като нелегитимен лидер, чиито политики вкараха Венецуела в нейната най-тежка икономическа криза някога.\"Ще продължим да правим всичко възможно да възстановим реда, демокрацията и свободата там\", изтъкна Болсонару във видео, в което стоеше до ръководителя на назначения от опозицията Върховен съд в изгнание Мигел Анхел Мартин.\"Ние помолихме хората във Венецуела да се съпротивляват и да имат вяра, защото смятам, че решението идва скоро\", коментира Болсонару във видеото, разпространено от кабинета му.Гуайдо, депутат от опозиционната твърдолинейна партия \"Народна воля\", заяви през миналата седмица, че е готов да поеме президентството временно и да свика избори, но ще го направи само с подкрепата на въоръжените сили.След встъпването си в длъжност на 1 януари Болсонару засили критиките си срещу правителството на Мадуро, най-големият идеологически враг на САЩ в Латинска Америка.", "date": "2019.01.18", "title": "Болсонару се зарече да \"възстанови реда и демокрацията\" във Венецуела"}
{"url": "https://news.bg/regions/evakuiraha-blok-v-ruse-zaradi-pozhar-1.html", "text": "Възрастен мъж загина при среднощен пожар, избухнал на покрива на жилищен блок в Русе.Сигнал за инцидента постъпил тази нощ около 2.37 часа. Горяла четириетажна сграда на ул. \"Петко Каравелов\" в града.На мястото се отзовали 12 огнеборци, които успели да евакуират 5 души. Трима от тях били откарани за преглед и оказване на медицинска помощ в болницата. При гасенето на пожара в едно от таванските помещения бил намерен трупът на 78-годишния мъж.Според първоначалните огледи пламъците са нанесли щети на покрива, стените и домашното имущество на живущите.Разчистването на местопроизшествието продължи и тази сутрин. Причините за инцидента все още се изясняват.По случая е образувано досъдебно производство.", "date": "2019.01.18", "title": "Евакуираха блок в Русе заради пожар"}
{"url": "https://news.bg/world/vuchich-ne-ochakva-skoroshno-reshenie-za-kosovo.html", "text": "Проблемът с Косово няма да се реши скоро. Знам, че всички искат да чуят добри новини, но аз съм реалист. Може би един ден ще постигнем споразумение, но това няма да е скоро. Това убеждение изтъкна за пореден път сръбският президент Александър Вучич, цитиран от РИА \"Новости\".Припомняме, че създаването на косовска армия и налагането на драстични мита върху вноса на сръбски стоки от страна на Прищина отново обтегна отношенията между двете държави.Той обвини албанците, че не са склонни на компромиси.Той направи изявлението на пресконференция след срещата си с руския си колега Владимир Путин.Газ, Косово и оръжия -това обсъдиха Путин и Вучич в Белград.Вучич декларира, че Сърбия следва своя курс към ЕС, но не за сметка на Русия. Също така страната му не се интересува от членство в НАТО.От своя страна, Путин заяви, че в Белград Москва вижда надежден партньор.Путин коментира косовската армия като провокация.", "date": "2019.01.18", "title": "Вучич не очаква скорошно решение за Косово "}
{"url": "https://news.bg/world/venetsuela-priema-2000-izgoneni-ot-braziliya-kubinski-lekari.html", "text": "Венецуела ще приеме на своя територия 2000 изгонени от Бразилия кубински лекари. Това заяви президентът Николас Мадуро, цитиран от \"Ройтерс\".Медиците трябваше да напуснат Бразилия заради спор между правителствата относно техните заплати.Бразилия обвини Хавана, че взима 75% от заплатите им и ги превръща в роби и настоя парите да бъдат превеждани. Куба обаче отказа да направи това и Бразилия обяви край на програмата, по която лекарите са работили там.Общо около 11 000 са кубинските лекари работещи в Бразилия. Те вече започнаха да напускат страната.Мадуро използва случая отново да обвини новите бразилски власти във фашизъм. Той вече сравни с Хитлер президентаВ телевизионно предаване венецуелският му колега заяви, че края на фашизма е дошъл и страната му тържествено ще посрещне медиците.Припомняме, че кризата във Венецуела накара редица държави в региона да се обединят срещу Мадуро, когото определят като диктатор и нелегитимно преизбран за президент.", "date": "2019.01.18", "title": "Венецуела приема 2000 изгонени от Бразилия кубински лекари "}
{"url": "https://news.bg/bulgaria/pak-mrasen-vazduh-v-sofiya-i-drugi-gradove.html", "text": "В София и още няколко града въздухът е отново мръсен.6 пъти над нормата е нивото на фините прахови частици в отделни райони на столицата тази сутрин, съобщава Би Ти Ви.Най-тежко е положението в кв. \"Младост\" - при норма от 50 микрограма, измереното ниво на фини прахови частици е близо 300, показват данните на \"Еър Куолити\" индекс.Замърсяване има още в \"Надежда\", \"Павлово\", \"Хиподрума\" и \"Дружба\". Гражданските станции на \"Еър бг\" също показват лошо качество на въздуха като на места картата им е оцветена в лилаво.Завишени нива на фините прахови частици има още в Перник, Плевен, Велико Търново, Русе и Благоевград.", "date": "2019.01.18", "title": "Пак мръсен въздух в София и други градове"}
{"url": "https://news.bg/int-politics/kamarata-na-predstavitelite-na-sasht-glasuva-za-zapazvane-na-sanktsii-sreshtu-rusiya.html", "text": "Контролираната от Демократическата партия Камара на представителите (долната камара на Конгреса на САЩ) гласува за запазване на санкциите срещу руския олигарх Олег Дерипаска, но се очаква администрацията на американския президент Доналд Тръмп да ги отмени още днес, съобщават американските медии.Конгресмените гласуваха с 362 гласа \"за\" и 53 \"против\" за запазване на санкциите срещу три компании, свързани с приближения на руския президент Владимир Путин олигарх.Мнозинството републиканци в долната камара се присъединиха към демократите в подкрепа на запазване на санкциите.Вчера Сенатът на САЩ отхвърли законодателството за запазване на санкциите срещу компании, свързани с Дерипаска, включително и компанията за алуминий \"Русал\". 42-ма срещу 57 сенатори гласуваха за прекратяване дебатирането на мярката, след като 11 сенатори от Републиканската партия се присъединиха към демократите в подкрепа на резолюцията на фона на възникналите въпроси около отношенията на Тръмп с руския лидер Владимир Путин.Много членове на Конгреса поставят под въпрос решението на финансовото министерство от декември да смекчи наложените през април санкции срещу бизнесите на Дерипаска. Руският милиардер и контролираните от него компании En+ Group, ГАЗ, \"Базов елемент\" и \"Русал\" бяха сред онези, срещу които Вашингтон наложи санкции в началото на април. Това означава блокиране на активи и забрана на всякакъв бизнес с тези компании за американски граждани.", "date": "2019.01.18", "title": "Камарата на представителите на САЩ гласува за запазване на санкции срещу Русия"}
{"url": "https://news.bg/politics/sofiyanski-i-negovi-samishlenitsi-pishat-nova-konstitutsiya.html", "text": "Бившият служебен премиер и бивш кмет на София Стефан Софиянски пише нова Конституция заедно с група съмишленици.По думите му в сутрешния блок на Би Ти Ви, в нея се предлага ново мажоритарно изборно начало, но не само на парламента, а и на Министерския съвет и на областните управители.\"След като влязохме в ЕС и вече 10 г. не показваме резултатите, които всеки от нас очаква, търсим вината и във формата на управление. Търсим оптимизиране и на обществените отношения, и на начина на управление\", поясни той.Според Софиянски сегашната Конституция, която беше приета през 1991 г. и за времето си тя била добра, но \"от 2007 г. ние сме член на ЕС и трябва да градим по нов начин нашите обществени отношения, така че да сме конкурентоспособни, да сме силни в това присъствие в ЕС\".Той уточни, че сред съмишлениците му са хора, които през прехода са заемали различни позиции - има министри от служебния кабинет, на който той беше начело през 1997 г., както и хора от научните среди.Предложението им е Министерският съвет да се избира пряко, от Народното събрание, но поименно. \"Не е така безадресен, както е сега. Избират се областните управители, променя се регионалното деление на България - на 6 области\", посочи още Софиянски.\"В момента по Конституция България се води република с парламентарно управление, но всъщност е с министерско управление, силата е в Министерския съвет. В новата Конституция ние търсим баланс на властите. Философията е не противопоставяне на властите, а взаимодействие между властите\", каза още бившият столичен кмет.Областният управител ще бъде директно избиран и функциите се разделят, поясни той. \"Правителството определя политиката на държавата, областният управител я реализира на местно ниво, а кметът се грижи за ежедневието на хората\", каза Софиянски. Според него в момента областният управител е \"пъдаринът\" на кмета, а структурата с 28 области е тромава.В предложението за Конституция влиза и изцяло новата глава \"Публични финанси\", в която се регламентира разпределението на средствата. \"Те не отиват централизирано в Министерството на финансите и след това да се разпределят, а около 20% остават при общините, 40% се прехвърлят в областта и 40% - в правителството. Така всеки разполага с паричния ресурс, за да упражнява пълномощията си\", изтъкна Софиянски.По думите му в този баланс на властите при президента отиват пълномощията на вътрешната и външната сигурност, тоест военният и външният министър и структурите са при президента.", "date": "2019.01.18", "title": "Софиянски и негови съмишленици пишат нова Конституция"}
{"url": "https://news.bg/politics/biser-petkov-nyama-da-oshtetim-horata-s-uvrezhdaniya.html", "text": "\"Никой няма да бъде ощетен по отношение на изплащането на месечните добавки.\" Това заяви пред Нова телевизия министърът на труда и социалната политика Бисер Петков.По думите му се прави всичко възможно да се гарантират правата на хората с увреждания.Социалният министър поясни, че от 15-то до 25-то число Агенцията по социално подпомагане изплаща добавките за месец декември. Петков отбеляза, че механизмът на плащане е да се изплащат сумите за предходния месец.Припомняме, че омбудсманът Мая Манолова изпрати писмо до министър Петков, в което настоява да няма забавяне на плащанията и Министърът подчерта, че наистина в закона е записано, че социалните инвалидни пенсии в непълен размер се прекратяват, но те се трансформират в по-голяма месечна финансова подкрепа.Той обясни, че някои от хората с увреждания до сега не са получавали месечна добавка за интеграция и затова трябва да подадат декларация, чрез която да заявят упражняване на правото и да посочат по какъв начин искат да получават парите си.Петков добави, че за всички 500 000 души, които до този момент са получавали месечна добавка процедурата ще бъде направена по служебен път.По отношение на безплатните е-винетки за хората с увреждания, социалният министър заяви, че всяка година през януари има струпване на хора с увреждания за получаване на винетки.Петков подчерта, че до 15 януари вече над По думите му се прави всичко възможно, за да се улеснят хората, като заявленията могат да се подават не само чрез декларации на място, а по пощата и чрез електронната система.Припомняме във връзка с протеста на майките на деца с увреждания социалният министър , но ден по-късно беше .След него оставка подаде и зам. социалният министър Росица Димитрова. Въпреки рокадите  на протестиращите майки остана.На 6 декември 2018 г. Законопроектът предвижда , която да осъществява дейности, свързани с изготвяне на индивидуалната оценка на потребностите и координиране на политиката за правата на хората с увреждания.Целта е единната структура да координира изпълнението на .След извънредната среща при премиера на 28 ноември, майките получиха уверение, че някои  ще бъдат преработени. Работна група се събра по спешност в парламента, за да намери решения по .Майките и омбудсманът настояха парите, предвидени за лична помощ през идната година,  в този на социалното министерство.", "date": "2019.01.18", "title": "Бисер Петков: Няма да ощетим хората с увреждания "}
{"url": "https://news.bg/int-politics/kitay-zaplashi-kanada-s-posleditsi-ako-nalozhi-zabrana-na-huawei.html", "text": "Посланикът на Китай в Канада Лу Шайе заплаши Отава с \"последици\", ако забрани на китайския комуникационен гигант Huawei да участва в изграждането на 5G мрежа в северноамериканската страна, съобщават световните информационни агенции.Говорейки на пресконференция в Отава, китайският посланик не е уточнил какви ще бъдат последиците, като вместо това настоял северната съседка на САЩ да вземе \"мъдро решение\" по въпроса.Той също така предупредил Канада да не използва предстоящия Световен икономически форум в Давос, за да се опита да събере подкрепа в продължаващия спор между двете страни, изтъквайки, че форумът \"е място за дискусии по икономически въпроси и се надяваме, че не трябва да се говори за проблеми, различни от икономическите\" по време срещата в Швейцария.", "date": "2019.01.18", "title": "Китай заплаши Канада с \"последици\", ако наложи забрана на Huawei"}
{"url": "https://news.bg/regions/varnentsi-ostavat-bez-voda-i-dnes.html", "text": "Спират водата във Варна и днес, съобщи БНР. Причината са ремонтни дейности.Поради изграждане на връзки от фирма \"Хидрострой\" от 9 до около 24 часа без вода ще бъдат част от кв. \"Левски\", част от кв. \"Чайка\" - района заключен между булевардите - \"Ал. Стамболийски\", \"Княз Борис 1-ви\" и \"В. Левски\"; в кв. \"Бриз\" - района около гимназиите и Паметника, хотели \"Бриз\", местностите Горчивата чешма и Салтанат.Водоноски ще бъдат разположени до ОУ \"Черноризец Храбър\", до Спортно училище и на паркинга до 4 ЕГ.Припомняме, че от вторник до четвъртък  заради ремонтни дейности на ключови водопроводи.", "date": "2019.01.18", "title": "Варненци остават без вода и днес"}
{"url": "https://news.bg/politics/evropeyska-partiya-volt-podkopava-li-se-tselenasocheno-doverieto-v-elektronnoto-upravlenie.html", "text": "В позиция на Европейска партия Волт се изтъква, че традиционният оптимизъм покрай настъпването на новата година и желание за по-добър живот на българските граждани за пореден път са били помрачени още в първите дни на януари.От партията посочват като причина за това крахът при въвеждането на електронните винетки, които преди това бяха шумно рекламирани от правителството и Агенция пътна инфраструктура (АПИ).\"Типично в свой стил управляващите тушираха напрежението с уволнения на ключови постове, като накрая се стигна и до оставката на шефа на АПИ - Светослав Глосов. Кризисните пиар действия обаче не дават гаранция, че огромните проблеми с електронното управление, пред които са изправени държавата и Държавна агенция \"Електронно управление\"(ДАЕУ), ще бъдат решени\", подчертават от партията.Те припомнят, че една от основните движещи политики на Волт е \"Електронна държава\" (Smart state). Европейска партия Волт целяла въвеждане на иновативна система на образованието, висококачествено здравеопазване и ефективно правосъдие в България, за които в момента липсвало политическа воля и очевидно капацитет.Припомня се, че лятото на 2018 година станахме свидетели на срива на Търговския регистър, което върна българската икономика в ерата преди интернет. Беше  под предлог, че няма достатъчно добър механизъм за защита от хакери и манипулиране на вота.  и митниците през последните седмици затвърди убежденията, че държавата се лута и няма ясна стратегия и капацитет, за да наложи електронното управление. Наскоро , че ще станат жертва на подобен крах и при въвеждането на системата за верификация на лекарствата с рецепта, която трябва да бъде пусната в експлоатация на 9 февруари.Именно поради това Европейска партия Волт настоява да бъде даден ясен отговор кой ще поеме отговорност за провалите в сектора. \"Категорични сме, че обществото трябва да бъде осведомено какво възпрепятства успешното въвеждане на електронните услуги, които биха улеснили живота на българските граждани и бизнеса\", настояват от наскоро създадената формация.Според тях отговорност би трябвало да се потърси и от настоящия транспортен министър Росен Желязков, който в периода 2014-2016 г. е съветник на премиера по въпросите на държавната администрация и електронното гласуване, а впоследствие оглавява и ДАЕУ. Също така и от сегашния шеф на агенцията - Атанас Темелков.Европейска партия Волт е категорична, че е крайно време да последваме успешни примери, какъвто е случаят с Естония, където дори можеш да се ожениш, разведеш и да си купиш имот онлайн. Освен това гражданите на малката прибалтийска държава използват специални лични карти с чип, които им дават дигитален достъп до публични услуги и здравеопазване.", "date": "2019.01.18", "title": "Европейска партия Волт: Подкопава ли се целенасочено доверието в електронното управление?"}
{"url": "https://news.bg/bulgaria/pochina-ivan-vutsov.html", "text": "Почина една от легендите на българския футбол Иван Вуцов. Смъртта го застигна на 79-годишна възраст, съобщава Topsport.bg. Вуцов е носил екипите на Ботев (Пловдив), Левски и Академик (София). В кариерата си на треньор е бил начело на \"сините\", Спартак (Плевен), националния отбор на България, Славия, Локомотив (Пловдив), Спартак (Варна), Хайдук (Сплит) и Арис.Възпитаник на \"Янтра\" от родния Габрово, защитникът преминава в Левски, с който има 213 мача за първенството, 41 мача за Купата на България и 60 международни срещи.С националния отбор Иван Вуцов играе на световното първенство в Англия през 1966 г. Като старши треньор води Левски пет сезона, в които печели една титла и две купи. В Купата на УЕФА \"сините\" елиминират митичния \"Аякс\" и достигат четвъртфинал с \"Барселона\" през 1976 г.Като треньор на националния отбор класира България на Световното първенство в Мексико през 1986 г.Дълги години е изпълнителен директор на Българския футболен съюз.", "date": "2019.01.18", "title": "Почина Иван Вуцов"}
{"url": "https://news.bg/regions/izdirvat-rodninite-na-izostavena-zhena-v-bolnitsata-v-sliven.html", "text": "Издирват роднините на възрастна жена, изоставена в болницата в Сливен, съобщи БНР. От лечебното заведение отправят призив към тях да си я приберат.Жената е приета е отделението по неврология.Причината за издирването им, че никой не си вдига телефона и няма никой на посочения адрес.На 31 декември миналата година синът на 67-годишната Ганка Вичева Иван Вичев я оставя в болницата за лечение, след като е получила инсулт. 16 дни след като пациентката е стабилизирана и може да се прибере вкъщи никой не я е потърсил.От болницата многократно са се опитали да се свържат с роднините, но без резултат.По думите на началникът на отделението д-р Дина Кемалова жената има три деца, но никой не я търси и не иска да си я прибере. Тя отбеляза, че в случая социалните служби не могат да направят нищо, тъй като нямат законови права.В областната болница е забравена и още една 80-годишна жена.Кметът на Сливен Стефан Радев коментира, че непрекъснато общинските служители работят по подобни казуси. Той призова роднините на възрастните болни и безпомощни хора към съдействие.", "date": "2019.01.18", "title": "Издирват роднините на изоставена жена в болницата в Сливен"}
{"url": "https://news.bg/disasters/dva-ruski-iztrebitelya-su-34-se-udariha-nad-yaponsko-more.html", "text": "Два руски изтребителя Су-34 са се ударили по време на полет в Далечния изток на Русия, съобщиха руското военно министерство, цитирани от местните медии.Съдбата на екипажите първоначално беше неизвестна, но по-късно спасителите намериха двамата пилоти, като състоянието им е задоволително. Самолетите са се ударили във въздуха, докато са летели над Японско море, на 35 км от брега, в Татарския проток, който се намира между Хабаровския край и о. Сахалин, уточниха от ведомството. Екипажите са успели да катапултират, като е започнала операция за издирването и спасяването им.Самолет Ан-12 и два хеликоптера Ми-8 издирват пилотите, които очевидно са се приземили във водата.Инцидентът е станал по време на тренировъчен полет. Самолетите не са носели никакви оръжия.Су-34 е приет на въоръжение в руските военновъздушни сили в средата на настоящото десетилетие. Очаква се самолетът да замени остарелия бомбардировач Су-24, който остава в експлоатация от 1970-те години. Су-34 може да носи голямо разнообразие от оръжия, вариращи от прецизно управляеми бомби до различни ракети. ", "date": "2019.01.18", "title": "Два руски изтребителя Су-34 се удариха над Японско море"}
{"url": "https://news.bg/regions/maloletno-momiche-ot-lom-rodi-za-vtori-pat.html", "text": "14-годишно момиче от Лом роди за втори път, а бащата получи половин година затвор, предаде Нова телевизия.Малолетната Румяна родила първото си дете, когато била на едва 12 години - през 2016 г. Тогава родителите й обяснили, че момичето било изнасилено. Година по-късно обаче тя отново забременяла и родила второто си дете.Управителят на МБАЛ \"Свети Николай Чудотворец\" в Лом Георги Савков заяви, че първото раждане било със секцио, тъй като Румяна все още била твърде малка и недоразвита. Второто дете било родено нормално.По негови думи през 2016 г. в ломската болница са родили 24 непълнолетни майки, а през 2017 г. - 26.Савков посочи, че медиците имат заповед при майки под 16 години директно да се обаждат на дежурния прокурор, а под 18 години - на \"Закрила на детето\".След това се извършва проверка по домовете, за да се проверят условията, при които живее бебето, обясни той и допълни, че ако те са лоши, децата са изпращани в приемни семейства.Такава ще е съдбата и на второто дете на Румяна. Към момента неговият по-голям брат се отглежда от семейството на малолетната майка.", "date": "2019.01.18", "title": "Малолетно момиче от Лом роди за втори път"}
{"url": "https://news.bg/crime/emiliyan-gebrev-se-sdobi-s-pretsizirano-obvinenie.html", "text": "Бизнесменът Емилиян Гебрев бе привикан на разпит в специализираното следствие. Привикването е станало по телефона, той не е получил призовка, стана ясно от думите му пред медиите.На влизане той коментира, че няма представа защо е призован, но предполага, че става дума за оръжейно дружество \"Емко\", на което той е собственик. Припомняме, че през 2017 г. Гебрев бе обвинен в организиране на престъпна група за пране на пари.След около час разпит собственикът на \"Дунарит\" Емилиян Гебрев излезе от Националната следствена служба с прецизирано обвинение. Пред медиите той обясни, че обвинението е за съучастник, но той не е разбрал на кого?\"Това е едно абсурдно обвинение. Обидни неща не за мен, за цялата държава\", заяви Гебрев.Обвинението срещу него е, че е знаел, че \"Дунарит\" през 2010-2011 година е бил купен с изпрани пари от кръга на КТБ, но въпреки това през 2015 г. е решил да купи завода.\"Някога в далечната 2010-2011 година \"Дунарит\" е бил придобит от кръга на КТБ. След колапса на банката на нас ни беше предложено да го купим и да го стабилизираме. Ние го направихме. Обвинението се състои в това, че \"Дунарит\" е бил придобит 2010-2011 година с някакви престъпни пари, а това значи, че и аз съм престъпник, защото съм го купил. Ето това е цялата работа\", посочи Гебрев.\"През 2010 - 2011 година банката КТБ беше обявявана за №1 и собственикът ходеше само по червения килим... Знаел съм бил, че Дунарит бил купен с изпрани пари 2010\", допълни Гебрев, като подчерта, че никой не спори за парите, с които той е купил \"Дунарит\" след краха на банката.От думите му стана ясно, че привлечени като обвиняеми са и финансовият директор Кръстьо Кръстев, и адвокат Карадалиев.На въпрос има ли постановена някаква мярка за неотклонение Емилиян Гебрев посочи, че такава мярка е имал - подписка - но тя тотално е отпаднала още преди време заради липса на основание.Преди разпита от думите на Гебрев стана ясно, че е изпратил съобщение на премиера Бойко Борисов, в което е поискал среща, защото \"напрежението ескалира и става много неприятно\". Бизнесменът призна, че няма представа с какво точно би му помогнал Бойко Борисов. Гебрев не каза и дали е получил отговор от министър-председателя.Припомняме, преди три дни в студиото на БиТиВи Емилиян Гебрев коментира настоящата фактическа обстановка около обвиненията срещу него и сина му. Според него това е опит за спиране на дружеството \"Дунарит\" и за неговото придобиване.\"Първата атака срещу мен беше опит за физическото ми отстраняване, а след това и за юридическо отстраняване\", изтъкна оръжейния търговец.Във връзка с евентуална среща с премиера тогава Гебрев заяви, че \"държавата е организирана така, че трябва да се обаждаме на премиера\".Припомняме, че такава среща вече имаше - през есента на 2017 година, когато според думите на самия Гебрев, премиерът е бил подведен от страна на министър Караниколов.Няколко месеца преди това лицензът на оръжейния завод \"Емко\" беше замразен заради констатирани нарушения при съхраняването на боеприпаси и взривни вещества.През август и септември няколко пъти работници от завода се събраха и протестираха, включително под прозорците на Министерски съвет, докато през октомври месец .Собствениците, управата и работниците от , прехвърлени към ВМЗ във времето, когато заради нарушения на безопасността, бяха лишени от лиценз.Министър Караниколов пък посочи преди дни, че след като  с продукцията си, а протестите на работниците от \"Емко\" той определи като \"рекет\" към държавата.", "date": "2019.01.18", "title": "Емилиян Гебрев се сдоби с прецизирано обвинение"}
{"url": "https://news.bg/regions/tokov-udar-ot-boyler-ubi-dvama-v-dobrich.html", "text": "Двама мъже загинаха при битов инцидент в Добрич, съобщиха от Областната дирекция на МВР.Жертвите са на 71 и 54 години. Сигналът за намерените тела бил подаден вчера около 17.10 часа.След извършен оглед на мястото било установено, че смъртта на мъжете била причинена от късо съединение в електрическата инсталация от бойлер.По случая е образувано досъдебно производство.", "date": "2019.01.18", "title": "Токов удар от бойлер уби двама в Добрич"}
{"url": "https://news.bg/int-politics/germaniya-i-kitay-zadalbochavat-finansovoto-si-satrudnichestvo.html", "text": "Китай и Германия обещаха да отворят по-широко пазарите си за банките и застрахователите една на друга, предоставяйки на Пекин изблик на позитивни търговски новини на фона на конфликтите с Вашингтон и Европа, отбелязва \"Асошиейтед прес\".Двете страни потвърдиха подкрепата си за глобална търговска система, която другите правителства се тревожат, че е застрашена от политиката \"Америка на първо място\" на американския президент Доналд Тръмп. Това последва след редовна ежегодна среща между германския финансов министър и китайския му колега.Инициативите отразяват решимостта на Пекин да продължи с промените, целящи повишаване на продуктивността на доминираната от държавата икономика и намаляване на зависимостта от американския пазар чрез изграждане на търговски връзки с други страни.Китай се опита безуспешно да вербува Германия като съюзник в търговската си война с Тръмп. Берлин изразява подкрепа за свободната търговия, но канцлерът Ангела Меркел подчерта, че нейното правителство не взима страна.Делегации, ръководени от германския финансов министър Олаф Шолц и китайския вицепремиер Лю Хе, са подписали споразумения за по-тясно сътрудничество в областта на финансовото регулиране.Те не са включили никакви детайли или търговски ангажименти, но Лю заяви, че Пекин приветства \"по-подготвените германски банки да участват в отварянето и иновациите на китайския финансов пазар\".Двете правителства подкрепят институциите си в извършването на \"трансграничен бизнес в банковото дело, ценните книжа, застраховането и други области\", допълни китайският вицепремиер.", "date": "2019.01.18", "title": "Германия и Китай задълбочават финансовото си сътрудничество"}
{"url": "https://news.bg/society/atanasovden-e-2.html", "text": "Православната църква днес почита Атанасовден. В народните вярвания Св. Атанасий е представен като властелин на снеговете и ледовете. Вярва се, че на този ден Св. Атанасий съблича вълнената риза, облича копринената и отива в планината, за да прогони зимата.Атанасовден, както и предхождащият го, се почита като празник на ковачи, железари, ножари и налбанти, а заедно с това и като празник срещу чумата и шарката.За омилостивяване на болестта се пекат питки, които се надупчват с вилица, за да не се \"надупчат\" децата от шарка. Жените спазват същите забрани, които характеризират Антоновден.На Атанасовден се заколва черно пиле или кокошка, което се приготвя с ориз и се раздава на съседи и близки против болести. Перата се запазват, защото се вярва, че притежават лечебна сила.В някои райони на страната моми и ергени излизат на поляните, връзват люлки, люлеят се, пеят и играят хора.На Атанасовден празнуват Атанас, Атанаска, Наско, Насо, Наска, Нася, Наско Танас, Таньо.", "date": "2019.01.18", "title": "Атанасовден е"}
{"url": "https://news.bg/press/patriotite-pregovaryat-da-se-yavyat-li-zaedno-na-evrovota-karakachanov-poluchihme-mandat-za-pregovori-ne-da-kupuvame-samoleti.html", "text": "Самолети. \"Сега\":Каракачанов: Получихме мандат за преговори, не да купуваме самолети\"Ние получихме разрешение да водим преговори за закупуване на самолети, не сме получили разрешение да купуваме изтребители. Имаме мандат да водим преговори, обясни пред bTV вицепремиерът и министър на отбраната Красимир Каракачанов.\"Всички видяхме изявленията на Белия дом, че ще се съобразят с българските възможности. Тяхната позиция е гъвкава. Ако разговорите и преговорите са успешни, едва тогава ще поискаме от парламента да разреши закупуването на самолетите. След като приключат преговорите - и ако те са успешни, Народното събрание ще реши дали да купуваме самолети. Ако преговорите не са успешни, парламентът може да реши да преговаряме с някой друг\", каза още Красимир Каракачанов.Той подчерта, че преговорите се водят на държавно ниво. \"Ние не преговаряме с фирми, а с държави. Не преговаряме с \"Локхийд Мартин\", а със САЩ, не преговаряме с \"Грипен\", а с Швеция\", обясни още военният министър. КТБ.\"24 часа\":Оставиха за постоянно в ареста 5-има доверени на Цветан Василев, свидетели по делото КТБИ Специализираният апелативен съд остави за постоянно в ареста петимата, обвинени за престъпления против финансовата система - Васил Шуманов, Венцислав Тодоров, Иван Стойков, Красимир Зарев и Никола Киров, свидетели по делото за КТБ.Обвинението им е свързано със средства от фалиралата банка.Така втората инстанция потвърди решението на спецсъда от преди близо седмица.Решението на спецапелативните магистрати е окончателно. Ясли. \"Дума\":Вдигат бройките в яслените групи в София, 5000 деца отново остават отвънСтолична община върна по-високата бройка на деца в яслените групи в пореден опит да реши проблема с недостига на места в забавачките. Мярката обаче ще увеличи приема с едва 700 места за следващата учебна година, а не достигат цели 5000.Мнозинството в СОС гласува днес в една яслена група да могат да се записват 23 деца, а не 20. Само преди няколко месеца с решение на образователното министерство местата в яслите бяха намалени от 25 на 20. Това автоматично остави извън групите 2000 малчугани.Съветниците от БСП не подкрепиха предложението и обясниха, че то по никакъв начин няма да реши проблема с недостига на места. Този подход е неправилен, коментира лидерът на групата на социалистите Калоян Паргов. По думите през последната година проблемът с недостига на места за деца до 3 години е станал още по-отчетлив. Нараства броят на родителите, които оставят детето на ясла още след навършване на една година. Това автоматично увеличава броя на чакащите. Столична община трябва да строи и открива нови градини, а не да увеличава бройките в групите, категорични са социалистите. Избори. \"Монитор\":Патриотите преговарят да се явят ли заедно на евровотаПатриотите преговарят дали да се явят заедно на евровота тази година. В сряда се е провело заседание на съвета на т.нар. \"малка коалиция\". На него обаче са присъствали само представители на две от формациите - ВМРО и НФСБ, а лидерът на \"Атака\" Волен Сидеров е отсъствал.По време на срещата патриотите обсъждали два въпроса - евроизборите и организационни теми около ръководството на парламентарната група.Сидеров е бил поканен и писмено, дори чрез СМС-и и аргументирал липсата си със спешна работа.На свой ред ВМРО и НСФБ обсъдили, че нищо не пречи да патриотичното обединение да се яви заедно на изборите за европарламента. Според коалиционното споразумение обаче такова решение не може да се вземе без Сидеров и атакистите, които за трети пореден път бойкотирал заседанието на съвета. Убийство. \"24 часа\":25-годишната Калина убита по особено жесток начин в \"Банишора\"Продължава разследването на жестокото убийство на млада жена в столичния квартал \"Банишора\", предаде NOVA.Убитата жена се казва Калина. Спешните медици казват, че е убита по особено жесток начин. Насилвана е и вероятно е душена. Задържаният за убийството е нейният приятел Васил. Двамата са живеели заедно от около 4 месеца. Съседите обаче не са чували да се карали помежду си. Не е имало и предишни сигнали за домашно насилие.Задържаният твърдял пред полицията, че не помни нищо. Пил е успокоителни, след което направил опит да се самоубие с въздушна пушка, но има само драскотина. В момента той е в \"Пирогов\" в стабилно състояние. След като убил приятелката си, 23-годишният мъж написал съобщение на баща си, че се е скарал с нея, тя паднала и посиняла. Написал му и, че възнамерява да се самоубие. Бащата подава сигнал на 112. Все още се изясняват мотивите за престъплението. Калина е била счетоводител, а Васил - готвач. Двамата са били сноубордисти.Жената беше открита в апартамент с множество следи от насилие, включително и от душене. До нея е бил и приятелят й, който се опитал да се самоубие. Грип.\"Дума\":Обявиха грипна епидемия в ЯмболВ Ямболска област е обявена грипна епидемия за периода от 18 до 23 януари, съобщи директорът на РЗИ д-р Лиляна Генчева. Решението е взето на днешното заседание на Регионалната комисия за борба с грипа и с острите респираторни заболявания, след регистрирана заболеваемост от 323 души на 10 000 население за дните от 14 до 17 януари. Най-засегнати са децата от 0 до 4 години, следвани от възрастовите групи от 15 до 29 години и от 30 до 64 години. \"От изследваните досега проби е установено, че грипът е от тип А, предстои да се разбере неговият щам\", посочи още директорът на Регионалната инспекция в Ямбол.Учебните занятия се преустановяват от 18 до 23 януари включително. Яслите и детските градини ще продължат да работят, но при изключително строг сутрешен филтър. Там е задължително носенето на маски от персонала и извършването на дезинфекция и стерилизация. Прекратяват се също свижданията в здравните заведения, спират плановите операции.", "date": "2019.01.18", "title": "Патриотите преговарят да се явят ли заедно на евровота; Каракачанов: Получихме мандат за преговори, не да купуваме самолети"}
{"url": "https://news.bg/world/norvegiya-sformira-pravitelstvo-na-mnozinstvoto.html", "text": "Правителство на мнозинството бе сформирано в Норвегия. В състава му влизат 4 партии.Това стана ясно след постигнатото споразумение от премиера Ерна Солберг и нейната тройна коалиция , предаде \"Ройтерс\".Солберг е на власт от 2013 година и се надява да се задържи до 2021 година. Тя определи деня като исторически, защото за първи път от 1985 година насам страната ще има несоциалистическо мнозинство.Преговорите бяха тежки, призна обаче тя. Приоритети за новия кабинет ще са семейството, намаляването на данъците за малкия и среден бизнес, екологията и други.В дясноцентристката управляваща коалиция влизат консерватори, либерали и антиимигрантската Партия на прогреса.Коалицията бе сериозно отслабена заради разногласия по редица въпроси, включително в социалната политика и за имиграцията.", "date": "2019.01.18", "title": "Норвегия сформира правителство на мнозинството "}
{"url": "https://news.bg/weather/predimno-oblachno-i-toplo-za-sezona.html", "text": "Предимно облачно и топло за сезона ще бъде времето днес. Това съобщават от НИМХ.Очакват се максимални температури между 6 и 11 градуса.Ще духа до умерен вятър от северозапад.Не се очакват валежи.Атмосферното налягане ще се повишава.През следващите дни не се очакват съществени промени.", "date": "2019.01.18", "title": "Предимно облачно и топло за сезона "}
{"url": "https://news.bg/regions/ekoinspektorite-v-plovdiv-razbrali-ot-medii-za-pozhar-i-proverili-za-zamarsyavane.html", "text": "Нямало данни за опасност от замърсяване на атмосферния въздух вследствие на пожара в района на складовете на зеленчуковата борса в село Първенец. Това съобщиха за news.bg от Регионалната инспекция по околната среда и водите (РИОСВ) в Пловдив ден след възникването на .Според отговора на РИОСВ - Пловдив в инспекцията не е поучен сигнал за пожара в Първенец. Инспекторите се самосезирали след публикации в медиите.Експертите от РИОСВ - Пловдив извършили проверка на място, при което установили, че пожарът е обхванал дворното място на склад за съхранение на плодове.Пожарът бил овладян от служители на пожарната в областния град.Вследствие на инцидента са изгорели около 40 - 50 дървени европалети, кашони за съхранение на банани, 15 палета пластмасов амбалаж и 3-4 резервни гуми за товарни автомобили, конкретизират от пловдивската екоинспекция.В двата пункта за измерване качеството на атмосферния въздух - АИС \"Каменица\" и \"Тракия\" - не били отчетени отклонения в регистрираните стойности на замърсяване, обичайни по измервани показатели и характерни за часовия диапазон, в който е възникнал пожара.Предстои обстоятелствата около случая да бъдат уточнени от компетентните органи.", "date": "2019.01.18", "title": "Екоинспекторите в Пловдив разбрали от медии за пожар и проверили за замърсяване"}
{"url": "https://news.bg/world/21-zaginali-i-poveche-ot-65-raneni-pri-atentata-v-kolumbiya.html", "text": "Най-малко 21 души са загинали, а повече от 65 други са били ранени при вчерашния атентат в Колумбия, предаде \"Ройтерс\".Нанесени са щети по околните сгради.Припомняме, че в полицейска академия в столицата Богота. Става въпрос за самоубийствен акт на насилие.Шофьорът на колата е бил идентифициран. Мъжът е 54-годишен. Превозвал е 80 кг взривни вещества. Все още никой не е поел отговорност за атаката. Тече разследване. Президентът Иван Дуке осъди кървавия акт на насилие и настоя полицията бързо да намери виновниците.Това е най-тежкият атентат в страната от сключения през 2016 година мирен договор между правителството и марксистката групировка ФАРК. Войната коства живота на повече от 200 000 души.Това отново върна страховете на колумбийците, че насилието не си е отишло.", "date": "2019.01.18", "title": "21 загинали и повече от 65 ранени при атентата в Колумбия "}
{"url": "https://news.bg/world/shatdaunat-otmeni-uchastieto-na-sasht-v-davos.html", "text": "Американската делегация няма да замине за Световния икономически форум в Давос, който трябва да се проведе през следващата седмица.С нея няма да пътува и президентът Доналд Тръмп,Това съобщи говорителят на Белия дом Сара Сандърс. В изявлението се припомня, че в момента 800 000 държавни служители работят без заплащане или са в неплатен отпуск.Причината е продължаващият шътдаун в САЩ, или частично спиране работата на правителството поради липса на финансиране.В делегацията влизаха финансовият министър Стивън Мнучин (който трябваше да я ръководи), държавният секретар Майк Помпео и министърът на търговията Уилбър Рос.Припомняме, че британският премиер и френският президент Еманюел също няма да участват.Мей остава в Лондон заради хаоса около Брекзит. Макрон също е притискан от вътрешните проблеми на страната си.Припомняме, че председателят на Камарата на представителите на САЩ Нанси Пелоси бе принудена да отложи посещението си в Брюксел,  Египет и Афганистан, след като Тръмп с писмо съобщи, че заради шътдауна няма да може да предостви самолет.Преди това обаче държавния глава за положението в страната.", "date": "2019.01.18", "title": "Шътдаунът отмени участието на САЩ в Давос "}
{"url": "https://news.bg/politics/valeri-simeonov-nyama-kak-da-si-govori-sas-siderov.html", "text": "\"Атака\" е против Валери Симеонов да е съпредседател на ПГ на Обединени патриоти. Това е новата сюжетна линия около патриотите.В кулоарите на парламента Валери Симеонов не пожела да коментира въпроса. Сподели, че сам нямал да се предложи. Ако някой от групата го излъчи, е съгласен.Говори се, че атакистите са против. Темата била поставена на последния коалиционен съвет на ОП, на който обаче лидерът на \"Атака\" не е присъствал.В момента председател на групата е именно Волен Сидеров. Попитан говорил ли е с лидера на националистите, Симеонов само каза: \"Как да говоря с него, като не идва?\"Лидерът на \"Атака\" Волен Сидеров обаче не пожела да коментира пред медиите има ли напрежение между патриотите. Каза само, че някой заблуждавал медиите, че за трети път не ходи на коалиционните съвети.Припомняме,  като председател на парламентарната група като отговор на искането на Сидеров Валери Симеонов да си подаде оставката.Тогава Симеонов заяви, че атаките срещу него са били заради амбициите на Сидеров да стане водач на листата на ОП за евроизборите.Припомняме, че напрежението в малката коалиция тлее от много дълго време, но проблемите се изостриха още повече преди няколко месеца след изказване на Валери Симеонов, който нарече майките на деца с увреждания \"кресливи жени\" с \"уж болни деца\".На 16 ноември  след Хората на Симеонов бяха ядосани от надписите, които вървяха по телевизията на \"Атака\" - Алфа. Според тях Сидеров вървял срещу Обединените патриоти и страната.Конфликтите в малката коалиция  през лятото когато освен размяна на реплики, се стигна и до физическа саморазправа. Повод за раздор беше  за увеличение на . Идеята беше на ГЕРБ, но от Обединени патриоти се обявиха против. По-късно ", "date": "2019.01.18", "title": "Валери Симеонов няма как да си говори със Сидеров"}
{"url": "https://news.bg/int-politics/i-singapur-pridobiva-amerikanski-iztrebiteli-f-35.html", "text": "Министърът на отбраната на Сингапур обяви, че изтребители F-35 Lightning II на американския военнопромишлен гигант \"Локхийд Мартин\" ще бъдат най-подходящи за замяна на флота от изтребители Ф-16 на страната. Министърът коментира темата в публикация във \"Фейсбук\".\"Сега нашите агенции ще трябва да разговарят с американските си колеги, за да придвижат процеса напред, което може да отнеме между 9 и 12 месеца, преди да бъде взето решение. Дори тогава ние искаме първо да осигурим няколко самолета, за да оценим напълно възможностите на F-35, преди да вземем решение за придобиването на пълен флот. Трябва да се подготвим добре и да осигурим достатъчно време, за да сменим Ф-16\", написа министърът.Флотът на Сингапур от 60 изтребителя Ф-16 ще трябва да бъде напълно заменен до 2030 г., тъй като самолетите са в експлоатация от 1998 г. насам.", "date": "2019.01.18", "title": "И Сингапур придобива американски изтребители Ф-35 "}
{"url": "https://news.bg/politics/ninova-ustanovi-provala-na-gerb-pri-romskata-integratsiya.html", "text": "БСП с идеи за ромската интеграция. На брифинг в парламента лидерът на червените Корнелия Нинова заяви, че криминалните случаи от последните дни са поставили на дневен ред въпроса за ромската интеграция.ГЕРБ се провалиха с ромската интеграцията, посочи тя. Законът трябва да се прилага еднакво за всички, обяви червеният водач.Време е да се спре с говоренето и да се пристъпи към действие, категорична е Корнелия Нинова. Тя иска пълно прилагане на Наказателния кодекс.Образованието е ключ към ромската интеграция. Затова левицата иска да отпадне принципа парите следват ученика. Тази политика не даде резултат, смята тя. БСП иска да отпаднат и делегираните бюджети. Трябва да има и мерки в сферата на социалните помощи. Нинова иска да се спират социалните помощи на родителите, чиито деца не ходят на училище. По-строги санкции искат левите за съжителство на съпружески начала с малолетни и непълнолетни. На санкции ще подлежат родителите, които позволяват това.", "date": "2019.01.18", "title": "Нинова установи провала на ГЕРБ при ромската интеграция"}
{"url": "https://news.bg/world/bosna-i-hertsegovina-se-nadyava-da-bade-vklyuchena-v-proekta-turski-potok.html", "text": "Босна и Херцеговина се надява да бъде включена в проекта \"Турски поток\". Това заяви председателят на президиума на Босна и Херцеговина Милорад Додик по време на среща с руския лидер Владимир Путин, цитиран от ТАСС.\"Искам да изразя удовлетворение от развитието на проектите, за които сме се договорили. Надяваме се, че ще бъдем включени в проекта \"Турски поток\" така, както страната ни фигурираше и в проекта \"Южен поток\". Имаме абсолютно всички документи, които ни позволяват това\", каза босненският сръбски лидер.Путин приветства Додик и го поздрави за победата на изборите.Държавният глава на Русия отбеляза, че отношенията между двете страни се развиват успешно.Додик благодари за поздравленията на Путин и посочи, че редица политически сили в държавата не са доволни от резултатите на изборите. Той разясни, че босненските мюсюлмани поставят условия, че ще направят всичко, ако босненските сърби се съгласят страната да се присъедини към НАТО.Естествено, ние не сме съгласни, отбеляза Додик.Проектът \"Турски поток\" ще е от два газопровода, които ще бъдат с мощност 15,75 милиарда кубични метра газ. Първата тръба е предназначена за доставка на газ за турските потребители, а втората - за държавите от Южна и Югоизточна Европа. По план проектът трябва да се осъществи до края на 2019 г.", "date": "2019.01.18", "title": "Босна и Херцеговина се надява да бъде включена в проекта \"Турски поток\""}
{"url": "https://news.bg/politics/radev-i-borisov-pokanili-putin-v-balgariya.html", "text": "Президентът Румен Радев и премиерът Бойко Борисов са поканили руския президент Владимир Путин да посети България, заяви пред bTV вицепремиерът и външен министър Екатерина Захариева.\"Има покана към Владимир Путин да дойде в България. Тя е отправена и от българския президент, и от българския премиер, но все още няма уточнена дата\", обяви Захариева.Думите й идват ден след началото на визитата на руския държавен глава в Сърбия, където той обяви, че има възможност втората тръба от газопровода я.\"България прави всичко възможно втората тръба на \"Турски поток\" да минава през България. Мисля, че има много голям шанс това да стане\", каза Захариева.Относно излизането на Великобритания от Евросъюза българският външен министър обясни, че броят на изборните секции за българите във Великобритания за предстоящите евроизбори ще бъде по-малък, отколкото досега. Това ще стане, ако споразумението за Брекзит се провали.По думите ѝ нищо друго не би трябвало да се промени за нашите сънародници там.Припомняме, преди дни  да побързат с изваждането на биометрични паспорти.", "date": "2019.01.18", "title": "Радев и Борисов поканили Путин в България"}
{"url": "https://news.bg/world/farazh-velikobritaniya-veroyatno-otlaga-brekzit-i-organizira-referendum.html", "text": "Великобритания вероятно ще отложи Брекзит и е възможно да има още един референдум, така че противниците на членството в Европейския съюз да се организират. Това заяви един от най-големите поддръжници на Брекзит на Острова Найджъл Фараж, цитиран от \"Ройтерс\".Опасявам се, че Камарата на общините на практика ще отмени този Брекзит. Според мен най-вероятният изход от всичко това е удължаване на Член 50. Може да има друг референдум, коментира той пред Скай нюз.Поддръжниците на оставане в ЕС са добре финансирани, добре организирани. Те са подготвят за друг референдум. Би било нехайно от евроскептиците да не го направят, отбеляза Фараж.Запитан за бъдещето на Партията за независимост на Великобритания, която той ръководеше, евроскептикът отговори, че е \"неспасяемо\", нужно е различно \"средство\".По-рано тази седмица премиерът на Великобритания , след като повечето депутати отхвърлиха споразумението й с ЕС за Брекзит. След това обаче тя", "date": "2019.01.18", "title": "Фараж: Великобритания вероятно отлага Брекзит и организира референдум"}
{"url": "https://news.bg/crime/dans-i-mvr-s-aktsiya-v-sofiya-i-regiona.html", "text": "Прокуратурата, ДАНС и МВР провеждат мащабна операция в София и няколко областни града в страната, съобщи Задържани са 43 лица. Все още не ясно колко от тях ще получат обвинения.По неофициална информация от прокуратурата арестите са свързани със заплаха за националната сигурност.Акцията е подготвяна няколко месеца.Малко по-късно от спецпрокуратурата съобщиха, че акцията се провежда още в Плевен, Благоевград, Разград, Хасково, Пловдив и Ловеч. Предмет на разследването е дейност на група чужденци по организиране и осъществяване на територията на България на нерегламентирани парични преводи в и от страната в особено големи размери по т.нар. метод \"хавала\" в рамките на международна организирана престъпна група.Специализираният наказателен съд е издал 126 разрешения за извършване на претърсване и изземване - в 50 адреса на жилища и офиси и в 26 автомобила, както и обиски на 50 лица.По време на проверките са иззети 32 000 евро, документи и други вещи. Установено е, че основният организатор на престъпната дейност е сириец, пребиваващ в България. Мъжът е задържан в София. За осъществяване на нерегламентираните преводи, той е влязъл в контакт с международни терористични организации. ", "date": "2019.01.18", "title": "ДАНС и МВР с акция в София и региона"}
{"url": "https://news.bg/regions/fandakova-e-dovolna-ot-remontite-v-uchilishtata.html", "text": "Столичният кмет Йорданка Фандъкова и кметът на район \"Надежда\" направиха проверка на ремонта в 15-то училище \"Адам Мицкевич\".Това е едно от 26-те училища и детски градини, които се реконструират цялостно по Оперативна програма Региони в растеж. Това е чудесна възможност да модернизираме училищата и детските градини в четири района на София - \"Надежда\", \"Красна поляна\", \"Илинден\" и \"Връбница\", заяви Фандъкова.Тя подчертава, че сградите са стари и ремонтните дейности обхващат и инсталации - \"на практика тук се сваля всичко до тухли и бетон и се изгражда наново\".В училище \"Адам Мицкевич\" са инвестирани близо 2 млн. лева. Извършен е основен ремонт с подмяна на инсталацията, сградата е санирана, налични са асансьори, пожароизвестителни инсталации и видеонаблюдение. Дворът на училището все още не е напълно готов, засега там са подменени пейките и кошчетата за отпадъци. Обновен е и столът за хранене в училището.Фандъкова направи посещение и в класните стаи, в иновативните паралелки \"Млад журналист\", където децата правят първи крачки като бъдещи журналисти.В момента всички обекти, по които се работи, се развиват по график. Фандъкова очаква ремонтите да завършат в срок. Предстои общината да сключи договори за изпълнение на ремонти в още осем училища и детски градини, уточни столичният кмет.За Фандъкова инвестициите в образованието са изключително важни и ключови. За да бъде добро качеството на образованието, по думите й, и учителите, и учениците имат нужда от добри условия.В одобрения вече проект за бюджет на Столична община са заложени над 71 млн. лева инвестиции в училищни бази и детски градини. В тях са включени реконструкция и строителство на общо 15 детски градини, както и разширението на 11 училища в столицата.", "date": "2019.01.18", "title": "Фандъкова е доволна от ремонтите в училищата"}
{"url": "https://news.bg/world/rusiya-se-sboguva-s-legendarniya-pistolet-makarov-i-go-zamenya-s-nov.html", "text": "Русия заменя легендарните пистолети Макаров от съветската епоха, използвани от нейната полиция и армия, с нов модел, който е функционален при екстремни температури и пробива бронежилетки, съобщава АФП.Новият пистолет \"Удав\", е успешно тестван и ще влезе в масово производство през пролетта, според \"Ростек\", държавната корпорация в Русия част от военно-промишления комплекс.\"Удав\" ще бъде \"един от най-мощните пистолети в света\", заяви \"Ростек\". Оръжието ще използва 9х21 мм муниции и ще може да пробие 1,4 мм титан или 4 мм стоманена броня от разстояние 100 метра.Пистолетът работи в диапазон на екстремни температури от -70 до +50 градуса по Целзий (- 94 до +122 градуса по Фаренхайт) и \"показа отлични резултати в цял комплекс от тестове\" в Арктика, пустинята и в силно влажна среда, допълва \"Ростек\".\"Удав\" ще замени полуавтоматичния пистолет \"Макаров\", който е широко разпространен в различни сили за сигурност и военните.Пистолетът \"Макаров\", кръстен на своя изобретател Николай Макаров, е в производство от 50-те години на миналия век и замени пистолета ТТ, използван по време на Втората световна война.Той е съвременник на съветският \"Калашников\" и е известен със същата степен на надеждност и лекота на използване, с варианти, произведени в няколко източноевропейски страни, свързани с Москва по време на Студената война, както и Китай.\"Макаров\" е включен като стандартна част от комплекта за оцеляване на космонавтите в руските космически капсули Союз, използвани за кацане обратно на Земята от космоса, за да се предпазят от диви животни в случай на кацане в отдалечена горска зона.", "date": "2019.01.18", "title": "Русия се сбогува с легендарния пистолет Макаров и го заменя с нов "}
{"url": "https://news.bg/world/ministri-plashat-mey-s-masovi-ostavki-ako-ne-izklyuchi-brekzit-bez-sdelka.html", "text": "Британски министри са предупредили, че премиерът Тереза Мей ще бъде изправена пред масови оставки, ако на депутатите им се попречи да се опитат да спрат Брекзит без споразумение, пише \"Дейли телеграф\".Вчера министър-председателят заяви, че е \"невъзможно\" да изключи Брекзит без споразумение според Член 50 от Лисабонския договор и подчерта, че \"не е в правомощията на правителството\", за да го направи.Около 20 министри обаче са предупредили, че са готови да се оттеглят от правителството, за да имат възможност да подкрепят депутатите да спрат сценарий Брекзит без сделка.Вестникът е научил, че делегация от петима министри от групата е посетила Мей в резиденцията й на \"Дайнинг стрийт\" 10. Те директно са предупредили министър-председателя, че са готови да подадат оставка.Член на правителството коментира пред изданието, че е оказван натиск над премиера да позволи на министрите свободно да гласуват по този въпрос.Лидерът на Лейбъристката партия Джереми Корбин отказа да преговаря с Мей, докато не потвърди, че се изключва сценарий Брекзит без сделка.По-рано тази седмица премиерът на Великобритания , след като повечето депутати отхвърлиха споразумението й с ЕС за Брекзит. След това обаче тя", "date": "2019.01.18", "title": "Министри плашат Мей с масови оставки, ако не изключи Брекзит без сделка"}
{"url": "https://news.bg/world/es-oblaga-s-mita-elektricheskite-velosipedi-ot-kitay.html", "text": "Европейският съюз планира да наложи мита върху внос на електрически велосипеди от Китай, съобщават световни агенции, позовавайки се на информация в Официален вестник на съюза.Мярката е поискана от европейските производители заради пренасищане на пазара.Митата ще варират от 18,8% до 79,3 на сто. Страните членки гласуваха, след като Европейската комисия изпрати предложение.Производители от Румъния, Германия и Холандия, както и от Асоциацията на европейските производители на велосипеди, приветстваха решението, тъй като смятат, че ще защити малките и средни предприятия, които са наели почти 100 000 души.", "date": "2019.01.18", "title": "ЕС облага с мита електрическите велосипеди от Китай"}
{"url": "https://news.bg/society/vrashtat-balgari-ot-chuzhbina-s-chetiri-karierni-foruma.html", "text": "Кариерни форуми в страни с големи български общности организират от Министерството на труда и социалната политика (МТСП). Целта на инициативата е български граждани, които учат, живеят и работят в чужбина, да се запознаят с възможностите за стартиране или продължаване на своята професионална реализация в родината, за да могат да вземат информирано решение за завръщане в България.През 2019 г. ще се проведат кариерни форуми в Австрия, Германия, Великобритания и Холандия.По време на трудовите борси участниците ще могат да се срещнат с български работодатели и да се запознаят с възможностите за работа в България. Ще се представят и тенденциите на пазара на труда у нас и перспективите за професионална реализация на младото поколение. Ще се посочат предимствата на трудовото и социалното ни законодателство, както и най-актуалното от политиките в подкрепа на младите хора, работещи в България.Първият кариерен форум за тази година ще се проведе на 23 януари във Виена под надслов \"Австрийските фирми в България като работодател\". В срещата ще участват водещи австрийски инвеститори в България като A1 Bulgaria, Palfinger, S&Т Bulgarien, EVN, Raiffeisenbank, Mondi Group, Dr. Pendl & Dr. Piswanger Bulgaria и Cargo-partner. Те ще разкажат за своята дейност и ще предложат интересни възможности за работа.Работните места, които ще бъдат представени, ще дадат възможност на млади специалисти с професионална квалификация, които са завършили средно или висше образование, да открият възможност за работа и развитие. Участващите фирми ще обявят свободни позиции за финансисти, счетоводители, специалисти в областта на човешките ресурси и маркетинга, както и за професионалисти с интереси в сферата на логистиката, компютърните системи и технологиите, производството на хартия и целулоза. Търсят се и специалисти с професионална квалификация \"Електротехника\", \"Топлоенергетика\", \"Автоматизация на производството\" и др. Компаниите проявяват интерес към машинни инженери и млади хора със специалност \"Електроцентрали и мрежи\", шлосери и специалисти с познания в управлението и контрола на металообработващи машини.Предложенията на бизнеса не са концентрирани само в столицата и големите градове. На форума ще присъстват и компании от различни региони на България.", "date": "2019.01.18", "title": "Връщат българи от чужбина с четири кариерни форума"}
{"url": "https://news.bg/int-politics/diplomati-na-sasht-i-severna-koreya-se-sreshtat-tayno-v-stokholm.html", "text": "Високопоставени дипломати от САЩ и Северна Корея в момента провеждат необявени разговори в Швеция. Това съобщи \"Ройтерс\", позовавайки се на дипломатически източник.\"Те се срещат през уикенда\", уточни източникът.Източникът допълва, че в делегациите са включени заместник-министърът на външните работи на Северна Корея Чо Сон Хуй и Стивън Бийгън, специален представител на САЩ за Северна Корея.Според местния в. Dagens Nyheter срещата е започнала в четвъртък и ще продължи през уикенда. Външният министър на Швеция Марго Валстрьом също се среща с дипломатите.Целта на срещата е да продължи надграждането на историческата среща през миналото лято между американския президент Доналд Тръмп и севернокорейския вожд Ким Чен-ун в Сингапур.По-рано този месец Тръмп защити лекия напредък по отношение на Северна Корея, като каза, че Пхенян е спрял изпитанията на ракети и бомби и ако не е била неговата администрация, \"щяхте да имате една хубава голяма война в Азия\".", "date": "2019.01.18", "title": "Дипломати на САЩ и Северна Корея се срещат тайно в Стокхолм"}
{"url": "https://news.bg/politics/prof-lyudmil-georgiev-balgariya-se-namira-vav-vasalno-polozhenie-spryamo-sasht.html", "text": "България се намира във васално положение спрямо САЩ и при това положение няма голямо значение кои са вътрешните политически субекти.Така психологът проф. Людмил Георгиев коментира пред БНР даденият мандат от 44-ия парламент за преговори със САЩ за покупка на изтребители Ф-16, както и на енергийната ни политика.Показателни за \"васалното положение\" на България не са само преговорите за Ф-16, смята психологът.\"България стана акционер в една международна частна компания в Александруполис, предназначена да вкарва втечнен газ. Целта е да се минимизира вноса на руски газ. Ако това беше първата база, то втората беше закупуването на самолетите. Третата е управляващия елит да отхвърли преминаването на тръба от \"Турски поток\" през България\", прогнозира проф. Людмил Георгиев.Според него, управлението на ГЕРБ, разчита по този начин международните партньори да оправдаят \"безобразията в България\".По думите на проф. Георгиев, който е бивш член на ДПС, подкрепата на Движението за предложението на правителството на ГЕРБ за самолетите не е толкова важна.\"Имаме традиционно възпроизвеждащо се васално отношение към поредния гарант, който ще спасява нашата държава. За последните 140 години това са Германия, после СССР, сега САЩ и НАТО. Няма значение кои са конкретните вътрешни субекти на това васално отношение\", смята Людмил Георгиев.Според психолога, от 100 години САЩ се ръководи от външната доктрина на тогавашния президент Уудроу Уилсън. Тя предполага защита на икономическите и други интереси на Щатите по целия свят, ако трябва със сила. \"Тази империя се разпростира върху целия свят. Всяка точка по света се превръща в точка на национален интерес (за САЩ)\", каза Георгиев.", "date": "2019.01.18", "title": "Проф. Людмил Георгиев: България се намира във васално положение спрямо САЩ"}
{"url": "https://news.bg/politics/evroizborite-shteli-da-badat-indikator-za-stabilnostta-na-malkata-koalitsiya.html", "text": "\"Евроизборите ще бъдат индикатор за стабилността на малката коалиция.\" Това заявивицепремиерът и министър на отбраната Красимир Каракачанов пред медиите в Казанлък по повод честването на 130-ата годишнина от създаването на 23-и пехотен Шипченски полк.По думите му в момента тя не е стабилна. До края на месеца трябвало решат как се явяват на изборите. Той подчерта, че не е получил никаква подкрепа от коалиционните си партньори както по отношение на гласуването за самолетите, така и  след инцидента с командоса.Каракачанов обясни, че според него най-вероятно се ослушват докато се разбере какво ще стане на евроизборите.\"Беше логично моите партньори от малката коалиция да застанат зад , като се има предвид, че съвносителят на доклада е човек от \"Атака\"\", отбеляза вицепремиерът.Той е категоричен, че  звучат несериозно.По отношение на тези, които го критикуват, че насажда етническо напрежение,  Каракачанов заяви, че някои хора трябва да спрат да се правят на политически коректни и да видят истината в очите.\"В България има сериозен проблем с циганското население от години\", изтъкна Каракачанов.Според него вече 25 години този въпрос се замазва и тъй като са минали всякакви граници, той няма да мълчи.По думите му напрактика има две Българии - едната на тези, които учат, работят и плащат данъци, а другата на тези, които смятат, че имат само права и могат да посягат на имота и живота на другите.По повод изказване на Лидия Ковачева, организатор на , в което тя твърди, че ромите са 10% от населението и заслужават да имат свои министри, Каракачанов беше категоричен, че няма член от конституцията, който да дава квотни права на някого.\"Привилегии на какъвто и да е принцип не се дават\", допълни той.", "date": "2019.01.18", "title": "Евроизборите щели да бъдат индикатор за стабилността на малката коалиция"}
{"url": "https://news.bg/regions/bolnite-ot-grip-v-stara-zagora-narastvat.html", "text": "Заболяемостта от грип и остри респираторни заболявания (ОРЗ) в Стара Загора нараства в последните три дни и се очаква да достигне стойности около 300 на 10 000 население.Затова и обявената  остава в сила.РЗИ - Стара Загора е предложило на Регионално управление на образованието да удължи грипната ваканция на учениците с още два дни до 22.01.2019 г.Инспекторите продължават осъществяването на контрол на детските заведения за спазване на сутрешния филтър, да не се допускат болни деца и персонал и лечението им в тях. Следи се и за спазването на противоепидемичения режим в лечебните и здравните заведения.Инспекторите съветват да се избягват затворени пространства, където се събират много хора. Често да се проветряват помещенията, където престояват повече хора. Да се избягва разтъркването на очите, пипането в носа и храненето с неизмити ръце. Носенето на маска възпрепятства разпространението на вируси в помещението, ако я носи болният човек. За да е ефикасна, маската трябва да се сменя обаче на всеки 2 часа.Също така на заболелите се препоръчва да търсят своевременно медицинска помощ и да не се самолекуват, а да се обръщат към общопрактикуващите лекари, които да назначат своевременно антивирусна терапия.", "date": "2019.01.18", "title": "Болните от грип в Стара Загора нарастват"}
{"url": "https://news.bg/crime/ostaviha-v-aresta-begletsa-sled-gonkata-prodalzhila-200-km.html", "text": "Съдът определи мярка за неотклонение \"задържане под стража\" спрямо 29-годишния мъж с инициали В.С., който се укри след гонка с полицията. Срещу него са повдигнати три обвинения.На 17 януари той не спрял за полицейска проверка в с. Калояновец, а блъснал патрулната кола и избягал. В същия ден той отново не спрял за проверка на полицейски екип и на ул. \"Генерал Гурко\" в Стара Загора.Третото му обвинение е повдигнато за това, че на пътя с. Ръжена, общ. Казанлък- с. Ягода, общ. Мъглиж е шофирал след употреба на наркотици.Съдът уважи искането на Районна прокуратура-Казанлък и прие, че има реална опасност подсъдимият да се укрие.Решението на Районен съд - Казанлък подлежи на обжалване пред Окръжен съд-Стара Загора.Припомняме, вчера сутринта  и неговите двама спътници. Преследването започнало от Стара Загора и продължило през Чирпан. След това бегълците и полицаите преминали през Пловдив, разклона за Карлово, Казанлък и близките села. Полицията успяла да спре колата на нарушителите при село Ягода. Тогава обаче шофьорът скочил в движение и успял да се укрие. ", "date": "2019.01.18", "title": "Оставиха в ареста беглеца след гонката, продължила 200 км"}
{"url": "https://news.bg/world/anti-asad-aktivist-ubit-s-bradva-v-germaniya.html", "text": "Сирийски активист е починал след брутално нападение в Хамбург, което повдига въпроси дали е ликвидиран по политически причини, пише \"Гардиън\".48-годишният Мохамед Джан се свлякъл на улицата във вторник вечерта след излизане от сграда. Той е имал кръвоизлив от главата, но все още е бил в съзнание, когато парамедици са го закарали в болница. По-късно е починал от получените наранявания.Според германски медии изглежда сириецът многократно е бил удрян по главата с брадва. Един от пръстите му е отрязан.Джан, който от дълги години е пребивавал в Германия, е работил като фармацевт и е притежавал няколко имота в Хамбург. Сириецът е управлявал неправителствената организация \"Съюз на сирийците в чужбина\", предоставяща хуманитарна помощ на жертвите на войната в арабската държава. Организацията е основана през 2011 г.Местен политик от Социалдемократическата партия заяви, че е познавал убития сириец, който се е занимавал с предоставяне на хуманитарна помощ в Сирия, но също така е помагал за интегрирането на бежанците в германския град.Приятел на убития коментира пред \"Билд\", че Джан е бил противник на сирийския президент Башар Асад и това може да е причината за нападението.Вероятно Мохамед е убит заради политическата си дейност, смята неговият приближен, който добави, че е разговарял с Мохамед няколко часа преди убийството. По думите му Джан е обсъждал възможността за провеждане на демонстрация във връзка с годишнината от въстанието срещу Асад в Сирия.Полицията разследва случая.", "date": "2019.01.18", "title": "Анти-Асад активист убит с брадва в Германия"}
{"url": "https://news.bg/politics/mon-preosmislya-deynostta-na-tsentara-za-integrirane-na-uchenitsi.html", "text": "Министерството на образованието ще преосмисли дейността на . Той е структура към министерството от 2005 година.Това обясни просветният министър Красимир Вълчев пред БНР по повод организирания протест пред Министерския съвет от държавния служител в Центъра Лиляна Ковачева.Припомняме, на 14 януари почти 200 души от цигански произход . Те искаха оставка на вицепремиера по сигурността Красимир Каракачанов.Според министъра на образованието, ако държавният служител Ковачева иска да си изрази звучно, категорично отношението на протеста, е могла да го направи като си подаде молба за прекратяване на служебното правоотношение.\"Госпожа Ковачева е била в неплатен отпуск същия ден. Нямам основание да ѝ търся дисциплинарна отговорност - всеки има право да си изрази позицията. Аз лично не мисля, че това да организираш протест е в съответствие с добрата професионална култура на държавния служител. Ние сме представители на държавата\", каза министър Вълчев.Припомняме, през октомври МОН имаше проблеми и с . Тогава дадоха на прокуратурата проверки в този Център.", "date": "2019.01.18", "title": "МОН преосмисля дейността на Центъра за интегриране на ученици"}
