{"url": "https://news.bg/world/tramp-sauditska-arabiya-ne-znae-kakvo-se-e-sluchilo-s-kashogi-v-turskoto-konsulstvo.html", "text": "Саудитският престолонаследник не знае какво се е случило в турското консулство в Рияд преди две седмици.Той обеща да бъде проведено разследване и предстоят отговори. В Рияд вече е държавният секретар Майк Помпео. Това написа в \"Туитър\" американският президент Доналд Тръмп по случая \"Кашоги\".Така коментира той изчезването на саудитския журналист Джамал Кашоги. Следите му се изгубиха, след като посети саудитското консулство в Истанбул преди две седмици.Външният министър на Турция Мевлют Чавушоглу по-рано обяви, че турските власти не са \"получили признание\" от Саудитска Арабия.По време на пресконференция Чавушоглу заяви, че държавният секретар на САЩ Майк Помпео ще донесе повече информация по въпроса, когато пристигне в Турция след .Турция може да поиска свидетелски показания от длъжности лица в саудитското консулство в Истанбул, ако е необходимо, допълни турският първи дипломат.", "date": "2018.10.16", "title": "Тръмп: Саудитска Арабия не знае какво се е случило с Кашоги в турското консулство "}
{"url": "https://news.bg/int-politics/gubernatorat-na-sintszyan-opredelya-zhivota-na-uygurite-v-lagerite-kato-po-pastar.html", "text": "Лагерите правят животът на уйгурите по-пъстър, губернаторът на Синцзян описва лагерите за мюсюлманските малцинства като \"тренировъчни\" и \"училища\", където жителите получават професионално, юридическо и езиково обучение, съобщава \"Гардиън\".Пекин е изправен пред международна критика за Синцзян, северозападна територия на Китай, където има близо милион мюсюлмани, задържани в лагери. Бивши задържани коментират, че са подложени на политическа индоктринация и злоупотреби.В интервю, публикувано от държавната информационна агенция \"Синхуа\", управителят на Синдзян, Шорат Закир, коментира: \"Синцзян провежда учения и обучение по професионални умения съгласно закона. Целта е фундаментално да се елиминира средата и почвата, която подклажда тероризма и религиозния екстремизъм и елиминира терористичните дейности, преди да се случат\".През последните месеци, китайските официални представители се отказват от отричане на съществуването на такива лагери. Интервюто на Закир представлява един от най-подробните доклади за защитата на центровете в Китай и какво се случва вътре в тях.Закир обяснява, че жителите в центровете в Синцзян научават \"да приемат съвременната наука и подобряват разбирането си за китайската история и култура\". Учениците получават професионално обучение, включващо курсове по изработка на облекло и обувки, сглобяване на електроника, фризьорство и електронна търговия, допълва той.Обучаваните преминават юридическо обучение за китайската конституция, закона в Китай и местните разпоредби, според управителя. Той коментира, че центровете са за хора, \"повлияни от тероризъм и екстремизъм\" и заподозрени в \"дребни престъпления\", за да получат \"безплатно професионално обучение\".Интервюто е във връзка с промяна на местните правила миналата седмица, с които се позволява на регионалното правителство официално да разреши използването на \"центрове за образование и обучение\" и да задържат \"хора, повлияни от екстремизъм\".\"Комунистическата партия очевидно е в отбранителна позиция, опитвайки се да отклони международната критика за нейните радикални нови политики в Синцзян и да ги оправдае\", коментира Джеймс Леопалд, специалист по китайска етническа политика в университета \"Ла Троб\" в Мелбърн.Бивши задържани в лагерите в Синцзян коментират пред \"Гардиън\", че не са получили професионално обучение, но са прекарали по-голямата част от времето си, принудени да учат Мандарин, да обещават преданост към китайската комунистическа партия и да запомнят патриотични песни. Бившите задържани обясняват, че са измъчвани, изолирани и откъснати от семействата си. Повечето от задържаните са етнически уйгури, но има и други мюсюлмански малцинства.Закир коментира, че обучаващите институции \"се грижат за психичното здраве на учениците\" и предоставят консултантски услуги. Той каза, че заведенията за хранене в лагерите подготвят \"хранителни диети\" и че всички общежития са снабдени с радио, телевизори и климатици. Има съоръжения за баскетбол, волейбол, тенис на маса и сцени за представления, организират дейности по писане, пеене и танцови конкурси, допълва той.\"Много обучавани споделят, че преди това са засегнати от екстремистки мисли и никога не са участвали в такива видове изкуства и спортни дейности. Сега те осъзнават колко цветен може да бъде животът\", обяснява Закир.Той не уточнява колко \"ученици\" има в центровете или колко време продължават курсовете им, но посочва, че програмите са временни. Закир добавя, че някои обучавани \"се очаква да завършат курсовете си успешно до края на тази година\".Китай не злоупотребява с мюсюлмани в провинция Синцзян, \"а за наблюдението, Китай се учи от Великобритания. Вашето видеонаблюдение на глава от населението е много повече от това в китайския автономен регион Синцзян\", коментира в средата на септември Ли Ксяоджун, директор в Бюрото по правата на човека в Държавния информационен съвет на Китай пред ООН в Женева.Ислямът е хубаво нещо от гледна точка на Китай, но ислямските екстремисти са обикновени врагове на човечеството, \"те са много лоши елементи. Можете да видите това в Афганистан, Сирия, Пакистан, Ирак и много други страни\", обясни тогава Ли Ксяоджун.", "date": "2018.10.16", "title": "Губернаторът на Синцзян определя живота на уйгурите в лагерите като по-пъстър"}
{"url": "https://news.bg/world/nato-s-komanden-tsentar-za-kibervoyna-ot-2023-g.html", "text": "Нов военен команден център на НАТО за борба с хакерските нападения трябва да заработи напълно от 2023 г. Центърът ще може да извършва кибератаки, но Алиансът все още не може да договори правилата за това, обяви високопоставен представител на организацията, цитиран от \"Ройтерс\".Докато НАТО все още няма свои кибероръжия, воденият от САЩ Алианс откри оперативен център в Белгия на 31 август. САЩ, Великобритания, Естония и други съюзници предложиха свои кибероръжия.\"\", коментира генерал-майор Волфганг Ренер, германски командир на ВВС, който ръководи новия център за кибероперации в Монс.\"\", каза той пред агенцията по време на конференция на НАТО за киберсигурността. Ренер подчерта, че НАТО вече не се занимава само със защита и превенция.Според военната организация комуникационните и компютърни мрежи на НАТО са изправени пред стотици опити за хакерски атаки всеки месец. Експерти предупреждават, че Русия, Северна Корея и Китай постоянно разработват нови оръжия и софтуери за кибератаки.НАТО официално призна киберпространството като нов фронт на отбрана, което означава, че могат да бъдат провеждани операции в компютърните мрежи.Центърът потенциално може да използва кибероръжия за саботаж на вражески ракети, противовъздушна отбрана и да унищожава вражески компютърни системи, ако командирите решат, че такава атака е по-малка заплаха за човешкия живот от офанзивата с конвенционални оръжия.Това в момента е тема на разгорещен дебат в НАТО.", "date": "2018.10.16", "title": "НАТО с команден център за кибервойна от 2023 г. "}
{"url": "https://news.bg/economics/rabotodatelite-prognozirat-che-ikonomikata-nyama-da-nadskochi-4-za-2018-g.html", "text": "Българската икономика няма да надмине бариерата от 4% икономически ръст, който не е достатъчен и догонващ за развиваща се икономика. Това предупреждават от Асоциацията на организацията на Българските работодатели в открито писмо до президента Румен Радев.Те предлагат под патронажа на президента да се проведе дискусия, която да обобщи предложения за премахване на задържащите фактори на икономическия растеж. Предложенията и мерките на тази дискусия да намерят отражение в съответните стратегически документи.Този ръст е въпреки благоприятната икономическа обстановка през 2018 г., обяснява бизнесът. Към полугодието България е едва на 12-то място в ЕС по ръст на БВП, нареждайки се след почти всички нови страни членки от Централна и източна Европа (ЦИЕ).Ръстът на инвестициите в дялов капитал е отрицателно число, а разходите за придобиване на дълготрайни материални активи бележат спад. В същото време българските инвестиции в чужбина се увеличават. Нови сериозни инвеститори не бързат да влагат средства в България, пишат работодателите.Причината, според работодателите, са задържащите фактори на вътрешната среда. Те идват от твърде бавното и пасивно провеждане на редица политики и реформи в сферата на пазара на труда, образованието, администрацията и електронното управление, пенсионната система, трудово-медицинската експертиза и здравеопазването, съдебната система и сигурността, енергетиката.\"Адресирането на тези предизвикателства е от изключителна важност, особено предвид сигналите за завършване на икономическия цикъл на растеж на световната икономика и предвестниците на нова финансова криза, като рекордни равнища на задлъжнялост в световен мащаб, започналата \"митническа война\" в световната търговия и други, пишат работодателите.Те припомнят, че техни представители са участвали в срещата, организирана от президента на тема \"Неравенства и бедност в България\", водени от убеждението, че България, като страна с най-нисък Брутен вътрешен продукт (БВП) на глава от населението и най-ниска производителност на труда в Европейския съюз, трябва да действа по-решително с необходимите реформи.От КРИБ припомнят, че организацията на подобна среща изисква отразяване на позициите на всички заинтересовани страни, включително и на представителните на национално равнище организации на работодателите в България.Същевременно работодателите смятат, че постигането на високо ниво на социална сигурност може да стане факт само чрез ускорено икономическо развитие. За да има догонващо развитие, България трябва да постига темпове на икономически растеж, значително по-високи от тези в другите държави-членки, предвид факта, че не разполага със значителни природни богатства.", "date": "2018.10.16", "title": "Работодателите прогнозират, че икономиката няма да надскочи 4% за 2018 г."}
{"url": "https://news.bg/world/politsiyata-v-hiroshima-tarsi-fenove-na-loko-sofiya.html", "text": "Полицията в Хирошима, Западна Япония, разследва оскверняване с графити, намерени на 3 места в Парка на мира, мемориалът на жертвите от атомните бомбардировки от 1945 г., съобщават \"\" и Полицията съобщава, че върху пейка в близост до купола, върху ограда на Музея на мира и на вратата на съоръжение за боклук близо до паметник на жертвите от бомбардировките са открити черни графити.Охранители откриват графитите в понеделник сутринта, но към момента работници вече са ги почистили. Полицията подозира, че вандалската проява е между неделя вечер и понеделник сутрин. Проверяват камерите за сигурност.Жена, посетила парка в този момент коментира, че е разгневена, че паркът, много важно място за Хирошима, е осквернен така.Служител на общината коментира, че подобен вандализъм в Парка на мира, място, посетено от хора от цял свят е много разочароващ.", "date": "2018.10.16", "title": "Полицията в Хирошима търси фенове на \"Локо София\""}
{"url": "https://news.bg/finance/da-ne-se-nachislyava-platen-otpusk-po-vreme-na-maychinstvo-i-bolnichen-iskat-rabotodatelite.html", "text": "Бизнесът настоява за изменения на Кодекса на труда, предвиждащи да не се начислява платен отпуск по време на отсъствия от работа по непредвидими причини като настъпването на майчинство или болест.В писмо на Асоциацията на организациите на българските работодатели (АОБР), адресирано към вицепремиера Валери Симеонов и министъра на труда Бисер Петков, работодателите посочват, че в случаите, когато работникът отсъства по непредвидими и независещи от волята му причини, каквито безспорно са отпускът при настъпване на временна неработоспособност (например болест) и отпускът при бременност и раждане, работникът всъщност получава обезщетение от държавното обществено осигуряване, а не трудово възнаграждение, тъй като не полага труд.Следователно, според АОБР, няма никаква причина този период да се взема в предвид при изчисляването на размера на полагаемия се платен годишен отпуск, който има съвсем друго предназначение, а именно - възстановяване на работника и служителя от положения при работодател труд.Работодателите настояват аналогично в такива случаи отсъствията да не се вземат предвид и при изплащане на обезщетения при прекратяване на трудовото правоотношение. Тук от асоциацията визират главно родителския отпуск (всички текстове за отглеждане на дете до 8-годишна възраст).\"Изменения от такъв характер няма да засегнат правото на работниците и служителите да ползват тези видове отпуск, нито да правото им да ползват парично обезщетение, в този смисъл няма да се отразят негативно на провежданите политики и цели за съвместяване на трудовия и личен живот, намаляване на дискриминацията между двамата родители/осиновители и осигуряване на своевременно завръщане на майките на пазара на труда. Същевременно, ще се отстрани едно законодателно решение, което неоправдано прехвърля финансова тежест върху работодателите\", допълват от АОБР.", "date": "2018.10.16", "title": "Да не се начислява платен отпуск по време на майчинство и болничен, искат работодателите"}
{"url": "https://news.bg/world/poroshenko-reshi-da-podari-na-konstantinopol-andreevskata-cherkva-v-kiev.html", "text": "Украинският президент Петро Порошенко смята да предложи законопроект, който предлага предаването на Андреевската черква в Киев за постоянно ползване от Константинополския патриарх, съобщи постоянният представител на президента във Върховната рада (парламента на Украйна - б.р.) Ирина Луценко, цитирана от \"Взгляд\".\"До дни ще бъде внесен законопроект, с който президентът Порошенко предлага да бъде предадена Андреевската църква за постоянно ползване от Вселенския патриарх\", каза тя.По думите на Луценко, Порошенко поддържа желанието за по-бързо получаване на томоса (за приемане на автокефалия на Украинската църква) и в знак на солидарност с този процес да направи \"символичен жест за единение с майката-църква\", съобщи NewsOne.Андреевската църква е построена в Киев през 1754 г. по проект на архитекта Вартоломей Растрели. Сега тя е действащ храм на непризнатата Украинска автокефална православна църтква (УАПЦ).По-рано Порошенко определи решението на Светия синод на Руската православна църква (РПЦ) за прекратяване на евхаристийното общение с Константинополския патриарх като свидетелство за правилните действия на Киев.", "date": "2018.10.16", "title": "Порошенко реши да подари на Константинопол Андреевската черква в Киев"}
{"url": "https://news.bg/regions/ogranicheniyata-za-svinsko-meso-vav-varnensko-vazhat-do-30-oktomvri.html", "text": "Ограниченията за търговия със свинско месо в област Варна, наложени заради установеното огнище на африканска чума по свинете в село Тутраканци, ще важат до 30 октомври, информират от Българската агенция по безопасност на храните (БАБХ).Рестрикциите ще бъдат отменени само ако за посочения период не се установят други положителни проби на заразата по свинете, пише БНР.До момента са взети 1 100 проби от диви свине и 2 000 проби от домашни свине. На този етап няма данни за ново огнище.Това обаче не може да бъде повод за намаляване на контрола, уточняват от агенцията по храните.Ветеринарните власти се уповават на това, че в нито една от всичките 9 европейски държави, където заразата е навлязла, не е успяла да спре заболяването окончателно.Заместник-директорът на БАБХ Петя Петкова отново припомни, че няма открита ваксина за болестта.Припомняме, първият регистриран случай на  беше на 31 август.Положителна проба даде , област Варна.В селото бяха избити всички домашни прасета. Обезщетение получават само тези, които са регистрирани животните си.", "date": "2018.10.16", "title": "Ограниченията за свинско месо във Варненско важат до 30 октомври"}
{"url": "https://news.bg/bulgaria/ukrepvat-26-svlachishta-s-nad-2-5-mln-lv.html", "text": "Общо 26 свлачища в 20 населени места ще бъдат укрепени в периода от 2014 - 2020 година с финансиране от над 2,5 млн. лв. по Оперативна програма \"Околна среда 2014-2020 г.\" Свлачищата се намират на територията на 16 общини - Стражица, Тетевен, Котел, Златарица, Брегово, Лом, Плевен, Кърджали, Оряхово, Габрово, Лясковец, Долни Чифлик, Варна, Несебър, Гулянци и Бобов дол.С изпълнението на проекта ще се предотврати рискът за повече от 4 000 жители. Проектът беше приет, а договорът беше подписан от министрите на околната среда и водите Нено Димов и на регионалното развитие и благоустройството Петя Аврамова и е в съответствие с Националната програма за превенция и ограничаване на свлачищата на територията на Република България, ерозията и абразията по Дунавското и Черноморското крайбрежие 2015-2020 г.Договор за укрепване на свлачище беше подписан от министър Димов и за селище Качулка, Сливенско. В него се предвижда да се предприемат геозащитни мерки и дейности за активно свлачище на територията на \"Дом за пълнолетни лица с умствена изостаналост - селище Качулка\". Проектът, който трябва да приключи в срок от 24 месеца, ще осигури провеждане на мониторингови наблюдения за оценка на състоянието и динамиката на геодинамичните процеси и изготвяне на прогнозни тенденции за развитие на свлачищните процеси. С изпълнението на мерките ще бъдат предпазени 750 жители. ", "date": "2018.10.16", "title": "Укрепват 26 свлачища с над 2.5 млн. лв."}
{"url": "https://news.bg/health/razrastva-se-epidemiyata-ot-ku-treska-po-zhivotnite-v-gabrovo.html", "text": " За усложнена епидемиологична обстановка в областта предупреждават от районната здравна инспекция (РЗИ) в Габрово.Става въпрос за завръщането на забравена болест, от която страдат и хора.Регистрирани са огнища на Ку-треска по животните, шест случая на Ку-треска по животните и 21 при хора. Данните обхващат периода ноември 2017 година - края на август 2018-а.За този период от здравната инспекции са извършили изследвания на 81 лица (животновъди и ветеринарни специалисти, заети с отглеждането и обслужването на болните животни, както и лица, консумирали мляко и млечни продукти от болни животни).От РЗИ препоръчват на фермерите профилактични мерки, за да бъде избегнато заболяването.Животинските продукти - домашно производство, не са стопроцентово безопасни и се препоръчва на потребителите да не купуват такива от нерегистрирани прооизводители.", "date": "2018.10.16", "title": "Разраства се епидемията от Ку-треска по животните в Габрово "}
{"url": "https://news.bg/regions/spryan-e-konkursat-za-remont-ploshtad-sv-nedelya-v-sofiya.html", "text": "Спрян е конкурсът за ремонт площад \"Св. Неделя\" в София и до месец ще бъде обявена новата процедура, коментира пред БТВ председателят на Камарата на архитектите в България Борислав Игнатов.Новите условия в конкурса ще се уточнят с юристите на Камарата и на Столична община, а уговорката е да си дадат срок до края на седмицата, коментира Игнатов след среща между главния столичен архитект Здравко Здравков и ръководството на Камарата.\"Бяха заложени чисто финансови и бизнес критерии за подбор на екипи, които да представят проектни предложения, оборот на фирмата, брой на служителите, брой изпълнени обекти. Това автоматично ограничава голяма част от практикуващите архитекти в България и в чужбина\", обясни Игнатов.С новите условия ще отпаднат финансовите ограничения за фирмите, които участват.\"Не е казано, че една фирма, която има огромен оборот, има добри идеи.\" Понякога малките са свежи и показват различно мислене, коментира той.Припомняме, позицията и искането Камарата са в момент, когато се разгоря  за ремонт на \"Графа\" и площада пред храма \"Св. Седмочисленици\".\"Гарантирам, че няма да платя и лев за некачествено свършена работа. Именно заради това беше глобен и надзорът на ремонтните дейности на ул. \"Граф Игнатиев\", обясни миналата седмица Фандъкова, която  фирмата, осъществяваща надзор на строителните дейности на \"Графа\".", "date": "2018.10.16", "title": "Спрян е конкурсът за ремонт площад  \"Св. Неделя\" в София"}
{"url": "https://news.bg/world/su-27-se-razbi-po-vreme-na-uchenie-v-ukrayna-pilotite-zaginaha.html", "text": "Пилоти загинаха по време на военно учение, което се проведе вчера в Украйна, предадоха световните информационни агенции.Загинали са двама души, от които единият е американец, стана ясно часове по-късно.Инцидентът е станал във Виницка област, намираща се в Югозападната част на Украйна.Самолет Су-27 се е разбил и двамата пилоти се издирват, съобщиха украински медии, като цитираха лакоично съобщение на армията.Според него, за момента съдбата им е неизвестна.Военното учение е съвместно за Украйна, САЩ и Дания.", "date": "2018.10.16", "title": "Су-27 се разби по време на учение в Украйна, пилотите загинаха"}
{"url": "https://news.bg/economics/ot-kamarata-na-stroitelite-nastoyavat-che-ne-sa-prestapnitsi.html", "text": "От Камарата на строителите в България (КСБ) в открито писмо пишат до премиера Бойко Борисов и до председателите на парламентарни групи, че имиджа на строителния бранш е подложен на \"безпрецедентни и злостни атаки, зад които прозират политически интереси\". Писмото е публикувано на страницата на Камарата на строителите и във вестник \"Строител\".Изтъквайки, че към момента , те споменават за законодателни промени и бързо съдебно производство в този контекст.От Камарата ще поискат спешни срещи с президента Румен Радев, с председателя на парламента Цвета Караянчева, с премиера Бойко Борисов и с лидерите на парламентарно представените политически сили, за да опровергаят внушенията.Според текста, \"обвиненията срещу строителните фирми за некачествено изпълнение и непрозрачност на обществени поръчки прераснаха в обвинения за злоупотреби с евросредства, за да преминат всички граници и да достигнат до зловещата манипулация за връзка с убийство на млада жена, водеща на тв предаване\", пишат авторите на декларацията.Според писмото са несправедливи обвиненията, че българските фирми строят на \"високи цени, а качеството е безобразно\".Българските строители са наричани \"олигарси, крадци, лъжци и убийци\", възмущават се от браншовата организация. От там категорично заявяват, че членовете й винаги са работили, спазвайки стриктно законите в Република България. Усилията им са били насочени към създаване на честна и прозрачна конкурентна среда и ясни правила в бранша.\"Конкурсите и обществените поръчки се провеждат съгласно законодателството и вярваме, че в нашата страна съществуват достатъчно институции, които да гарантират тяхната законност и прозрачност\", пишат от Камарата на строителите.Според декларацията е неприемливо заради публикации без доказателства и без съдебно решение да се заклеймяват публично водещи строителни компании, изградили едни от най-мащабните инфраструктурни проекти, големи работодатели и данъкоплатци, и те да бъдат отстранявани от участие в обществени поръчки.Освен че създава напрежение в бранша, това е изключително лош знак към всички потенциални чужди инвеститори, които биха искали да правят бизнес у нас, пишат строителите.\"Строителите на България не са престъпници! Ние сме 250 хиляди души, които искат да работят и да живеят в България. Искаме да отглеждаме децата си тук! Искаме да изграждаме, не да рушим. Ние не желаем да бъдем използвани за политически цели и за предизборна агитация! Затова казваме СТИГА!\", пише в декларацията.Надяваме се, че нашите послания ще бъдат чути. Ако това не стане, следващата стъпка ще бъде да защитим правата си по всички законови начини, включително и с национални протестни действия.Камарата на строителите в България декларира, че ще бъде последователна в политиката си за защита на интересите на своите членове, пишат от Камарата на строителите в България.", "date": "2018.10.16", "title": "От Камарата на строителите настояват, че не са престъпници"}
{"url": "https://news.bg/economics/kabelnite-operatori-obzhalvat-v-krs-tihi-promeni-v-tsenite-na-chez.html", "text": "Няколко кабелни оператора се обединиха срещу обявените на страницата на ЧЕЗ общи условия за използването на инфраструктурата на ЕРП-то. Те написаха възражения до Комисията за регулиране на съобщенията (КРС), заяви пред БГНЕС Валентин Георгиев, изпълнителен директор на Националното сдружение на кабелните оператори.Кабелните оператори се обявиха срещу формулираните общи условия цени, определени от ЧЕЗ без да бъде оказан никакъв механизъм за формирането на цените, без да е съобразено с никакви подзаконови нормативни актове, касаещи Закона за електронносъобщителните мрежи и физическата им инфраструктура.Основното възражение е от членове на Националното сдружение на кабелните оператори \"Клуб 2000\" е срещу формулираните в общите условия на ЧЕЗ цени, без да бъде оказан никакъв механизъм за формирането им.\"Без да е съобразено също с никакви подзаконови нормативни актове, касаещи Закона за електросъобщителните мрежи и физическата инфраструктура. Тези подзаконови нормативни актове, включително и методиката за определяне на разходите, а оттам и на цените, които трябва да бъдат изготвени от Министерство на транспорта и съобщенията, закъсняват спрямо законовите срокове\", каза Валентин Георгиев,.Според операторите в тези общи условия и технически изисквания, публикувани от електроразпределителното дружество нарушават по ред закони, включително и на Закона за задълженията и договорите.Възраженията срещу определянето на месечната цена за ползването на трасе от стълбовата инфраструктура на дружеството за София и Северозападна България е подробно описано във възражението до КРС. Това е комисията, където се решават спорове между кабелни и мрежови оператори, които притежават съответната инфраструктура.\"Ние сме възмутени по принцип от подхода при определяне на цените. Друг е въпросът, че цените стават 50% по-високи, което ще затрудни изключително много кабелните оператори и води до увеличаване на цената на крайния продукт и то предимно в селските райони, където се ползва стълбовата инфраструктура на ЧЕЗ. Така увеличението ще засегне предимно най-бедните слоеве от населението\", каза Валентин Георгиев.Старата цена е 0,60лв./стълб, а новата е 0,91лв./стълб, което е 50% увеличение. Има въведени нови еднократни такси - 1.57лв./стълб без ДДС за техническо проучване и 1.35лв без ДДС/стълб за съставяне на констативен протокол.", "date": "2018.10.16", "title": "Кабелните оператори обжалват в КРС тихи промени в цените на ЧЕЗ"}
{"url": "https://news.bg/culture/vasil-mihaylov-s-nagrada-za-prinos-kam-ministerstvoto-na-otbranata.html", "text": "Награден знак \"За принос към Министерството на отбраната\" и почетна значка получи днес големият актьор Васил Михайлов, съобщиха от Министерството на отбраната.Отличието му бе връчено на тържествена церемония от министъра на отбраната Красимир Каракачанов връчиБългарският театрален и филмов актьор е отличен за съществен принос към Министерството на отбраната, Българската армия, военнопатриотичното възпитание, утвърждаване на българските национални и военни традиции.През по-голямата част от своя творчески път - близо 55 години, Михайлов е свързан с Българската армия като актьор на сцената на Театъра на Българската армия.", "date": "2018.10.16", "title": "Васил Михайлов с награда \"За принос към Министерството на отбраната\" "}
{"url": "https://news.bg/world/lavrov-rusiya-napuska-sama-saveta-na-evropa.html", "text": ". Това заяви руският външшен министър Сергей Лавров, цитиран от РИА \"Новости\".Това заяви той в интервю за \"Евронюз\".Той заяви също така, че Русия ще възстанови плащанията си към бюджета веднага, след като бъдат възстановени правата на представителите в ПАСЕ.Конфликтът между Москва и Съвета на Европа се разрасна преди няколко години, след като руски парламентаристи бяха лишени от права заради Крим.Тогава Русия обяви, че няма да участва в заседания на ПАСЕ. Страната може да бъде изключена, ако не заплати вноските си към организацията.", "date": "2018.10.16", "title": "Лавров: Русия напуска сама Съвета на Европа"}
{"url": "https://news.bg/politics/karayancheva-e-na-telefona-po-24-chasa-za-prezidenta-i-premiera.html", "text": "Оптимистично е, че . Дебатите ще са в петък и вероятно в средата на другата седмица вотът на недоверие ще бъде гласуван.  в два различни варианта, които предлага министърът на здравеопазването и за намерението на министерството да се направи реформа, коментира пред БНТ председателят на парламента Цвета Караянчева.Караянчева очаква точна дефиниция, кои точно са обществено значимите теми, за които президентът Радев вижда нужда от дебати.Това което казва президентът, е като анекдота, нали казваме А, но не казваме цялата азбука, за да стигнем до Я. Най-лесно в днешния век на комуникации е да се говори по телефона и Караянчева го прави, и няма проблем.Когато има нещо питам и премиера, и президента, на телефона съм 24 часа, особено ако става въпрос за президента и премиера, допълни тя.\"Това, което се случи в Русе е ужасно като престъпление, но имаше сили, които се опитаха да обяздят тази трагедия. След като се намери убиецът, продължиха внушенията и битката срещу институциите\", коментира тя\"Всичко това прави го опозицията, хора извън парламента, някой, на който му е изгодно да бие по институциите и да създава напрежение. Учудена съм как тези световни медии не провериха информацията през няколко места, но хубавото е, че всички се извиниха. Всеки може да се възползва от едно такова ужасно влияние и да направи хибридна война. Това беше атака срещу ГЕРБ и управлението\", обясни председателят на парламента.Караянчева коментира, че социалните закони са в дневния ред на парламента и в средата на следващата седмици са подготвени за четене Законът за  и .Караянчева е категорична, че между коалиционните партньори има диалог и се провеждат редовни разговори, управлението е стабилно.", "date": "2018.10.16", "title": "Караянчева е на телефона по 24 часа за президента и премиера"}
{"url": "https://news.bg/world/srabskiyat-patriarh-nyama-da-si-kupim-chlenstvo-v-es-chrez-vrazhdebni-deystviya-sreshtu-rusiya.html", "text": "Действията на Вселенската патриаршия водят до разкол не само в Украйна, но и в други местни църкви.Това предупреди патриархът на Сръбската православна църква Ириней в интервю за вестник \"Вечерне новости\".Ние разглеждаме последното съобщение на Светия синод на Вселенската патриаршия от 11 октомври като стъпка, водеща към разкол, отбеляза патриархът пред сръбския вестник.Вчера По-рано днес Ириней каза още, че ЕС не желае да види Сърбия член на Общността и подчерта, че Белград няма да си купи членството в ЕС чрез враждебни действия спрямо Русия.\", подчерта сръбският патриарх.По думите му ЕС не желае да приеме Сърбия заради \"нашата дружба с Русия и поради вътрешни причини\".\"Въпреки че членството в ЕС изглежда привлекателно от икономическа гледна точка, не вярвам, че ще купим членски билет на цената на въвеждането на санкции срещу Русия или други актове, които биха били враждебни в отношенията ни с тази велика, единоверна и братска страна\", категоричен Ириней.", "date": "2018.10.16", "title": "Сръбският патриарх: Няма да си купим членство в ЕС чрез враждебни действия срещу Русия"}
{"url": "https://news.bg/society/pensioneri-s-protest-iskat-pari-za-pensii-a-ne-sanirane.html", "text": "Представители на 9 пенсионерски организации от страната и от Съюза на офицерите и сержантите от запаса излизат на протест срещу политиката на управляващите. Според хората от третата възраст политиката на вдигане на цените е терор. Протестът е обявен за утре.По време на пресконференция в БТА бе обявено, че президентът Румен Радев подкрепя исканията им. \"Имаме право на по-достоен живот, който сме заслужили.\"\"Спрете унищожителния геноцид срещу възрастните хора и инвалидите. Пари има, но липсва политическа воля и професионална компетентност\", заявиха на пресконференцията.Според проф. Пенчо Пенчев, кандидат за вицепрезидент на изборите през 1996 г. в двойка с Минчо Минчев от Отечествена партия на труда, са необходими спешни мерки за подобряване на състоянието на българите.Това, което управляващите правят, е повече от геноцид. Сравнете демографските показатели на България и на Уганда. Те (управляващите) нямат понятие какво правят. Страната си отива, с 2 млн. души нищо не правим, каза той.Пенчев припомни, че през 1996 г. са предложили Програма за устойчиво развитие на България. В момента в света само 30 държави нямат национални стратегии. България не върви по пътя, тя е изхвърлена от културния живот на всички страни, каза проф. Пенчев.Според Димитър Нинов е нужно качествено здравеопазване и ежегодно индексиране на пенсиите за хората от трета възраст. 10% от работещите в страната са работещи бедни. Може да се подобри благосъстоянието на българина, ако се направят три стъпки: Намаляване наполовина на сивия сектор, повишаване на общо данъчната тежест до 34% за сметка на богатите и ревизия на концесионните договори.30-32% е сивият сектор по данни Световната банка, обоснова се Нинов. Ако той се съкрати наполовина, в бюджета ще постъпват ежегодно 5-6 млрд. В България 29% от приходите са от данъци при 40% данъчни постъпления в хазната за страните ЕС, изтъкна той. Има над 500 трайно неизгодни концесионни договори. От тях по оценка на БОРКОР бюджетът губи 1 млрд. лева годишно, каза Нинов.Веселин Стоянов от вестник \"България без граници\" разказа за своя среща със съпредседателя на ОП Валери Симеонов, който отговрил на въпрос за неизпълнените предизборни обещания с: \"ние сме 4:1. Четири точки (предлагат - б.р.) ГЕРБ, една - Обединените патриоти\". Така Симеонов, по думите на Стоянов, обяснил, че приоритет на ГЕРБ са строителството и санирането, защото там се печелело най-много. Симеонов потвърдил и че се краде. Това е политика срещу пенсионерите, която се води през последните 30 години. Мислят само за днешния ден, създават противопоставяне сред самите пенсионери, обобщи Стоянов.Акад. Ганчо Попов от Академия трета възраст заяви, че Хърватия, Словения и Холандия имат партия на третата възраст. Нека излязат млади хора и да ни поведат, призова той.В началото на пресконференцията бе прочетена декларация, която обединява протестиращите пенсионерски сдружения. Тя е мотивът за утрешния протест. Текстът на декларацията е:", "date": "2018.10.16", "title": "Пенсионери с протест искат пари за пенсии, а не саниране"}
{"url": "https://news.bg/society/yunion-ivkoni-se-protivopostavya-na-kampaniyata-sreshtu-sebe-si.html", "text": "Шофьорът на \"Юнион-Ивкони\", за когото се смяташе, че е пиян и ще управлява автобус на компанията от \"Виктория\" в Лондон до София, е бил изряден. За това информират от фирмата превозвач в свое съобщение до медиите.От компанията са категорични, че новината за пияния шофьор е фалшива и цели само да демонизира компанията. Превозвачът отправя и преки обвинения към bTV в изнудване.Автобусът с регистрационен номер \"СВ 9941 КР\" изпълнявал редовен курс по линията София-Лондон-София. Рейсът трябвало да отпътува в 22 часа местно време на 13 октомври от автогара \"Виктория стейшън\" в Лондон.\"\", обясняват от компанията. Заедно с тримата шофьори обаче се придвижвал и четвърти - шофьор 4, който докарал автобуса до Лондон и следвало да се придвижи паразитно (без да шофира) до Германия. Там същият следвало да почива 24 часа, от където да продължи по друга дестинация.Тогава обаче пътници (от \"Ивкони\" ги определят като \"будни граждани\", с кавички - бел. ред.) видели човек с униформа на фирмата (шофьор 4) и се усъмнили, че същият е пиян. От фирмата превозвач не посочват дали наистина е имало страх сред пътуващите.\"\", пишат от \"Ивкони\".На място пристигнали органи на реда. Те констатирали изрядността на документите и водачите. Униформените даже показали на пътниците на рейса резултатите от пробата за алкохол на водачите, която била 0.00 промила, информират още от компанията, допълвайки, че във всеки момент и на всяка тяхна международна линия компанията разполага с шофьор \"на разположение\", който да може да обезпечи извънредни ситуации.Според фирмата превозвач срещу нея се наблюдава целенасочена кампания. Такава категорично имало и от телевизия bTV, обясняват още.Според съобщението на компанията на 17 август тази година мениджър продажби в медията оферира реклама за \"Юнион-Ивкони\". На 20 август мениджърът в рекламния отдел на \"Ивкони\" отговорил, че ще коментира предложението с ръководството на превозвача, но вероятно фирмата нямало да се съгласи на толкова висок бюджет.\"\", пишат от \"Ивкони\" и продължават: \"\"В писмото към медиите от \"Ивкони\" прилагат части от въпросния договор, който останал неподписан. В това обаче от компанията виждат повод за последвалите \"фалшиви новини\".\"Юнион-Ивкони\": В отговор на това превозвачът започва кампания под наслов \"Не на рекета с фалшиви новини\" - посредством информационните канали, с които разполага, от фирмата ще информират за опити за изнудване от медии.В съобщението се посочва и че фирмата ще си търси правата в съда: По-късно през деня се получи и отговор на писмото на \"Юнион-Ивкони\" от страна на bTV Media Group.", "date": "2018.10.16", "title": "\"Юнион-Ивкони\" се противопоставя на кампанията срещу себе си"}
{"url": "https://news.bg/int-politics/erdogan-obyavi-che-sauditska-arabiya-e-zalyala-s-boya-dokazatelstva-v-konsulstvoto.html", "text": "Някои материали в консулството на Саудитска Арабия в Истанбул, където саудитският журналист Джамал Кашоги изчезна преди две седмици, са били залети с боя. Това обяви президентът на Турция Реджеп Тайип Ердоган, цитиран от \"Ройтерс\".Говорейки след като турската полиция влезе в консулството за първи път и претърсва помещенията в продължение на девет часа, Ердоган също така заяви, че оторизираните институции са обследвали токсични материали в дипломатическата мисия.Още вчера стана ясно, че турските власти , който показва, че Кашоги е бил убит в консулството и са споделили доказателства с различни страни, включително Саудитска Арабия и САЩ. Саудитска Арабия отрече каквато и да е роля в изчезването на Кашоги.\"Надявам се, че ще можем да достигнем до заключения, които ще ни дадат разумно заключение възможно най-скоро, защото разследването проверява много неща като например токсични материали и онези материали, които са били заличени, като са били залети с боя\", коментира Ердоган пред журналисти в Анкара.Турски дипломатически източник е заявил, че следователите планират да разширят търсенето и в резиденцията на саудитския консул. Турските телевизии вече показаха кадри на голямо превозно средство, напускащо консулството два часа след изчезването на Кашоги и след като паркирал в резиденцията на консула.", "date": "2018.10.16", "title": "Ердоган обяви, че Саудитска Арабия е заляла с боя доказателства в консулството"}
{"url": "https://news.bg/world/harvatiya-ochakva-da-se-prisaedini-kam-shengen-prez-2020-g.html", "text": "Хърватия очаква да покрие техническите критерии за Шенгенската зона до края на годината и се надява до 2020 г. да се присъедини.Това съобщи високопоставен представител на вътрешното министерство на западнобалканската държава, цитиран от \"Ройтерс\".Хърватия една от шест страни членки, които не са част от зоната, в която влизат 22 държави членки на ЕС и четири държави, които не са част от Общността - Норвегия, Исландия, Швейцария и Лихтенщайн.\"\", каза Терезия Грас, секретар на силовото ведомство.Грас подчерта в интервю за \"Ройтерс\", че членство в зоната ще помогне за подобряване на сигурността на Хърватия и ЕС. Тя смята, че свободното движение на хора също така ще е в полза на икономиката, особено за туризма, тъй като 20% от БВП на Хърватия идват от този сектор.\"\", отбеляза Грас.Консервативното правителство на Хърватия също се надява през 2020 г. да влезе в Механизма на валутните курсове, чакалнята на еврозоната.", "date": "2018.10.16", "title": "Хърватия очаква да се присъедини към Шенген през 2020 г. "}
{"url": "https://news.bg/comments/zhurnalistat-kashogi-oplete-ankara-vashington-i-riyad.html", "text": "Изчезването и най-вероятно убийството на саудитския анализатор и журналист Джамал Кашоги е един от тези криминални актове, чийто ефект има потенциала да напусне периметъра на местопрестъплението - територията на консулството на Кралство Саудитска Арабия в Истанбул, и да се разпростре из Близкия изток.Историята на Джамал Кашоги много бързо ще спре да бъде лична и ще се превърне в политическа. При това от тези, които самият журналист е разисквал, включително на страниците на The Washington Post.Съдбата на журналиста със сигурност ще даде поводи за нови измерения на анализа, касаещ и без това сложните отношения между Турция и Саудитска Арабия. А въпросните не бяха цветущи и досега.Погледнато отгоре, двете държави по принцип са конкуренти за лидерството сред държавите на сунитския ислям. В тази битка предимствата на Анкара са образа на турския президент Реджеп Ердоган като защитник на ислямската умма (от християнския западен свят) и формулата му на синтез между отколешния ислям и съвременните технологии на модерния свят. Силните козове на Риад пък са петролът и попечителството над двата свещени града - Мека и Медина.Ако общото между двата режима е все по-нарастващият авторитаризъм, то разликата е по-любопитна: ако управляващите в Турция се опитват да релативизират секуларното минало на страната си, то тези в Саудитска Арабия искат да го преоткрият.Отвъд птичия поглед, анализът на мирко-ниво също подсказва за редицата проблеми между двете държави.Когато Саудитска Арабия оглави бойкота срещу Катар, единствената сунитска страна, която еднозначно подкрепи Доха, бе именно Турция. А по отношение на израелско-палестинския конфликт, ако Риад изглежда готов да подкрепи задаващия се американския план, то Анкара изобщо не е. Така както пък ако Турция подкрепя регионалната мрежа на Мюсюлманско братство, то Саудитска Арабия я преследва. Да не говорим за това, че Турция усилва икономическото и политическото си сътрудничество с Иран, а това е нещо, което допълнително предизвиква гнева на Саудитска Арабия.Дори на парламентарните избори в Ирак по-рано тази година, където двете държави имаха възможността да обединят усилията си срещу общия шиитски опонент, те не успяха да го направят и инвестираха усилията и парите си в различни местни политически формации.За разногласията помежду им допринася и все по-усилващия се американски натиск за създаване на т.нар. \"арабско НАТО\", чието менажиране и организационно случване ще бъде доверено евентуално на Саудитска Арабия. В тази инициатива Турция правилно разпознава механизъм, който е насочен не само срещу Иран, но и срещу самата нея: в посока на заобикаляне на ролята, която Анкара има спрямо процесите в Близкия Изток.Отношенията на двете страни спрямо САЩ също са показателни за съществуващите различия между тях. Саудитска Арабия бе дестинацията, която президентът Доналд Тръмп избра за своя първа външно-политическа визита, утвърждавайки по този начин стратегическото сътрудничество между Вашингтон и Риад (след проблемен период при президентството на Барак Обама).На този фон, въпреки скорошното пускане на американския пастор Андрю Брънсън от задържането му в Измир, което може да доведе до подобряване на климата в двустранния диалог между САЩ и Турция, през последните няколко години отношенията между двете държави се търкалят предимно в посоката на наклонената плоскост. Последното се обуславя от редица обстоятелства, основните от които са различията в отношението им спрямо кюрдите в Сирия, налагането на американски мита върху турските алуминий и стомана, което доведе до обезценяване на турската лира, закупуването на руския зенитно-ракетен комплекс С-400 от Анкара и т.н.Но в случая с Джамал Кашоги не турско-американските отношения, а тези между Вашингтон и Риад изглежда, че ще бъдат поставени на тест. Разбира се, при републиканска администрация начело в Белия дом едва ли може да се очаква особено предефиниране на политиката на САЩ спрямо Саудитска Арабия. Още повече, че Риад е необходим на Вашингтон.Един път, тъй като първият е един от основните клиенти на военно-промишлената индустрия на втория. Втори път, тъй като Доналд Тръмп гледа на Кралството като на паричен донор, на който САЩ могат постепенно да делегират финансовите си ангажименти за подпомагането на приятелската мрежа от елити или държави (в Египет, в Йордания, в Ливан, в Ирак). Трети път, поради символната роля на сунитското Кралство като пазител на Мека и Медина по въпроси от текущ порядък (като близко-източния мирен процес) като контра-тежест на турската политика. Четвърти път, Риад остава повече от мотивиран да противостои на Иран в региона (т.е да бъде негласен партньор на Израел в това си начинание).Но въпреки това, Доналд Тръмп не може да остави без отговор казуса със саудитския журналист, тъй като в случая ще става дума за неговия собствен президентски имидж, доколкото американският държавен глава инвестира голям политически капитал в управленския елит на Кралството от Персийския залив. Още повече, че за никого не са тайна близките отношения между зетя на Тръмп, Джаред Къшнър, и престолонаследника (и реално движещ управлението на страната) на Саудитска Арабия, Мохамед бин Салман.А отвъд преките персонални взаимоотношения, ситуацията е такава, че каквото и да прави Саудитска Арабия в региона, то това се \"лепи\" и на САЩ: от войната в Йемен срещу хутите до финансирането на крайни салафитски движения (преди в Афганистан, доскоро в Сирия). Някои нервни и недобре преценени движения на управляващия елит в Саудитска Арабия - като задържането на министър-председателя на Ливан Саад Харири, така както и затворничеството на редица опоненти на режима в хотел \"Риц-Карлтън\" - не правят изключение.Т.е. Саудитска Арабия може да привлече такова внимание към САЩ, което от Вашингтон да биха предпочели да си спестят.Така например, независимо дали саудитският журналист е бил убит по поръчка на управляващите в Рияд или по-скоро това е конспирация на вътрешните противници на режима с цел неговото очерняне, Доналд Тръмп вече трябваше да отговаря на неудобни въпроси.", "date": "2018.10.16", "title": "Журналистът Кашоги оплете Анкара, Вашингтон и Рияд"}
{"url": "https://news.bg/economics/bsk-otnovo-agentsiyata-po-vpisvaniya-da-kazhe-prichinite-za-sriva-v-targovskiya-registar.html", "text": "От Българската стопанска камара отново настояват от Агенцията по вписвания да кажат причините за срива на Търговския регистър. В открито писмо до министъра на правосъдието Цецка Цачева и до изпълнителния директор на Агенцията Габриела Козарева работодателите призовават да бъдат оповестени всички причини, довели до срива на Търговския регистър през август месец. Те искат да знаят и мерките за обезпечаване на неговото функциониране, пишат от БСК.Първото настояване за открито признаване на проблемите и мерките за избягване на подобни проблеми в бъдеще е направено от БСК на 27 август. До този момент няма отговор на поставените въпроси от Камарата.Повод за писмото им е обявената спешна процедура на 12 октомври за закупуване на допълнително дисково пространство. От БСК искат да знаят дали това не е резултат от действия и бездействия на Агенцията по вписвания и че към датата на първия срив - 9 август, на дисковите масиви експертите от Агенцията не са били длъжни да знаят, че може да се случи срив в системата, както и че по-нататък ще се наложи спешно да се търси допълнително дисково пространство.Процедурата засилва притесненията на бизнеса, че нормалното функциониране на регистъра не е обезпечено, и сме изправени пред реална опасност от нов срив, пише в писмото.От БСК припомнят, че в продължение на 19 дни, в периода 9-27 август 2018 г., станахме свидетели на безпрецедентен срив в работата на Търговския регистър, който на практика доведе до преустановяване на услугите, предоставяни на потребителите на регистъра, и затрудни изключително много оперативната им дейност.Сривът се появи след проблеми в дейността на регистъра, включително и законодателни промени, които разширяват броя на документите, които обработва и представя Търговския регистър.От работодателската организация пишат, че няколко поредни години с повече от 12 месеца се забавя обработката на обявяването на годишни финансови отчети.Неприемливо е и да не предвиди и управлява риска от настъпване на технически дефект. \"Оставяме без коментар, че за обосноваване на мотивите за избор на вида на процедурата, на първо място са посочени \"публикации в медиите\", пише в писмото на БСК.\"Силно притеснително е и посоченото в Решението изявление, че в рамките на около 20 календарни дни дисковото пространство в Информационен център ще свърши, а в Резервен информационен център това ще се случи в рамките на около 14 календарни дни, което ще доведе до спиране на базите данни на регистрите и спирането на функционалностите предоставяни от регистрите, както и спиране на работа на цялата ИТ инфраструктура на Агенцията\", пишат от БСК.Според тях тази информация създава подозрения, че процесите в Агенцията по вписвания са в крайно хаотично и непрозрачно състояние. Те се опасяват, че дори да е успешна процедурата, дейността на информационните регистри ще е изложена на голям риск.Припомняме, . Тогава от агенцията посочиха като причина за спирането  от базата данни на Търговския регистър..", "date": "2018.10.16", "title": "БСК отново: Агенцията по вписвания да каже причините за срива в Търговския регистър"}
{"url": "https://news.bg/int-politics/nyama-priznanie-ot-sauditska-arabiya-za-kashogi-obyavi-turtsiya.html", "text": "Външният министър на Турция Мевлют Чавушоглу обяви, че турските власти не са \"получили признание\" от Саудитска Арабия относно изчезването на саудитския журналист Джамал Кашоги, след като посети саудитското консулство в Истанбул преди две седмици, съобщава \"Ройтерс\".По време на пресконференция Чавушоглу заяви, че държавният секретар на САЩ Майк Помпео ще донесе повече информация по въпроса, когато пристигне в Турция след .Турция може да поиска свидетелски показания от длъжности лица в саудитското консулство в Истанбул, ако е необходимо, допълни турският първи дипломат.", "date": "2018.10.16", "title": "Няма \"признание\" от Саудитска Арабия за Кашоги, обяви Турция"}
{"url": "https://news.bg/world/hristiyansotsialniyat-sayuz-iska-da-ostane-v-germanskata-koalitsiya-obyavi-zeehofer.html", "text": "Лидерът на баварския Християнсоциален съюз заяви, че партията му иска да остане във федералното правителство, въпреки че претърпя разочароваща загуба на регионалните избори в германската провинция през уикенда, информира \"Ройтерс\".\"Християнсоциалният съюз ще, без значение от ситуацията в Бавария, продължи да върши работата си като стабилен фактор в голямата коалиция\", каза Хорст Зеехофер на пресконференция, имайки предвид коалицията между Християнсоциалния съюз, Християндемократическия съюз на канцлера Ангела Меркел и социалдемократите.\"\", добави той.Вътрешният министър поясни, че той не иска правителство на малцинството или предсрочни избори.Тази голяма коалиция просто трябва да свърши достойна за уважение работа и да комуникира добре, смята Зеехофер.", "date": "2018.10.16", "title": "Християнсоциалният съюз иска да остане в германската коалиция, обяви Зеехофер"}
{"url": "https://news.bg/crime/uniformeni-v-sofiya-spipaha-42-godishen-dilar-kak-prodava-droga-na-nepalnoletni.html", "text": "Служители на сектор \"Наркотици\" към СДВР задържаха 50-годишен наркодилър в столичния квартал \"Дружба\".Мъжът е задържан на 10 октомври, сряда, в хода на полицейска операция по противодействие на наркоразпространението в източния квартал.След задържането на мъжа полицаите извършили претърсвания на обитаваното от него жилище. В хода на обиска органите на реда попаднали и иззели множество полиетиленови пликчета, съдържащи вещества на бучки, на прах и тревиста маса.Направените впоследствие тестове показали, че откритие вещества са наркотици - амфетамин с тегло 161.87 грама, кокаин- 8.97 грама и 17.44 грама марихуана.По случая е образувано досъдебно производство под надзора на Софийската градска прокуратура (СГС). Спрямо мъжа е повдигнато обвинение. Той е задържан за постоянно.Ден по-късно, на 11 октомври, столичните полицаи задържали и друг мъж, разпространяващ наркотични вещества. Около 14 часа на посочената дата, в района на улица \"Пиротска\" униформените задържали 42-годишен мъж, непосредствено след като продал наркотици на непълнолетни.Последвали допълнителни действия на полицаите, които ги отвели до тайниците на дилъра. Наркотичните вещества били скрити в тротоарно колче, непосредствено до мястото. Полицаите открили дрога и в тоалетната на близкото заведение.На двете места органите на реда открили общо 11 полиетиленови сгъвки, съдържащи марихуана с общо тегло от 6.29 грама.Мъжът е привлечен като обвиняем от СГС. Той също е задържан за постоянно.", "date": "2018.10.16", "title": "Униформени в София спипаха 42-годишен дилър как продава дрога на непълнолетни"}
{"url": "https://news.bg/int-politics/evrokomisar-gabriel-zapochva-efektivnata-borba-s-dezinformatsiyata.html", "text": "Представители на онлайн платформи и рекламната индустрия предадоха на еврокомисаря по цифрова икономика и общество Мария Габриел индивидуални пътни карти, които очертават конкретни стъпки за прилагане на  онлайн, договорени на 26 септември.Кодексът е саморегулиращ се набор от ангажименти, търговски асоциации, представляващи рекламодатели и рекламната индустрия ще се борят с дезинформацията на доброволни начала.Ако в края на годината няма достатъчно напредък, тогава ще се прецени какви допълнителни действия да бъдат предприети с оглед и на предстоящите европейски избори, коментира българският еврокомисар.Google, Facebook, Mozilla и Twitter представиха подробни индивидуални пътни карти, съдържащи конкретни действия, показващи как планират да разширят инструментите си срещу дезинформацията преди изборите за ЕС.Сред тях са инструменти за прозрачност за политическа реклама, обучение на политически групи и избирателни органи, създаване на европейски избирателни центрове и засилване на сътрудничеството за проверяване на факти.Търговските асоциации EACA, EDIMA, IAB Europe, UBA и WFA също подписват кодекса за добри практики, като се ангажират да спазват целите на Кодекса.\"Много съм доволен от стъпките, които сме предприели днес. Това наистина е печеливша ситуация, не само за участниците в тази система, но и за обществото. Сътрудничеството между проверяващите факти, онлайн платформите и рекламната индустрия ще помогне . Работейки съвместно с платформите и рекламната индустрия, имаме реален шанс да гледаме спокойно към европейските избори следващата година\", коментира еврокомисар Габриел.Комисията ще подкрепя активно и ще следи стъпките и ефективността на тези пътни карти и ще се стреми към още по-добро прилагане на кодекса на добрите практики преди изборите за Европейски парламент.Подробните отделни пътни карти съдържат конкретни действия, показващи, че платформите планират да разширят инструментите си срещу дезинформация спрямо всички държави-членки на ЕС преди евроизборите.Кодекс на ЕС за дезинформацията - .Примери за най-добри практики от подписалите кодекса - .\"Призовах индустрията да предложи в Кодекса осезаеми стъпки за борба с дезинформацията. Ангажиментите в него представляват първи положителен резултат от подхода на Европейската комисия за справяне с онлайн дезинформацията. Няма да е достатъчно кодексът да бъде изготвен само на хартия. Той трябва ефективно приложен и да бъде последван от действия\", обясни Габриел.\"Това не е кодекс на Европейската комисия. Това е кодекс на всички участващи в неговото изработване - на платформите, на рекламната индустрия, на академичния сектор, на журналистите, на неправителствените организации. Това е един общ, координиран отговор на всички и очаквам неговото приложение и ясни ангажименти\", добави българският еврокомисар.", "date": "2018.10.16", "title": "Еврокомисар Габриел започва ефективната борба с дезинформацията"}
{"url": "https://news.bg/world/ruskiyat-kosmonavt-opisa-prezhivyavaneto-po-vreme-na-avariyata-s-raketata.html", "text": "Руският космонавт Алексей Овчинин коментира извънредното кацане през миналата седмица, отбелязвайки, че не е имало време за притеснение, докато капсулата е падала към земята, информира \"Ройтерс\".В интервю за телевизия Россия 24 Овчинин описа гравитационното ускорение, изпитано от екипажа.\"\", отбеляза той.Но руският космонавт поясни, че е изпитвал по-голямо натоварване по време на тренировки.\"\", продължи той.Видео в капсулата показва на какво са подложени Овчинин и Хейг секунди след аварията със \"Союз\".Овчинин се чува да казва: \"Това беше бърз полет\".", "date": "2018.10.16", "title": "Руският космонавт описа преживяването по време на аварията с ракетата"}
{"url": "https://news.bg/world/patnicheski-vlak-deraylira-v-maroko.html", "text": "Влак дерайлира близо до мароканската столица, убивайки най-малко 10 души и ранявайки около 90 други във вторник, съобщи телевизия 2M.Машинистът е сред загиналите. Фотограф на AFP, снимал аварията, обяви, че спасителните екипи работят, за да извадят телата от преобърнатия влак.Катастрофата е станала на около 20 километра северно от Рабат между градовете Кенитра и Сале, съобщават местните медии.  Националната железопътна компания ONCF на кралството не е коментирала инцидента. ", "date": "2018.10.16", "title": "Пътнически влак дерайлира в Мароко"}
{"url": "https://news.bg/regions/do-dve-godini-zatvor-grozyat-gratischiyka.html", "text": "Внесен е обвинителен акт срещу гратисчийка в София. Обвиняемата Д. Димитрова може да лежи до две години в затвора, а съучастникът й е заплашен с присъда от 3 до 15 години.Инцидентът в градския транспорт е станал на 19 април тази година. Около 12 часа на спирка в ж.к. \"Овча купел\" обвиняемата била свалена от автобус 102, след като се установило, че пътува без билет. Жената отказала да заплати наложената глоба и заради това й бил съставен административен акт.Наложила се обаче и намесата на полицейски служители, след като нередовната пътничка скъсала съставения акт и повикала по мобилния си телефон обвиняемия А. Петров., който ударил в лицето една от контрольорките.Впоследствие двамата обвиняеми били задържани и по случая било образувано досъдебно производство. На Димитрова е повдигнато обвинение за хулиганство, а на Петров - за причиняване на телесна повреда по хулигански подбуди. Разследването е приключено под ръководството и надзора на Софийска районна прокуратура.", "date": "2018.10.16", "title": "До две години затвор грозят гратисчийка"}
{"url": "https://news.bg/world/istoritsi-i-arheolozi-sa-barkali-za-izpepelyavaneto-na-pompey.html", "text": "Археолозите в Италия откриха нова находка, която вероятно ще промени познатата ни досега дата за изпепеляването древноримския град Помпей, информира агенция АНСА.Мегаизригването на вулкана Везувий през 79 година, при което древният град Помпей е бил изпепелен, вероятно се е случило два месеца по-късно, отколкото се предполагаше досега.Откритието - древен надпис, направен с въглен. Археолозите стигнали до него по време на разкопките в една от секциите от Помпей.Според надписа изригването на Везувий през 79 година, за което се смята, че е най-катастрофалното изригване на вулкан в историята на Европа, е станало не на 24 август, а на 17 октомври.Надписът сочел 16-ят ден преди първия ден на месец ноември.Ако находката се окаже достоверна, това би означавало, че утре, 17 октомври 2018 година, ще се навършат точно 1 939 години от знаменитото изригване на вулкана и унищожаването на града.Това е най-новото в поредица важни открития, направени по време на разкопките на секцията \"Regio V\" на Помпей.Коментар за находката направи и министърът на културата на Италия Алберто Бонисоли. \"Това е невероятно откритие\", каза той.По думите му новите разкопки показват изключителните умения на страната в миналото.", "date": "2018.10.16", "title": "Историци и археолози са бъркали за изпепеляването на Помпей?"}
{"url": "https://news.bg/world/turtsiya-otkri-dokazatelstvo-za-ubiystvoto-na-kashogi-v-sauditskoto-konsulstvo.html", "text": "Турция е открила доказателство в консулството на Саудитска Арабия в Истанбул, че саудитският журналист Джамал Кашоги е убит в сградата. Това съобщи турски представител пред АП.Източникът не разкри подробности за доказателството, което е открито по време на продължително претърсване на мисията.Турската държавна медия информира, че саудитският консул е напуснал страната., разкри турският президент Реджеп Ердоган. В същото време държавният секретар на САЩ Майк Помпео обсъди казуса със саудитския крал Салман, престолонаследника Мохамед бин Салман и външния министър Адел ал Джубейр по време на посещение в Рияд. Анкара се опасява, че Кашоги е ликвидиран и разчленен в саудитското консулство на 2 октомври, когато посещава дипломатическата мисия, за да си извади документи за сключване на брак с турската си годеница Хатидже Дженгиз. Журналистът пишеше за вестник \"Вашингтон пост\" и критикуваше саудитския кралски двор.", "date": "2018.10.16", "title": "Турция откри доказателство за убийството на Кашоги в саудитското консулство"}
{"url": "https://news.bg/crime/sin-izgori-roditelite-si-v-slavyanovo.html", "text": "Възрастни мъж и жена загинаха при пожар в харманлийското село Славяново, информира Нова телевизия.Причината засега не е установена.Работи се по версията, че пожарът е причинен от психично болния им син, който през това време бил на двора.Огънят пламнал малко преди полунощ, а пожарникарите са открили двамата загинали в една от стаите. Те са били на 78 и 80 години.Синът има и предишни опити за подпалване на къщата.", "date": "2018.10.16", "title": "Син изгори родителите си в Славяново?"}
{"url": "https://news.bg/int-politics/tramp-iska-tv-reklamite-na-lekarstva-da-pokazvat-tsenite-im.html", "text": "Американското правителство обяви, че иска да накара производителите на лекарства да разкриват в рекламите си по телевизията цените на лекарствата, отпускани с рецепта, съобщават американските медии.Основната търговска група в лекарствената индустрия на САЩ обяви, че фармацевтичните компании са готови само и единствено да оповестяват цените на сайтовете си, но не и в телевизионните реклами, и че те ще започнат да го правят през следващата пролет.Министърът на здравеопазването и социалната политика Алекс Азар представи предложение, което ще се прилага за всички маркови лекарства, обхванати от програмите Medicare и Medicaid.\"Пациентите заслужават да знаят колко би струвало определено лекарство, когато им бъде казано за ползите и рисковете, които то може да има\", коментира Азар, допълвайки: \"Те заслужават да знаят, ако фармацевтичната компания злоупотребява с увеличението на цените си. И те заслужават да знаят това всеки път, когато видят лекарство, което им се рекламира по телевизията.\"Повечето американци не плащат пълната цена за рецепти - една от причините фармацевтичните компании да се противопоставят на разкриването на цените, твърдейки, че това просто ще обърка обществеността. Ала застрахователните планове базират комисионните си на списъка с цените, определени от фармацевтичните компании. А пациентите с определени планове или без застраховка понякога плащат пълната цена.Президентът на САЩ отдавна обеща да намали цените на лекарствата, а през май неговата администрация публикува \"план\" с неясни предложения за това, включително проучване на цените в телевизионни реклами.Часове преди обявлението на Азар, търговската група \"Фармацевтични изследвания и производители в Америка\", известна като PhRMA, заяви, че 33-те членове групата са се съгласили да включат в рекламите сайт, в който да са уточнени цените на лекарствата, всякакви вероятни извънредни разходи и всяка налична финансова помощ. Групата също така планира своя собствена интернет страница, където пациентите биха могли да търсят лекарства по име и да намерят подобна информация.\"Оценяваме усилията им\", коментира Азар и добави: \"Но публикуването на информация на даден сайт не е същото като публикуването ѝ в реклама.\"", "date": "2018.10.16", "title": "Тръмп иска ТВ рекламите на лекарства да показват цените им"}
{"url": "https://news.bg/world/poveche-ot-1800-amerikanski-vestnika-sa-zatvorili-ot-2004-g.html", "text": "Повече от 1800 американски вестника са затворили от 2004 г., което води до разширяване на \"новинарската пустиня\" на местно ниво, информира АФП.Проучване на University of North Carolina School of Media and Journalis е установило, че повече от 1/5 от местните ежедневници и седмичници са затворили за последните 14 г.В резултат на това \"хиляди наши общини са пред риск да се превърнат в новинарска пустиня\", подчертават авторите на доклада.В половината от 3143 окръга в САЩ има само един вестник, обикновено малък ежеседмичник, а в почти 200 окръга в страната няма никакъв вестник.\"Хората с най-малък достъп до местни новини често са най-уязвимите, най-бедните, най-необразованите и най-изолираните\", допълва се в изследването.Като причина за затварянето на местните вестници се посочва дигитализацията.Отделно проучване на Pew Research Center от тази година показва, че от 2008 г. е отчетен 23-процентов спад на работните места в медиите, предимно във вестниците.В САЩ има около 7100 вестника.", "date": "2018.10.16", "title": "Повече от 1800 американски вестника са затворили от 2004 г."}
{"url": "https://news.bg/education/na-barza-pista-podgotvyat-600-uchiteli-godishno.html", "text": "\"Имаме консенсус по отношение на това, че най-важният фактор в образованието са учителите. Имаме голямо демографско предизвикателство , действащите учители в голямата си част са в пенсионна и предпенсионна възраст.\"С това министърът на образованието Красимир Вълчев откри дискусията, посветена на кадровото обезпечаване на образованието в столичното 18 СОУ \"Уилям Гладстон\".\"Трябва да организираме всички ресурси и инструменти на политиката ни, за да привлечем повече учители\", заяви Вълчев. Основната пътека за придобиване на учителска правоспособност у нас е завършването на ВУЗ. С новия съвместен проект МОН, Синдиката на българските учители и \"Заедно в час\" целят увеличаване на приема на учители и увеличаване на финансирането за професионални направления, свързани с педагогическата правоспособност.Министерството готви национална програма за алтернативни пътеки. Те са насочени към специалисти, които са завършили дадена специалност във ВУЗ и искат да придобият педагогическа правоспособност чрез следдипломна квалификация. Друга част от проекта обхваща учители, които са напуснали образователната система и се нуждаят от опреснителен курс.Красимир Вълчев обясни, че големият недостиг на специалисти в системата може да бъде задоволен от съществуващите, като те получат допълнително обучение. Министърът даде пример с учители по физика, преподаващи и по химия, както и учители по математиката, които преподават и информационни технологии.Новият проект е насочен към методи на преподаване, които съответните специалисти ще получат в трите университета СУ \"Свети Климент Охридски\", Пловдивския и Великотърновския университет. Обучението на младите учители ще продължи една година, като за тези от тях, които са били, но са напуснали образователната система, обучението ще е в рамките на 6-7 месеца, обясни Такева. Това е т.нар.\"бърза писта\", която предвижда обучението на 600 учители на година. Такева уточни, че на младите учители ще помагат наставници, които ще получават по-високо възнаграждение от договореното в Колективния трудов договор за наставниците.Вълчев изрази надежда през следващите години да има толкова учители, че училищата да имат възможност за подбор. За това са нужни достатъчно педагогически специалисти. \"Трябва да поддържаме учителските заплати над 120% от средното ниво за страната\", допълни министърът. В момента възнаграждението за младите учители в страната е 760 лв, а от януари следващата година тази сума ще достигне 920 лв.Още от следващата година ще имаме изключителен дефицит от учители по природо-математически дисциплини, заяви Янка Такева, председател на Синдиката на българските учители. Най-остър недостиг в училищата има на учители по математика, информатика и чужди езици. По последни данни липсата на преподаватели по английски, немски, руски, френски и испански език е значителна. След години у нас ще има сериозен дефицит на 39 000 учители, а само след 2 години те ще са 10 000. Данните са от изследване на Синдиката на българските учители и са потвърдени от МОН.В различните региони на страната проблемът с кадровото обезпечаване е различно, посочи още тя. Програмата планира стимулиращо допълнително финансиране на учителите в отдалечените райони. Дефицитът обхваща както детските градини, така и средните общообразователни училища.В България има около 4000 ресурсни учители до 27-годишна възраст, като в тази бройка влизат и педагогическите учители, и психолозите. Законът за училищното и предучилищното образование дава възможност от една група да се направят две групи от деца със СОП, където преподават ресурсни учители с цел по-качествено образование, смята Такева. Броят на децата със специални образователни потребности е 22 600.Големият проблем в системата предстои след 15 години, когато голяма част от специалистите се пенсионират. Над 8000 са жените в пенсионна възраст, които преподават в училищата, а около 1400 са мъжете в пенсионна възраст. В момента университетите у нас подготвят около 20 000 кадри, от тях една част не завършват. Според Янка Такева, това се дължи на демотивация от страна на висшите учебни заведения.Незаетите места в образователната система към момента са 500, а 1800 учители са без педагогическа квалификация, посочи Вълчев.", "date": "2018.10.16", "title": "На \"бърза писта\" подготвят 600 учители годишно"}
{"url": "https://news.bg/health/rabotodatelite-ostavat-protiv-kvotite-za-hora-s-uvrezhdaniya.html", "text": "Националният съвет за тристранно сътрудничество (НСТС) обсъди законопроекта на Закона за хората с увреждания.От съвета стана ясно, че законопроектът на Закона за хората с увреждания не се приема от синдикатите и работодателските организации по въпроса за квотите за хората с увреждания, заяви вицепремиерът и лидер на НФСБ Валери Симеонов.Той обясни, че в него са открити редица сериозни пропуски. Законът бил направен под натиск, стана ясно още от думите на Симеонов.\"Законопроектът е заченат в грях\", оцени вицепремиерът.Васил Велев от АИКБ обяви, че не подкрепя законопроекта на Закона за хората с увреждания. Той посочи девет причини, но избори само две от тях. Първата е, че статутът на телковите решения не са променя, а той е пропит от корупция.Втората причина е, че социалното приобщаване на хората с увреждания е грешно формулирано.От АИКБ се обявиха и против квотите за наемане на лица с увреждания, защото според тях не това е начинът за разрешаване на проблема.\"Чрез законопроекта някой проблеми ще се решат, като например нечий рейтинг или протест\", посочи Велев. Той добави, че ще се изхарчат едни 150 милиона лева, без да се решат проблемите.Лидерът на КТ \"Подкрепа\" Димитър Манолов обясни, че хората с увреждания са дееспособни и те били представяни от друго лице (настойник). Според него квотите нямало да доведат до нищо добро.Манолов оцени законопроекта за хората с увреждания като \"написан закон в среда на истерии, съмнителна компетентност и борба за пари.\"Експертът от КНСБ Асия Гонева обясни, че синдикалната организация подкрепя законопроекта за хората с увреждания. От синдикалната организация заявиха, че най-после ще се излезе от правомощията на социалното министерство. По думите им имало други министерства и ведомства, които също носят отговорност за проблема на хората с увреждания.\"Предприятията трябва да имат отговорност към хората с увреждания, защото те не са друго общество, а са част от нашето общество\", призова Ася Гонева.Тя призова правителството да каже поне една добра дума за комисията, разработила проектозакона за хората с увреждания. Гонева уточни, че КНСБ ще внесат своята позиция по законопроекта на 28 октомври.Българската стопанска камара също се обяви против законопроекта поради три причини. Те не се удовлетворени от структурата на органите, посочени в закона. Втората причина е, че от стопанската камара не виждат прилагане на международните актове за хората с увреждания. Последният фактор, който представиха от БСК е, че квотите за хората с увреждания идват в допълнение и ако се изпълни 14% заетост, то 7 човека от 50 души ще бъдат с увреждания.От БСК негодуват, че при неизпълнение на квотите за назначаване на хора с увреждания, глобата от 10 000 лева, би засегнала близо 35 000 предприятия с 50 души.Представителите от Българко търговско промишлената палата (БТПП) посочиха, че държавата прехвърля социалните функции върху работодателите, което било неприемливо и нередно. Те настояват да се знае какви стимули биха били предвидени за квотите и там да бъде насочен акцентът.БТПП призова самите хора с увреждания да се насочат повече върху образованието, за да бъдат по-привлекателни за работодателите.От КРИБ също се обявиха против законопроекта с аргумент, че той не дава ясни концепции и гаранции. Те подкрепиха идеята хората с увреждания да бъдат образовани, за да бъдат привлекателни за работодателите.Омбудсманът Мая Манолова изрази несъгласието си с работодателите, че индивидуалната оценка на хората с увреждания била зависима от телковите решения. Според нея със законопроекта за хората с увреждания нямало как да бъде извършена цялостна реформа, но би могло да се помогне за нея.Националният защитник посочи, че не е съгласна с мотивите на работодателските организации за квотите, защото хората с увреждания не са в тежест на обществото.Според Манолова те имат права и потенциал, както всички останали. Тя припомни, че в България има близо 700 000 души (10%) с телкови решения и това не означавало, че трябва да бъдат изключени от пазара на труда.Реформата в телка трябвало да продължи, съгласи се Манолова, добавяйки, че на хората с увреждания трябвало да се погледне по друг начин от обществото. Тя обясни, че квотите имали пожелателен характер, а не задължителен.Валери Симеонов обеща, че забележките по законопроекта ще бъдат внесени за обсъждане в Народното събрание. Когато обаче ще се случи, той не назова. Социалният министър Бисер Петков изрази удовлетворението си, че законопроектът е разгледан по време на НСТС и изтъкна достойнствата му.Утре се очаква законопроекта да влезе в Министерски съвет.\"Целта е законопроектът да бъде приет в рамките на настоящата година, а обезпечаването с паричен ресурс е предвиден за следващата година\", поясни Петков.Предвидени са две национални програми - едната да подпомага работодателите, а другата да финансира проекти за по достъпна жилищна среда и лична мобилност.Ася Гонева поясни, че в КНСБ не споделят и не подкрепят твърдението, че трябвало обезателно да се приеме Законът за личната помощ. КНСБ имала официална позиция по въпросната тема, която нямало да се промени. Личната помощ като термин трябвало да влезе във финансовата подкрепа.Мария Григорова, от КТ \"Подкрепа\" оцени законопроекта за хората с увреждания като неутрален. Според нея остават нерешени редица проблеми като достъпната среда, заетостта на хората с увреждания и всички алтернативни мерки, които не били особено ясни.\"Квотите трябва да станат работещи, защото в момента те са неработещи\", обясни Григорова. Тя уточни, че от КТ \"Подкрепя\" ще следят законопроекта между първо и второ четене, както и да не отпадне отмяната на защитата за хора с увреждания.", "date": "2018.10.16", "title": "Работодателите остават против квотите за хора с увреждания"}
{"url": "https://news.bg/int-economics/audi-plashta-800-mln-evro-globa-zaradi-dizelgeyt.html", "text": "Германският автомобилен производител \"Фолксваген\" обяви, че дъщерната им автомобилна компания \"Ауди\" се е съгласила да плати 800 млн. евро глоба, наложена от германската прокуратура, за да прекрати разследването срещу компанията за измами с отделяните вредни газове от автомобилите, съобщава \"Франс прес\".\"Ауди\" прие глобата\", наложена от разследващите за \"отклонения от регулаторните изисквания в някои дизелови двигатели и дизелови автомобили\", заяви групата в изявление, добавяйки, че \"глобата ще окаже пряко влияние върху финансовите приходи на \"Фолксваген\" за 2018 г.\"Административната процедура срещу \"Ауди\", открита заради дизеловия скандал, по този начин се закрива по правно обвързващ начин\", изтъкват от прокуратурата в Мюнхен.Тази глоба се добавя към общите разходи за глоби, обратни изкупувания и ремонти на стойност над 27 млрд. евро, които \"Фолксваген\" трябваше да плати заради скандала \"Дизелгейт\".Приходите на автомобилния гигант, чието седалище е във Волфсбург, пострадаха с още 1 млрд. евро през юни, когато той се съгласи да плати подобна глоба, наложена за нередовни автомобили от собствената му марка.\"Фолксваген\" призна през 2015 г., че е допуснал монтирането на софтуер в 11 млн. автомобила по света, които да заблуждават регулаторните органи за отделяните вредни емисии от автомобилите.Такъв софтуер позволява автомобилите да изглежда, че отговарят на изискванията за регулиране на емисиите при лабораторни условия, докато всъщност изхвърлят много пъти по-вредни газове като азотните оксиди на пътя.Разследващите преследваха \"Ауди\" заради двигателите V6 и V8, вградени в собствените им автомобили, както и в колите и моделите на \"Порше\", която също е собственост на \"Фолксваген\".Общо казусът с \"Ауди\" обхваща почти 5 млн. автомобила по света, произведени между 2004 и 2018 г.Докато разследването срещу \"Ауди\" като компания вече е приключило, други дела срещу мениджъри и ръководители от \"Фолксваген\", включително бившият главен изпълнителен директор Мартин Винтеркорн остават отворени, като обвиненията включват измама, фалшива реклама и неинформиране на инвеститорите.", "date": "2018.10.16", "title": "\"Ауди\" плаща 800 млн. евро глоба заради \"Дизелгейт\""}
{"url": "https://news.bg/world/pretarsvat-i-rezidentsiyata-na-sauditskiya-konsul-sled-9-chasovo-tarshuvane-v-konsulstvoto.html", "text": "Претърсването на саудитското консулство в Истанбул във връзка с изчезването на журналиста Джамал Кашоги е продължило 9 часа, съобщава \"Дейли сабах\".В разследването участваха саудитски и турски екипи, водени от прокуратурата на Турция.Президентът Реджеп Ердоган заяви, че претърсването на консулството в Истанбул може да продължи и днес.Разследващите екипи са напуснали сградата рано тази сутрин след 9-часово претърсване. Свидетел заяви пред \"Ройтерс\", че екип от около 10 турски следователи са напуснали консулството на Саудитска Арабия, последвани от турския прокурор.Те са взели проби, включително почва от градината в консулството, която е натоварена на автомобили, разкри представител.Саудитският екип е напуснал сградата на дипломатическата мисия след турските следователи.В понеделник турски дипломатически източник съобщи, че съвместен турско-саудитски екип ще претърси консулството, където Кашоги за последно е видян на 2 октомври.Турската полиция ще претърси и резиденцията на саудитския консул в Истанбул, информира местната медия NTV, която също отбеляза, че днес разследващите се очаква отново да претърсят консулството.Междувременно държавният секретар на САЩ Майк Помпео се срещна със саудитския крал Салман в двореца му в Рияд, за да обсъдят случая с Кашоги.\"Надявам се, че ви е удобно тук\", обърна се кралят към американския дипломат. Помпео отговори: \"Благодаря ви, че приехте визитата ми от името на президента Тръмп\".Помпео разговаря и със саудитския си колега Адел ал Джубейр. В същото време Върховният комисар на ООН по правата на човека Мишел Бачелет призова да се свали имунитетът на саудитските агенти, които се предполага, че са замесени в ликвидирането на Кашоги, информира АФП.Вчера американски медии съобщиха, че Кашоги, колумнист на \"Вашингтон пост\", който критикува саудитското кралско семейство, влезе в консулството на 2 октомври и оттогава е в неизвестност. Докато саудитските власти твърдят, че Кашоги още на същия ден е напуснал консулството, турски представители вярват, че е убит от екип от саудитски агенти в сградата на дипломатическата мисия.Според съобщения в турските и световните медии два турски официални източника твърдят, че местната полиция разполага със  на Кашоги.Появиха се информации, чеСпоред турски медии в 03,28 часа частен самолет със заподозрени саудитски агенти пристига на летище в Истанбул; 05,05 часа групата се настанява в два хотела до сградата на саудитското консулство; 12,13 часа няколко дипломатически коли пристигат в консулството, вероятно в тях са някои от саудитските агенти; 13,14 часа Кашоги влиза в сградата на консулството; 15,08 часа автомобили напускат консулството; 17,15 часа втори частен самолет със саудитски граждани каца в Истанбул; 17,33 часа годеницата на Кашоги, Хатидже Дженгиз, се вижда на охранителна камера да чака пред консулството; 18,20 часа единият от частните самолети излита от летището в Истанбул, а другият самолет излита в 21,00 часа.", "date": "2018.10.16", "title": "Претърсват и резиденцията на саудитския консул след 9-часово тършуване в консулството"}
{"url": "https://news.bg/health/organizatsii-iskat-obucheniya-za-reaktsiya-pri-sardechen-arest.html", "text": "Стартира кампания за популяризиране на оказването на първа помощ при сърдечен арест.Целта на кампанията е да се достигне и до медицинските специалисти и студентите по медицина, до хората без значение от тяхната професия и социален статус, за да може да се спаси човешки живот.\"Инициативата започва с декларация на Европейския парламент, в която ЕП призовава държавите членки да провеждат седмица на информираността за сърдечния арест и затова колко е важна намесата на човек до идването на линейка, обяви председателят на фондация \"Първите три минути\" Марияна Манушева.В Европа инициативата е започнала през 2015 г, а през 2016 и 2017 г. у нас са проведени обучения на обществени места.Според нея това трябва да стане масово, за да може и кампанията да се разпространи.В рамките на кампанията днес са предвидени обучения в два търговски центъра.\"Стартираме дискусия във връзка с това може ли всеки човек да спаси живот и какъв би бил неговия принос до идването медицински екип\", изтъкна Манушева.Според доктор Десислава Кателиева, председател на НАРСМП, член на EuSEM , в България не може да се похвалим с повече от 7% спасени животи в извън болнични условия.\"Това прави около 200 спасени живота\", поясни тя.По думите ѝ колкото по-рано се прави първата дефибрилация, толкова по-големи са шансовете на пациента за оцеляване.Тя посочи, че още през 2005 г. в Дания са въвели обучение на децата за оказване на първа помощ.Кателиева подчерта, че никъде по света спешните екипи не пристигат по-рано от 6-12 минута от постъпване на повикването, което за много от пациентите със сърдечен арест е фатално.Професор Иво Петров от Национален консултант по кардиология пък посочи, че навременното оказване на помощ е максимум до 8 минути.Според него основната причина за изоставането на България е въпросът за финансиране и конкретни нормативни актове.Петров посочи, че дори в Куба, Египет и Тунис вече имат външни дефибрилатори.Професорът е категоричен, че поставянето на такива дефибрилатори е ангажимент изцяло на държавата.По данни от предишно проучване той поясни, че при закупуването на повече от 100 апарата, цената е между 1500 и 2000 евро.\"Последните изследвания показват, че вероятността свидетел да навреди, правейки сърдечен масаж, е десет пъти по-малка, отколкото да му помогне\", подчерта проф. Миланов от Национален консултант по спешна медицина и председател на БДСМ.По думите му с автоматичните външни дефибрилатори дори и неспециалист може да окаже неспецилизирана помощ.Деница Боромова от Българския младежки червен кръст заяви, че основната цел в БЧК е превенция, информация и обучение най-вече сред децата.\"За миналата година младежкият червен кръст е достигнал до повече от 35 000 души, а през обучение са преминали повече от 3000 младежи\", изтъкна тя.", "date": "2018.10.16", "title": "Организации искат обучения за реакция при сърдечен арест"}
{"url": "https://news.bg/world/iran-se-pohvali-s-protivokorabna-raketa-s-obhvat-700-km.html", "text": "Обхватът на иранска балистична противокорабна ракета е увеличен до 700 километра, обяви високопоставен военен представител на Ислямската република, информира \"Ройтерс\".Осведомителната агенция отбелязва, че информацията излиза на фона на растящото напрежение между Иран и САЩ заради нови санкции.\"\", обяви ръководителят на въздушно-космическото звено към Революционната гвардия Амирали Хаджизадех, цитиран от местната агенция \"Фарс\".Иран заплаши да прекъсне петролните доставки в Ормузкия проток, ако Вашингтон се опита да блокира иранския износ на петрол.", "date": "2018.10.16", "title": "Иран се похвали с противокорабна ракета с обхват 700 км"}
{"url": "https://news.bg/finance/ekspert-schetovoditeli-iskat-novi-standarti-za-finansovi-otcheti.html", "text": "Специалистите от Института на дипломираните експерт-счетоводители (ИДЕС) предлага у нас да бъде създаден нов орган за експертен диалог между всички заинтересовани страни за постигането на координирани действия в сферата на счетоводната реформа.На пресконференция в БТА председателят на УС на ИДЕС Васко Райчев заяви, че в последното време у нас периодично се появяват предложения, които касаят финансовото отчитане на предприятията и независимия финансов одит. Според него обаче финансовото отчитането на предприятията и независимият одит, цялата тази среда, трябва да бъде разгледана като процес, който да има последователност.Райчев обясни, че счетоводната реформа у нас се извършва, както и в Европа - по силата на европейското законодателство \"и притискащи обстоятелства\". По думите му счетоводната реформа трябва да се движи в резултат на добре обмислен и реализиран процес, в който участват всички заинтересовани страни - министерството на финансите, бизнеса и работодателите, предприятията, държавните органи, регулатори, кредитори, академичните среди, организации и други.\"Всички, които работят с финансовата информация\", обясни Райчев.Той коментира и че нито едно предприятие не може да съществува само, то е зависимо от други обстоятелства. Самите предприятия комуникират с другите страни чрез \"езика на финансите - счетоводството\".\"Финансовото отчитане не трябва да се тиражира като административна тежест, а като начин на комуникация в света на бизнеса\", изтъкна още председателят на ИДЕС и добави, че колкото по-надеждна е тази комуникация, толкова по-пълноценен е целият процес.Това е причината от института да предлагат у нас да бъде създаден нова структура, орган, форум, където да се води експертен диалог в сферата, така че да се вземат най-правилните решения с оглед на настоящите тенденции.Зам.-председателят на УС на ИДЕС Велин Филипов от своя страна припомни, че у нас до 2007 година е съществувал Национален съвет по счетоводство, в който той е членувал. По думите му обаче този орган се е изчерпал и сега има нужда от нова форма, в която да се осъществява диалог между заинтересованите страни.Според участниците в конференцията съществува проблем около националните и международните стандарти за финансово отчитане. Международните стандарти станали много сложни за прилагане и много предприятия, които попадали извън обсега на националните стандарти, вече изнемогвали.\"Тази граница трябва да се преразгледа\", категорично заяви Райчев, допълвайки, че това може да стане само с конструктивен диалог.В тази връзка Филипов посочи, че националните стандарти за финансови отчети са приети през 2002 година и досега те са претърпели малки изменения, които всъщност не отговарят на бързоразвиващия се бизнес. Следователно стандартите трябвало да бъдат променени. Това обаче не можело да стане само от една страна, което подкрепя предложението на експерт-счетоводителите, че има нужда от нова структура, която да съгласува различните позиции в сферата.\"Разработването на стандартите не може да се извърши само от една страна - нито Министерството на финансите, нито от института. Затова има нужда от общ орган, който хем да ги разработва, хем да ги прилага и следи\", посочи той.Председателят на ИДЕС се обяви против. \"Работодателите излязоха с една инициатива, без да има никаква дискусия. Ако имаше орган, въпросът щеше да бъде много по-добре разгърнат, защото както е поставен сега, той не е продуктивен\", заяви Райчев.От Института на експерт-счетоводителите са категорични, че имат готовност да подпомогнем Министерството на финансите като основната фигура, която може да въведе и движи такава реформа.Райчев допълни и че от института още през миналата 2017 година са имали среща със представители на финансовото министерство, които са дали подкрепата си за създаването на такъв общ орган.", "date": "2018.10.16", "title": "Експерт-счетоводители искат нови стандарти за финансови отчети"}
{"url": "https://news.bg/regions/obshtina-pomorie-ima-plan-za-nov-zhilishten-kvartal.html", "text": "Община Поморие иска държавен имот за изграждане на нов жилищен квартал в града.Новият квартал ще представлява комплекс от сгради, паркинги, търговски и зелени площи, които отговарят на международните стандарти. Локацията на избрания за целта имот позволява лесна и бърза комуникация с общинския център и удобен достъп до необходимата инфраструктура.Кметът Иван Алексиев е на мнение, че изграждането на подобен квартал ще подобри стандарта на живот на гражданите на Поморие, като осигури нови жилища за много от тях. В писмо, адресирано до Министерския съвет чрез Областния управител на област Бургас, той поиска от държавата безвъзмездно да прехвърли терена на бившето Военно поделение (зад Винпрома) в полза на Общината. Имотът, който е държавна собственост, е с площ от 49 785 кв.м и е застроен с 21 масивни сгради. Намерението е да се изработи подробен устройствен план за изграждане на самостоятелни поземлени имоти, върху които ще се учреди право на строеж на лица с установени жилищни нужди, а върху някои от тях ще се построят социални жилища.Напомняме, това не е първият път, в който Община Поморие изразява желание да стане собственик на имот, който да благоустрои в полза на поморийци. В края на септември кметът на града заяви, че  с цел да се защити интересът на местните жители и да се гарантира опазването на пясъчните дюни.", "date": "2018.10.16", "title": "Община Поморие има план за нов жилищен квартал"}
{"url": "https://news.bg/crime/sadat-otlozhi-deloto-sreshtu-granicharite-ni-obvineni-ot-turtsiya.html", "text": "Районният съд в Бургас не даде ход на делото срещу четиримата граничари, обвинени за това, че са простреляли смъртоносно турски рибар-бракониер, навлязъл в български териториални води. Следващото заседание е за 09 ноември 2018 г., съобщиха от съда.По-рано сутринта Бургаският съд заседава по съдебна поръчка от I-ви Тежък наказателен съд - гр. Къркларели, Република Турция. Тя е срещу българските граждани Михаил Цонков, Живко Петков, Никола Костов и Николай Петков. Това не е съдебен процес по осъществяване на екстрадиция на българските граждани, уточниха магистратите.Четиримата са привлечени като обвиняеми от турските съдебни власти по обвинение за причиняване на смърт поради небрежност, причиняване на леко нараняване и увреждане на имущество, според действащото законодателство в Република Турция.Бургаският районен съд е предоставил тримесечен срок на четиримата да се запознаят с обвинението и да изградят защитни тези, на основание чл. 6 от Европейската конвенция за правата на човека.Припомняме, в края на 2014 г. Европейският съд за правата на човека оправдава българския граничар Михаил Цонков, от чийто пистолет е възпроизведен фаталния изстрел. От ЕСПЧ определят като недопустима жалбата на близките на загиналия бракониер.Бургаският съд се съобрази с разпоредбата на чл. 9 от Договора за правна помощ по граждански и наказателни дела, от 1976 г., между Народна Република България и Република Турция. Според документа, замолената договаряща страна изпълнява съдебната поръчка в съответствие със своето законодателство. Съгласно чл. 55 от Наказателно-процесуалния кодекс (НПК), подсъдимите лица имат право да научат за какво престъпление са привлечени в това им качество и въз основа на какви доказателства да се запознаят с делото.След днешното заседание в Бургаския районен съд ще приключи изпълнението на съдебната поръчка от турската страна.Докато съдът заседаваше, пред сградата на съдебната палата в Бургас се събраха над 200 души в подкрепа на полицаите пред съдебната палата. Омбудсманът на града Тодор Стамболиев призова държавата за подкрепа. По думите му, България трябва да наеме турски адвокат, който да защити нашите гранични служители на предстоящото дело срещу тях в турския наказателен съд.Един от участниците в митинга каза: \"Протестът се организира в подкрепа на четиримата български граничари, които преди десет години защитиха нашата родина. Тогава те защитиха нас и сега ние трябва да ги защитим\".Адвокатът на Михаил Цонков - Росен Кожухаров обясни, че съдът ще покани обвиняемите от страна на Турския наказателен съд и правораздавателни органи да обяснят обвинението от Турция.\"Единственият процесуален способ да организираме защитата на нашите клиенти е в максимална степен да съберем пълен набор от доказателства, които чрез съдебната поръчка да бъдат приложени към делото на турския съд\", каза адвокат Кожухаров.Единият от обвинените български граничари - Михаил Цонков, обясни, че усеща подкрепата на българските институции, но остават и страховете им.Междувременно в Пловдив колеги на обвинените граничари излязоха на протест в тяхна подкрепа. \"Те защитават България. Инцидентът е станал по време на служба. Това значи ли, че утре никой не трябва да извършва служебните си задължения, защото може би ще бъде потърпевш по същия начин\", запита бившият полицай Жельо Милев, един от подкрепящите ги в Пловдив колеги.Според него четиримата обвинени в Турция граничари трябва да бъдат абсолютно оневинени.Ние сме тук, за да подкрепим нашата система, нашият съд, заяви негов колега от Пловдив.Никой колега, изпълняващ служебните си задължения не бива да се чувства отхвърлен и сам, изоставен. Още повече, когато каузата му е законността, допълни Милев.Припомняме, на  български граничари се опитали да задържат турски бракониери на калкан, нарушили морската ни граница. Нарушителите на държавната граница не се подчинили и полицаите е трябвало да изпълнят инструкциите при подобни случаи и да използват служебното си оръжие.От оръжието на  е произведен изстрел, причинил смъртта на единия от рибарите. . Бракониерите не се подчинили на полицейското нареждане.На 26-ти ноември 2009 г.  изцяло Михаил Цонков.В края на 2014 г. Европейският съд за правата на човека също оправдава българския граничар. От ЕСПЧ определят като недопустима жалбата на близките на загиналия бракониер.\"Ние изключително разчитаме на коректността на българската държава в лицето на нейните институции, че правата им ще бъдат защитени в пълен обем\", подчерта адвокат Кожухаров.Към момента защитата не се наема да прогнозира може ли турският съд да поиска .Такава . Тогава лично главният прокурор Сотир Цацаров увери, че държавата ни няма да допусне това.", "date": "2018.10.16", "title": "Съдът отложи делото срещу граничарите ни, обвинени от Турция"}
{"url": "https://news.bg/world/masovi-krazhbi-na-akumulatori-ot-koli-v-gartsiya.html", "text": "Властите в Гърция предупреждават за масови кражби на акумулатори от автомобили, информира кореспондентът на БНР в южната ни съседка.Министърът по защита на гражданите Олга Геровасили, който се срещна с президента Прокопис Павлополос, заяви, че в страната са зачестили масовите кражби на акумулатори от паркирани на улиците автомобили. Вероятната причина - акумулаторите са много лесни за сваляне от колите, като в същото време има лесен достъп до пазара за автомобилни части втора ръка.Полицията препоръчва хората да паркират колите си на охраняеми места.Заради това в населените места ще бъдат увеличени полицейските патрули, така че битовата престъпност да бъде ограничена.", "date": "2018.10.16", "title": "Масови кражби на акумулатори от коли в Гърция"}
{"url": "https://news.bg/int-politics/14-iranski-granichari-otvlecheni-na-granitsata-s-pakistan.html", "text": "14 ирански граничари са били отвлечени на границата с Пакистан тази сутрин, съобщава иранската агенция ИРНА, позовавайки се на неназовано официално лице.Източникът уточнил, че военнослужещите са били отвлечени от терористи от пограничния район Лулакдан в югоизточната част на страната.Уточнява се, че похитителите са членове на неопределена терористична групировка.\"Тези 14 души бяха отвлечени около 4-5 часа сутринта в пограничния район Лулакдан\", посочи иранският представител. Те са били отвлечени в Миряве, граничния пункт между Иран и Пакистан.Седмина от тях са били членове на паравоенната доброволческа милиция \"Басидж\", петима са били редовни гранични служители и двама са били членове на Революционната гвардия.Лулакдан е малко селце в югоизточната провинция Систан и Балучестан, регион, който редовно е обект на нападения от сепаратистки екстремисти и банди за контрабанда на наркотици.", "date": "2018.10.16", "title": "14 ирански граничари отвлечени на границата с Пакистан"}
{"url": "https://news.bg/world/kndr-i-republika-koreya-provedoha-parvi-razgovori-s-oon-za-demilitarizirane-na-granitsata.html", "text": "КНДР и Република Корея проведоха първите тристранни разговори с Командването на ООН за обсъждане на начини за демилитаризиране на границата, съобщи военното министерство на Южна Корея, цитирано от \"Ройтерс\".и пътища, въпреки че САЩ са обезпокоени, че бързото разведряване може да подкопае усилията за оказване на натиск върху КНДР да изостави ядрените оръжия.Днешните разговори бяха организирани, след като през миналия месец на срещата на върха в Пхенян беше постигната договореност да преговарят с Командването на ООН, което застъпва американските сили в Южна Корея и отговоря за ситуацията в демилитаризираната зона.Срещата продължи около два часа в граничното селце Панмунждом. Тя се проведе на военно ниво с чин полковник.\"\", се казва в съобщението на южнокорейското военно министерство след разговорите. Мерките включват изтегляне на оръжията, намаляване на войниците на караулните постове и други, допълват от ведомството.Тристранният канал ще бъде използван и при бъдещи дискусии.През миналия месец Пхенян и Сеул се съгласиха да изтеглят 11 гранични поста в радиус 1 километър от демилитаризираната зона до края на годината. Този месец те започнаха да разминират няколко малки района, както и ще започнат да строят пътища във връзка с пилотен проект през април 2019 г. за изваждане останките на загинали войници по време на Корейската война. Двете страни също така ще изтеглят всички оръжия от Съвместната зона за сигурност в Панмунждом и ще намалят броя на военнослужещите там до 35. Ще се позволи на туристите свободен достъп до зоната.Южнокорейското военно министерство отбелязва, че мерките, които трябва да бъдат приети до един месец, ще трансформират границата в \"място на мир и помирение\".", "date": "2018.10.16", "title": "КНДР и Република Корея проведоха първи разговори с ООН за демилитаризиране на границата"}
{"url": "https://news.bg/regions/fandakova-prizova-stolichani-da-ne-hvarlyat-boklutsi-v-rekite.html", "text": "Столичният кмет Йорданка Фандъкова инспектира почистването на речните корита в София. Призовава столичани да пазят своя град. Почистени са 97 участъка от речните корита. Отговорността за състоянието на речните корита в столицата е на всички, както на общинските власти, така и на гражданите. \"Тук виждаме дюшеци, различни предмети. Затова молбата ми е нека все пак да знаем, че това отново е срещу нас. Ако ние изхвърляме отпадъците си в реките и деретата, при най-малкия дъжд ще се получи завиряване и ще се наводнят нашите къщи. Така че трябва да бъдем достатъчно дисциплинирани и да имаме усещането за това, че в процеса на превенция трябва да участват всички\", коментира Фандъкова пред БГНЕС.Речните корита се почистват планово и аварийно, за да не се допуска завиряване и наводнения преди зимния сезон. Тази година общината е заделила над 1,5 млн. лева от бюджета си за поддържане на коритата, като до края на сезона ще се почистят още 6 участъка.Столична община е кандидатствала в междуведомствената комисия за почистването на около 60 участъка, но всяка година се заделят средства от бюджета на общината, за да се осигури проводимостта на реките. Също така се следят и нивата на общинските язовири, обясни столичният кмет.Фандъкова допълни, че е изградена система за мониторинг и в 23 участъка са поставени датчици, което позволява бърза реакция и при кризисна ситуация. Според нея, голям проблем са продължаващите изхвърляния на отпадъци в реките и деретата, което създава предпоставки за наводнения.Столичният кмет обясни, че не може да се контролира нерегламентираното изхвърляне на отпадъци в реките и да се налагат санкции, защото общината няма как да се увеличи числеността на инспекторите, нито да поставят камери по цялото протежението на реките в града.", "date": "2018.10.16", "title": "Фандъкова призова столичани да не хвърлят боклуци в реките"}
{"url": "https://news.bg/politics/svideteli-sme-na-ednolichniya-rezhim-na-borisov-obyavi-gen-atanasov.html", "text": "Свидетели сме на едноличния режим на Бойко Борисов. Това обяви ген. Атанас Атанасов, председател на ДСБ и един от лидерите на \"Демократична България\", в сутрешния блок на БиТиВи. Във връзка с горното твърдение Атанасов изтъкна, че Борисов нарежда да се спрат някакви сделки, което означавало, че нарежда да се пуснат тези сделки. По думите му, в България очевидно има много пари, след като се раздават такива подаръци като този на Георги Гергов - 43 млн. лв. от държавния бюджет по сделка за имот, известен като \"Дупката\" във Варна.Според Атанасов по този начин премиерът и лидер на ГЕРБ си . Тя затова тази опозиция е бутафорна, уточни лидерът на ДСБ.\"Вижда се, че Борисов с чужда пита помен прави. С наши пари си купува влияние в опозицията. Борисов не обича огледалата. На 10 октомври Борисов се скара на българите, извика посланиците и между тези две събития реши да даде парите на Гергов\", коментира още ген. Атанасов.Относно реакцията след убийството на телевизионната водеща Виктория Маринова в Русе той смята, че чуждите медии са съобщили просто, че убийство на журналист може да се случи в България.", "date": "2018.10.16", "title": "Свидетели сме на едноличния режим на Борисов, обяви ген. Атанасов"}
{"url": "https://news.bg/society/vse-poveche-shofyori-smesvali-marihuana-s-metamfetamin-i-kokain.html", "text": "През последните 2 години се наблюдава ръст на комбинираната употреба на наркотици от шофьорите. Това обяви началникът на Токсикохимична лаборатория към Клиниката по спешна токсикология във Военномедицинска академия (ВМА) доц. д-р Васил Атанасов пред БНР. \"2014 г., когато започна да набира скорост акцията по тестване на шофьорите по пътищата из страната, имахме 50 до 100 проби на година. 2017 г. завършихме с близо 1000 проби, изпратени за потвърдителен лабораторен анализ, от водачи\", уточни доц. Атанасов. По думите му, обикновено в момента за нашата страна комбинацията, която е актуална, е марихуана, плюс амфетаминов тип стимуланти - на първо място метаамфетамин, а на второ място кокаин.\"Сумата от водачите, употребили марихуана, с тези с комбинирана употреба, достига 75-80% от всички изследвания. Това са общо взето хора между 18-30 години\", посочи доц. д-р Васил Атанасов. ", "date": "2018.10.16", "title": "Все повече шофьори смесвали марихуана с метамфетамин и кокаин"}
{"url": "https://news.bg/crime/sadebni-lekari-v-plovdiv-izlizat-na-protest.html", "text": "Съдебни лекари в Пловдив излизат на протест заради неизплатени от МВР възнаграждения за извънреден труд, съобщи bTV.От близо година те не са получавали своите хонорари за вещи лица и отказват да посещават местопроизшествия.По думите на един от лекарите вътрешното ведомство им дължи около 100 хил. лв. или средно по 15 хил. лв. на човек. Медикът пояснява също, че през тази година МВР са изплащали пари само за минали години.Според друга лекарка МВР ѝ дължат около 10 хил.лв., но нямала надежда тези пари да ѝ бъдат изплатени.\"Когато има тежко произшествие, все пак ходим, защото се чувстваме длъжни към обществото. Но по-леките престъпления, които са извън работното ни време, ги отказваме категорично.\", заявяват потърпевшите.Основната дейност на съдебните лекари е да подпомагат органите на правораздаването, като посещават местопроизшествия, извършват аутопсии, изготвят експертизи и преглеждат живи лица.По думите на лекарите, с Министерство на правосъдието, Следствието и Военна полиция нямат проблем с изплащането на хонорари.Един от съдебните лекари подчерта, че този проблем е на национално ниво и затова на 27 октомври ще се съберат в Пловдив, за да решат какви мерки да вземат срещу полицията.", "date": "2018.10.16", "title": "Съдебни лекари в Пловдив излизат на протест"}
{"url": "https://news.bg/world/anarhisti-napadnaha-politseyski-uchastak-v-atina-chetirima-politsai-sa-raneni.html", "text": "Властите в Гърция съобщиха, че четирима полицаи са ранени при нападение на полицейски участък с коктейли \"Молотов\" в централната част на Атина, информира АП.Полицията отбеляза, че около 30 души са участвали в атаката до площада \"Омония\". Нанесени са щети по няколко автомобила пред полицейския участък.Според гръцки медии анархисти са се опитали да убият служители на реда.Все още никой не е поел отговорност за атаката. Анархистки групи често нападат полицейски участъци и банки в гръцката столица.", "date": "2018.10.16", "title": "Анархисти нападнаха полицейски участък в Атина, четирима полицаи са ранени"}
{"url": "https://news.bg/world/sauditska-arabiya-obmislya-da-priznae-che-e-ubila-zhurnalista-kashogi.html", "text": "Саудитското правителство обмисля да признае, че изчезналият саудитски журналист Джамал Кашоги е убит в консулството в турския град Истанбул, съобщава CNBC.Кашоги, колумнист на \"Вашингтон пост\", който критикува саудитското кралско семейство, влезе в консулството на 2 октомври и оттогава е в неизвестност. Докато саудитските власти твърдят, че Кашоги още на същия ден е напуснал консулството, турски представители вярват, че е убит от екип от саудитски агенти в сградата на дипломатическата мисия.Сега се разпространява информация, че правителството на арабската държава обмисля да промени позицията си и да признае, че Кашоги е убит в консулството, но ще отрече, че престолонаследникът Мохамед бин Салман е издал нареждането или е знаел за убийството.Монархията може да обяви, че Кашоги е убит от ренегати от разузнаването по време на разпит, който се е объркал. Обсъжда се и друго обяснение.Президентът на САЩ Доналд Тръмп спекулира, че журналистът може да е убит от \"ренегати-убийци\".САЩ обмислят да наложат санкции на Рияд, ако се установи, че има роля в изчезването на Кашоги. Американският президент Доналд Тръмп заплаши страната със \"сурово наказание\". Много бизнес лидери оттеглиха участието си на международна конференция в столицата Рияд през следващата седмица.Саудитски и турски разследващи влязоха в консулството на Саудитска Арабияв Истанбул, за да изяснят Според съобщения в турските и световните медии два турски официални източника твърдят, че местната полиция разполага със  на Кашоги.Появиха се информации, чеВ неделя Според турски медии в 03,28 часа частен самолет със заподозрени саудитски агенти пристига на летище в Истанбул; 05,05 часа групата се настанява в два хотела до сградата на саудитското консулство; 12,13 часа няколко дипломатически коли пристигат в консулството, вероятно в тях са някои от саудитските агенти; 13,14 часа Кашоги влиза в сградата на консулството; 15,08 часа автомобили напускат консулството; 17,15 часа втори частен самолет със саудитски граждани каца в Истанбул; 17,33 часа годеницата на Кашоги, Хатидже Дженгиз, се вижда на охранителна камера да чака пред консулството; 18,20 часа единият от частните самолети излита от летището в Истанбул, а другият самолет излита в 21,00 часа.", "date": "2018.10.16", "title": "Саудитска Арабия обмисля да признае, че е убила журналиста Кашоги?"}
{"url": "https://news.bg/politics/naprezhenie-mezhdu-balgariya-i-makedoniya-za-spornite-momenti-v-istoriyata-ni.html", "text": "Началото на преговорите между България и Македония за спорните моменти в общата ни история дава сигнали за напрежение. Това обяви проф. Ангел Димитров, който е председател от българска страна на съвместната експертна Комисия по историческите и образователни въпроси с Македония.\"Работата ще бъде напрегната и няма да е бърза, колкото искаме, но с очаквания да постигнем резултати. Няма големи претенции от страна на колегите от Скопие, нашите забележки са в пъти повече, но има изградени позиции, които в научна дискусия не се променят лесно\", заяви историкът и бивш посланик на България в Скопие.Комисията е започнала с учебниците за основното образование.\"Тези учебници разглеждат историята от античността и средновековието. Нашите спорове бяха концентрирани върху средновековието, където се осъществява връзката на българската държава с географската територия на Македония. Подмяната е комплексна, прегледах учебниците и за гимназията и в новото време ще имаме още по-сериозни разминавания\", допълни Ангел Димитров.Според него въпреки разминаванията има и теми, по които има консенсус. Той даде пример с Договора за добросъседство между България и Македония, като заяви, че той дори вече имал отражения.", "date": "2018.10.16", "title": "Напрежение между България и Македония за спорните моменти в историята ни"}
{"url": "https://news.bg/crime/chetiri-firmi-iskat-da-pravyat-novite-lichni-karti.html", "text": "Четири фирми са кандидатите за издаването на новите лични карти. Сред тях са \"Ингруп Джемалто\", \"Веридос\", \"Обединение Мюнбауер Сървисис\" и \"Дерма Лог Консорциум\".Това стана ясно при официалното отваряне на заявленията на кандидатите по обществената поръчка за новите лични карти от специална комисия. Заявленията бяха отворени в сградата на Дирекция \"Управление на собствеността и социални дейности\" - МВР.Припомняме, новите лични карти ще излязат Те ще съдържат повече биометрични данни. С тях ще може да се пътува без виза в 169 страни.Новите документи ще са със срок от 10 г.Новите лични карти няма да са задължителни за издаване през следващата година, а старите лични карти ще важат до крайния си срок.Освен тях, МВР ще издава и документи за хора, които са осъдени или срещу които се водят дела и имат забрана да напускат страната. С тях ще може да бъде осъществяван по-лесен контрол по границите.", "date": "2018.10.16", "title": "Четири фирми искат да правят новите лични карти"}
{"url": "https://news.bg/disasters/razbi-se-voenen-samolet-na-sauditska-arabiya-vsichki-na-borda-zaginaha.html", "text": "Самолет на саудитските военновъздушни сили се е разбил по време на тренировъчен полет в северозападната част на Саудитска Арабия, при което е загинал целия екипаж.Това обяви източник от саудитското военно министерство, цитиран от държавната новинарска агенция СПА.В информацията не се посочва колко членове на екипажа са били на борда на самолета, който е бил Hawk.Провеждат се разследвания, за да се определи причината за катастрофата.", "date": "2018.10.16", "title": "Разби се военен самолет на Саудитска Арабия, всички на борда загинаха"}
{"url": "https://news.bg/world/avstraliya-obmislya-da-premesti-posolstvoto-si-v-jerusalim.html", "text": "Посланиците на 13 арабски държави проведоха среща в Канбера. Те са обезпокоени, че план на Австралия да признае Йерусалим за столица на Израел може да навреди на мирния процес, предупреди посланикът на Египет, цитиран от \"Ройтерс\".По-рано днес австралийският премиер Скот Морисън направи неочаквано съобщение, че е готов да признаят Йерусалим за столица на Израел и че е възможно Австралия да премести посолството си в свещения град.Съобщението принуди 13-те посланици да свикат среща в австралийската столица, обяви Мохамед Хайрат, посланик на Египет в Австралия.\"Постигнахме съгласие да изпратим писмо на външния министър и да изразим притеснението и загрижеността си относно съобщението\", добави той.Според него това решение може да навреди на мирния процес и ще има много негативно отражение върху отношенията между Австралия и не само арабските държави, но и много други мюсюлмански страни.Индонезия, най-голямата мюсюлманска държава в света, също предупреди, че подобно решение на Австралия може да подкопае мирния процес между Израел и палестинците.Страната насърчава Австралия и другите държави да продължат да подкрепят мирния процес и да не предприемат действия, които могат да подкопаят мирния процес и световната безопасност.Морисън обяви, че все още не е взето решение за преместване на посолството от Тел Авив в Йерусалим, но аргументите за такъв ход са \"убедителни\". По думите му въпросът не е обсъждан със ", "date": "2018.10.16", "title": "Австралия обмисля да премести посолството си в Йерусалим"}
{"url": "https://news.bg/world/mey-izpravena-pred-vot-na-nedoverie-ako-ne-se-otkazhe-ot-plana-chekars-za-brekzit.html", "text": "Правителството на премиера на Великобритания Тереза Мей трябва да се откаже от плана от \"Чекърс\" за Брекзит или евроскептичните тори заплашват да организират вот на недоверие срещу кабинета до няколко дни, пише британският вестник \"Дейли телеграф\".Кабинетът провежда среща тази сутрин заради възникналата безизходица на преговорите за Брекзит. Разговорите ще се проведат 24 часа преди Мей да отлети за Брюксел, където в сряда ще се проведе ключова среща на върха на ЕС за Брекзит.Евроскептичните депутати от Консервативната партия на Великобритания подкрепят споразумение за свободна търговия с ЕС, подобно на това между Канада и Общността.Източник от Европейската изследователска група (ЕRG) заяви пред вестника, че \"\".Източникът добави, че ако правителството не изпълни искането, те ще се заемат с въпроса.", "date": "2018.10.16", "title": "Мей изправена пред вот на недоверие, ако не се откаже от плана „Чекърс” за Брекзит "}
{"url": "https://news.bg/regions/sanktsii-za-pochti-150-000-lv-sa-nalozheni-na-firmi-za-chistene-vav-varna.html", "text": "Варненци, които живеят в два от кварталите на морската ни столица, се оплакват от проблеми със сметопочистването. В общината постъпват множество сигнали, информира БНР.Фирмата, която отговаря за почистването там, е информирала за проблеми с контейнерите и с кадрите, но тези проблеми вече са решени. Въпреки това, хората сигнализират, че боклукът им се извозва неритмично и не се почиства около контейнерите.От януари 2018 г. общо констативните протоколи за нередности са 1164. Наложените санкции са за близо 150 хил. лева.Според зам.-кмета на Варна Тодор Иванов няма драстични нарушения на договорите. Забавянето на сметоизвозването било от аварирала кола, лошо време или ремонти. Според него, нарушенията не са практика.\"Винаги, когато има сигнал от граждани, се реагира. Ние сме тези, които информираме фирмата. Нямаме случай досега, в който да се обадим и те да не реагират на момента\", каза Тодор Иванов.", "date": "2018.10.16", "title": "Санкции за почти 150 000 лв. са наложени на фирми за чистене във Варна"}
{"url": "https://news.bg/world/parvi-uikend-bez-strelba-i-ubiystva-v-nyu-jork-ot-1993-g.html", "text": "Американският град Ню Йорк регистрира първи уикенд без стрелба и убийства за последните 25 г., съобщиха от местната полиция, цитирана от Business Insider.В петък, събота и неделя не е имало стрелба в града за първи път от 1993 г.От полицията отбелязаха, че не само силите на реда, но и всички жители на града могат да се гордеят.През 2017 г. в Ню Йорк са извършени близо 300 убийства, което е отчитано за последно преди близо 70 г. 292 убийства са регистрирани в града през изминалата година в сравнение с 334 през 2016 .\"\", обяви кметът на космополитния град Бил де Блазио, имайки предвид убийствата през изминалата година.През юни вестник \"Уолстрийт джърнъл\" писа, че убийствата през 2018 г. в най-големия град в страната са се увеличили. Извършени са 147 убийства в периода 1 януари - 30 юни 2018 г. - 8% ръст в сравнение със същия период през изминалата година.", "date": "2018.10.16", "title": "Първи уикенд без стрелба и убийства в Ню Йорк от 1993 г."}
{"url": "https://news.bg/int-politics/poroshenko-razrivat-na-rusiya-s-konstantinopol-oznachava-che-ukrayna-e-na-prav-pat.html", "text": "Президентът на Украйна Петро Порошенко коментира решението на Светия синод на Руската православна църква да прекъсне отношенията с Вселенската патриаршия в Истанбул (бившия Константинопол, столица на Източната римска империя, известна още като Византия).\"Такава реакция на духовните и светските власти на Русия към стремежите на украинците и решението на Вселенската патриаршия означават, че сме на прав път\", написа Порошенко в профила си в \"Туитър\".Той отбеляза, че Руската православна църква е \"на пътя на самоизолацията и конфликта със световното православие\".Вчера Руската православна църква обяви прекъсване на евхаристийното общение с Вселенската патриаршия във връзка с нейното решение да предостави автокефалия на Украинската православна църква и да снеме анатемата върху украинския патриарх Филарет.По-късно украинският външен министър Павел Климкин нарече Руската православна църква \"разколническа\".", "date": "2018.10.16", "title": "Порошенко: Разривът на Русия с Константинопол означава, че Украйна е на прав път "}
{"url": "https://news.bg/world/shefat-na-pentagona-ima-palnata-podkrepa-na-prezidenta-na-sasht.html", "text": "На фона на спекулация, че може да бъде сменен, военният министър на САЩ Джим Матис заяви, че президентът Доналд Тръмп му е съобщил, че на \"100%\" го подкрепя, информира АП.По време на телевизионно интервю Но шефът на Пентагона съобщи, че по време на телефонен разговор Тръмп го е уверил, че е зад него. Разговорът е проведен, докато Матис е летял от Вашингтон за Виетнам. Няколко часа по-рано Джеймс Матис каза пред журналисти, че с държавния глава не са обсъждали вероятността да напусне поста.\"Никога не сме говорили за напускане на поста\", подчерта той пред репортери, придружаващи го до азиатската страна.Тръмп е изразил пълната си подкрепа за Матис и е предложил на военния министър да го сподели пред медиите.", "date": "2018.10.16", "title": "Шефът на Пентагона има пълната подкрепа на президента на САЩ"}
{"url": "https://news.bg/regions/shofyor-vozil-10-detsa-zagina-na-volana.html", "text": "Инфаркт е най-вероятната причина за смъртта на шофьор на училищен автобус. Инцидентът е станал в понеделник в Кюстендил, съобщи bTV.Докато превозва 10 деца водачът вероятно усеща, че му прилошава и натиска ръчната спирачка. Автобусът се удря в ограда в село Слокощица. В него са пътували 10 деца, които не са пострадали при инцидента. По машината няма значими материални щети.По информация на Дарик предстои аутопсия да установи ясната причина за смъртта на 54-годишния мъж. Пристигналите медици са реанимирали шофьора с надежда да го върнат към живота, обясни директорът на Спешен център-Кюстендил д-р Албена Рапатинска.Собственикът на дома, в чиято ограда е спрял автобуса, е извежда децата. Те са били в шок. Мъжът и съседа му се опитват да окажат първа помощ на шофьора. Съпругата му подава сигнал на телефон 112 и на място пристигат 2 линейки и полицейски автомобил, но мъжът почива на място.Шофьорът е проявил истинско геройство в последните секунди от живота си. Той е дръпнал ръчната спирачка и е натиснал педала на спирачката и с двата си крака, за \"да убие скоростта\" на автобуса и да спаси децата.Автобусът е превозвал деца след първата смяна на учениците от Кюстендил за Слокощица, като е влязъл в населеното място, от разклона при пътя за Ново село.По случая са назначени няколко експертизи.", "date": "2018.10.16", "title": "Шофьор, возил 10 деца, загина на волана"}
{"url": "https://news.bg/crime/dzhi-pi-grup-se-oplakvat-vinagi-sme-spazvali-zakonite-a-ni-satanizirat.html", "text": "Определени групи от хора, които имат определени интереси, ни сатанизират и ни вкарват в режим на карантина, изолират ни. Винаги сме спазвали законите в тази страна. Това твърди изпълнителният директор на най-голямата строителна компания в момента у нас \"Джи Пи Груп\" Владимир Житенски пред Нова телевизия. След разразяването на скандала около компанията, тръгнал от разследване на сайта \"Биволъ\", в което се твърди, че \"Джи Пи Груп\" са важна част от добре смазана машина за мащабна кражба на средства от европейските фондове, премиерът Бойко Борисов нареди на АПИ да не допуска компанията до конкурси за пътни проекти. Житенски обясни, че компанията сама е решила да се оттегли от спечеления търг за изграждането на тунел \"Железница\", който е част от трасето на магистрала \"Струма\". България получи европейско финансиране за магистралата и ако не изпълни последната отсечка от трасето в срок, може да изгуби всички средства, получени за магистралата през последните години.\"Ние сами се отдръпнахме от проекта за строителство на тунел \"Железница\", който е част от един голям проект за няколко милиарда. Ако ние не се отдръпнем и започнем да проявяваме некоректност към страната си, ще загубим всичките тези средства\", заяви Житенски.", "date": "2018.10.16", "title": "\"Джи Пи Груп\" се оплакват: Винаги сме спазвали законите, а ни сатанизират"}
{"url": "https://news.bg/world/pochina-saosnovatelyat-na-microsoft-pol-alan.html", "text": "Съоснователят на Microsoft Пол Алън почина на 65-годишна възраст, предаде CNBC. Смъртта му е причинена от усложнения на тежко заболяване, от което Алън е страдал - неходжкинов лимфом. Неговата сестра Джоди сподели, че той е бил \"забележителна личност във всяко отношение\".\"Докато повечето хора го познаваха като професионалист и филантроп, за нас той беше много обичан брат и чичо, и изключителен приятел. Семейството и приятелите на Пол бяха благословени да познават остроумието, топлотата, щедростта и дълбоката му грижовност\" - заяви тя.По думите й, той винаги е намирал време за приятелите и семейството си.По-рано този месец Алън съобщи, че е започнал лечение от неходжкинов лимфом - същата форма на рак, която той преодоля преди 9 години.", "date": "2018.10.16", "title": "Почина съоснователят на Microsoft Пол Алън "}
{"url": "https://news.bg/weather/oshte-edin-topal-den-zlatnata-esen-prodalzhava.html", "text": "Предстои поредният слънчев есенен ден, с температури над 20 градуса.През нощта времето се очертава предимно ясно и почти тихо. Облачността над южните райони постепенно ще се увеличи и на отделни места се очакват слаби превалявания.През деня ще бъде предимно слънчево, с разкъсана облачност. В сутрешните часове са възможни мъгли и ниска слоеста облачност на някои места в низините и около водните басейни. Вятърът ще бъде слаб до умерен, ориентиран от изток.Минималните температури в по-голямата част от страната са между 4 и 9 градуса, във Видинско - около 2. По-високи са нощните температури по Черноморието - около 16 градуса.Максималните температури са в интервала 20-25 градуса.", "date": "2018.10.16", "title": "Още един топъл ден, златната есен продължава"}
{"url": "https://news.bg/press/razsledvat-dzhi-pi-grup-i-za-prane-na-pari-ekstradirat-severin-krasimirov-spasyavat-kashtata-na-yavorov.html", "text": "Скандалът около фирмата \"Джи Пи Груп\" е сред водещите теми на вестниците във вторник.\"Освен за злоупотреби с евросредства, прокуратурата разследва физическо лице, свързано със строителната компания \"Джи Пи Груп\", и за пране на пари. Това съобщи пред Нова тв главният прокурор Сотир Цацаров. Разследването започна след сигнал на сайта \"Биволъ\" и вицепремиера Томислав Дончев. Наложен е запор върху паричен превод на 14 млн. евро от България към чужда банка. \"Едновременно с това на ДАНС са възложени други действия, които са свързани с установяването на всички механизми на финансирането на съответните европейски проекти, както и това, че всъщност парите са усвоявани от свързани лица и свързани фирми\", каза Цацаров. Позицията на фирмата: \"Джи Пи Груп\" няма запорирани никакви средства. Запор има на свързани с нас компании\". От компанията уверяват, че оказват пълно съдействие на разследващите. Заради разследването два големи проекта са върнати в начална точка. Първият - тунелът \"Железница\" на магистрала \"Струма\". Фирмата обяви още в петък, че се оттегля доброволно от него, а премиерът поиска тя да бъде извадена от проектите с държавни и европейски пари. \"Не очаквам забавяне в строителството на Железница в законовите срокове. Смятам процедурата да приключи и да има избран изпълнител, така че да стартираме така важния за нас проект\", коментира регионалният министър Петя Аврамова...\" - в. \"Сега\".\"Столичната община прекратява процедурата за избор на изпълнител за реконструкцията на релсовия път по бул. \"Цар Борис III\" поради получен отказ от класирания на първо място участник \"Джи Пи груп\" АД. Това написа кметът на София Йорданка Фандъкова в профила си във \"Фейсбук\". Съобщението идва 4 часа след като Фандъкова каза пред журналисти, че строителната фирма се е отказала да изпълни поръчката, в която беше класирана на първо място с оферта за 45.6 млн. лева. В търга \"Джи Пи груп\" участва заедно с \"РВП Илиенци\" в обединението \"Инфра 2018\". \"В най-кратки срокове ще обявим нова процедура за избор на изпълнител по Закона за обществените поръчки\", пише още кметът. По-рано днес тя каза, че процедурата все още не е приключила, като \"вероятно за изпълнител ще бъде избран класираният на второ място\". Според критериите заложени в поръчката именно по-изгодната финансова оферта е основание за класирането на участниците. Това е обединението \"София инфраструктура 2018\", в което влизат испанската фирма \"Марко Обра публика\" АД и \"Интегрирани строителни системи\", показва справка в Агенцията за обществени поръчки. Офертата на обединението е за 47.5 млн. лева, или с 1.4 млн. лева повече от класирания на първо място. От февруари 2017 г. собственик на \"Интегрирани строителни системи\" е Владимир Пилчев. Справка в Търговския регистър показва, че той участва като съдружник в \"Агрохолд инвест\" с Владимир Владимиров-Житенски - акционер в \"Джи Пи холд\" - собственик на строителната фирма. Седалището на \"Агрохолд инвест\" е на адреса на \"Джи Пи груп\" на бул. \"Черни връх\". Пилчев е и управител на дружеството Пи Ай, което притежава сградата, в която се помещава строителната група. В съобщението не се посочват мотиви за промяната на позицията на кмета за процедурата. Потърсени от \"Дневник\", от пресцентъра на общината казаха, че мотивът е по-високата оферта на \"София инфраструктура 2018\" спрямо тази на \"Инфра груп 2018\". Поръчката вече беше спирана веднъж, след като беше обявена. Тогава обаче причината беше грешка в количествените сметки, а решението дойде, след като бяха отворени техническите оферти на участниците. В петък премиерът Бойко Борисов поиска от Агенция \"Пътна инфраструктура\" да намери форми \"още днес \"Джи Пи груп\" да се извади от проектите с европейско и държавно финансиране\". Малко по-късно от фирмата съобщиха, че се отказват да бъдат строител на най-дългия в България тунел - \"Железница\", който е част от магистрала \"Струма\". В началото на миналата седмица прокуратурата обяви, че е запорирала пари и е блокирала парични преводи на стойност около 14 млн. евро на фирми и търговци около строителната фирма \"Джи Пи груп\" във връзка със сигнала на вицепремиера Томислав Дончев и сайта \"Биволъ\" за злоупотреба при разходване на евросредства. В средата на септември Софийската градска прокуратура възложи на Държавна агенция \"Национална сигурност\" (ДАНС) проверка на публикация в \"Биволъ\", във връзка с която двама журналисти - български и румънски, бяха задържани край Радомир, докато работят по разследване за корупционни практики на \"Джи Пи груп\".\" - в. \"ДНевник\".\"Процедурата за изграждането на тунел \"Железница\" ще бъде удължена. Това заяви министърът на регионалното развитие и благоустройството Петя Аврамова. \"За тунел \"Железница\" върви процедура и тя не е приключила. Има избран изпълнител и има обжалване в Комисията за защита на конкуренцията. След обявяването на отказа за сключване на договор на \"Джи Пи Груп\", се удължава процедурата за избор на изпълнител\", каза регионалният министър. Министър Аврамова допълни, че не очаква забавяне в строителството на тунела и той ще бъде завършен в законовите срокове. Регионалният министър каза, че отсечката от Кресна до Сандански на АМ \"Струма\" ще стане готова по-рано. \"Договорът е до юни месец 2019 г. Фирмата изпълнителя на този лот пое ангажимент да приключи по-рано. Имаше обжалване от хора, които са обезщетени - текат процедури за отчуждаване. До Нова година със сигурност смятам, че ще имат готовност да издадат обекта в цялостния му вид\", заяви Аврамова. Преди няколко дни премиерът Бойко Борисов възложи на Агенция \"Пътна инфраструктура\" да \"извади\" компанията от проектите с европейско финансиране заради проверката, която тече във връзка със злоупотреби с фондове. От компанията отговориха, че се отказват от строежа на тунела, който е едно от най-големите съоръжения...\" - в. \"Стандарт\".\"Джи Пи Груп\" се отказва от ремонта на трасето на трамвай №5 Това стана ясно от думите на кмета на Столична община Йорданка Фандъкова пред репортери. \"Имам информация от днес, че компанията се оттегля от спечеления конкурс за реконструкция на трамвайните релси на трамвай №5, което е по бул. \"Цар Борис III\" и ул. \"Алабин\" и предстои да се реализира следващата година. Конкурсът не е още окончателно завършен, няма сключен договор и предстои да бъде класирана най-вероятно фирмата, която е класирана на второ място\", обясни Фандъкова. \"Ние ще продължим да изпълняваме обектите от нашата програма, просто ще бъде друг изпълнителят\", уточни кметът на столицата. Фандъкова добави, че се предвижда реконструкцията на трамвайната линия да започне през пролетта на следващата година. \"Това е много тежък проект - тази трамвайна линия не е реконструирана от десетилетия. Закупуваме и нови трамваи, както направихме с реконструкцията на линията на трамвай №7\", каза още тя. По думите ѝ изпълнението на проекта на фирмата за реконструкцията на Зона 2 - ул. \"Граф Игнатиев\" ще продължи да се изпълнява, за да не остане улицата разкопана по средата. \"Увеличихме максимално контролът, така че той е и ще бъде изключително строг. При всяко неизпълнение знаете и огромните санкции, които сме заложили в договора. Моята задача е обектът да приключи с добро качество така, както се изисква по договор. В противен случай фирмата ще претърпи много сериозно санкциониране\", каза още Йорданка Фандъкова.\" - в. \"Стандарт\".Вотът на недоверие срещу правителството също е сред акцентите на всекидневниците.\"БСП внесе вот на недоверие срещу кабинета \"Борисов 3\" в сектор \"Здравеопазване\", предава БГНЕС.Това е третият вот на недоверие срещу кабинета \"Борисов 3\". Социалистите сами внесоха искането, без да провеждат консултации с другите политически формации. От столетницата проведоха редица срещи с лекарски и пациентски организации, с Националното сдружение на общинските болници, с представители на общопрактикуващи лекари, на групите от хора, засегнати, както от сегашното състояние на здравеопазването, така и от бъдещата реформа, която предлагат ГЕРБ. Днес, преди внасянето на вота, председателят на НС на БСП Корнелия Нинова, членове на ИБ на БСП и народни представители от ПГ на \"БСП за България\" се срещнаха с представители на Българския лекарски съюз в централата на партията. \"Внесохме мотивите за вота, всички сме се подписали. С този вот искаме оставката на правителството на ГЕРБ и Обединени патриоти за това, че не искат и не могат да се справят с катастрофалното състояние в сектор здравеопазване\", каза лидерът на БСП Корнелия Нинова. Първият вот на недоверие беше внесен от БСП в началото на годината на тема \"Корупция\", а вторият през юни - в сектор \"Сигурност\". И двата не успяха да минат през Народното събрание...\" - в. \"Сега\".\"Право на опозицията е да предизвика вот на недоверие. Този вот обаче няма никакъв шанс да успее. Страната ни днес не се нуждае от предсрочни избори, а от стабилност. Проблемите в здравеопазването са идентифицирани и правителството на Бойко Борисов и управляващото мнозинство в парламента работим активно по тяхното решаване, за да може здравеопазването в България да бъде на високо, европейско ниво, а парите, които отделя държавата, да стигат безпроблемно до всеки един пациент. Това коментира пред журналисти в Смолян председателят на ПГ на ГЕРБ и зам.-председател на партията Цветан Цветанов, съобщиха от пресцентъра на ГЕРБ. \"БСП не са алтернатива и това за пореден път се видя в тяхната \"визия\", където те говорят за бюджетно здравеопазване, а не за здравноосигурителни модели, какъвто всъщност е днешният дебат. От БСП бяха заявили, че с вота си ще атакуват реформата. Тази реформа обаче още се обсъжда и няма нормативни измерения. Когато окончателното предложение на здравното министерство и Министерски съвет влезе в парламента, тогава можем да сблъскаме нашите концепции\", посочи Цветанов. Той обясни, че дори и в БСП са наясно, че вотът им няма да мине, като отбеляза, че те целят дестабилизация на страната. Цветан Цветанов напомни, че именно БСП инициираха парламентът да приеме решение, с което да възложи на министър Ананиев да представи концепция за развитие на здравното осигуряване и секторните реформи в системата...\" - в. \"24 часа\".Вестниците продължават да слеят развитието по случая с убийството на Виктория Маринова.\"След като съдът в германския окръг Целе разреши екстрадирането на 21-годишния Северин Красимиров, очаква се заподозреният за убийството на журналистката Виктория Маринова да се прибере в България в сряда вечерта, съобщава БНР. Това ще стане с полет от Франкфурт, информира БНР. Съдебна охрана ще придружава Северин до София, след което отново с конвой той трябва да бъде отведен до ареста в Русе... До 72 часа Северин Красимиров ще трябва да бъде изправен пред Русенския окръжен съд, който да се произнесе по искането на прокуратурата за постоянното му задържане под стража. Докато беше в Германия, 21-годишният мъж призна, че е убил, но не и че е изнасилил Виктория. Тези признания нямат процесуална стойност по българския НПК и трябва да бъдат потвърдени и пред българските разследващи...\" - в. \"Труд\".\"Адвокат Марковски: Вместо кастрация, да се върне доживотната присъда без право на замяна Всички идеи и пожелания за химическа кастрация, посягане на човешката размножителна способност, не са приемливи. Това заяви в студиото на \"Лице в лице\" адвокатът Марин Марковски по повод предложението на \"Обединени патриоти\" за връщане на смъртното наказание и въвеждането на химическа кастрация. \"Като юрист, който знае какво може и какво не, отговарям, че това е невъзможно. Едно от условията за влизане в Европейския съюз е да няма смъртни наказания, няма как да го върнем. Не, че хората не могат да бъдат разбрани, когато някой посегне на невинен човешки живот, защото дяволът е заседнал в душата му\", каза той. \"Ако един урод влезе в детска градина и с един шмайзер убие 50 деца, той ще признае фактите и няма да лежи до живот\", посочи той проблемите на сегашната правна уредба. Адвокатът, който е защитавал много обвинени в потресаващи престъпления, призна, че е виждал \"болка в очите\" на съдии, които не могат да постановят най-тежкото наказание, само защото подсъдимият е признал вината си. По думите му така на 20-тата година става възможна замяна на наказанието, а след това - даже излизане на свобода. \"Реално може да стане това - смъртната присъда и доживотната присъда без право на замяна са нещо изключително мъчително. Понеже тази история с кастрациите не може да стане, това, което е възможно, е, при изключително тежки престъпления, да остане доживотната присъда без право на замяна. Знаете ли колко е полезно и разумно. Там настъпва разпад на личността при много от случаите. Съзнанието, което ти казва, че ти повече няма да излезеш на свобода, те кара да не бъдеш повече човек\", обясни Марковски. Според адвоката така близките на жертва на брутално убийство като това на Виктория Маринова ще са спокойни, че извършителят няма никога повече да излезе на свобода.\" - в. \"24 часа\".Спасяването на къщата на Яворов също е сред актуалните теми.\"Получих пълна подкрепа държавата да отпусне нужните средства на Столична община, за да придобие къщата на Пейо Яворов, обяви пред репортери кметът на София, цитирана от Агенция Фокус. \"Споделих моята идея с министър-председателя и с министъра на културата. Получих пълна подкрепа държавата да отпусне нужните средства. Сега съм възложила на юристите и финансистите да проверят всички процедури, така че да бъде изцяло законосъобразно и максимално изгодно за държавата и общината. Идеята е общината да може да придобие тази знакова сграда за София със средства от държавата. Самата сграда има нужда от сериозна реконструкция, така че ще има нужда и от допълнителни инвестиции. Към момента правим всичко възможно час по-скоро да изчистим процедурните възможности и да можем да придобием тази сграда по законосъобразен начин\", обясни Фандъкова. Според нея Столична община ще се справи със срока за подаване на оферти за къщата, който изтича на 16 ноември. \"Аз разчитам до утре вече да имаме всички варианти, да можем да ги обсъдим. Трябва да разгледаме и сметките\", коментира столичният кмет. \"Къщата е защитена. Тя е паметник на културата и никой нищо не може да прави там. За мен е важно там да има музей и тя да стане място за среща на поети и различни дебати. Ще направя всичко възможно това да се случи\", заяви Фандъкова. Тя коментира и ситуацията с делото за собствеността на парк \"Врана\". Дали ще бъде държавна или общинска собственост, той ще си остане публична собственост при всички решения на съда, каза Фандъкова и допълни, че Столичната община ще поиска от държавата паркът да бъде прехвърлен на Общината за управление, каквато е ситуацията с Борисовата градина, за да могат да продължат да се грижат за него.\" - в. \"Стандарт\".\"Къщата на Яворов ще бъде обществена собственост. Предстои да се реши дали собствеността ще е държавна, общински или смесена. Това коментира зам.-кметът на София Тодор Чобанов в ефира на \"Нова телевизия\". Той увери, че къщата ще остане музей. До споразумението се стигнало след разговор на кмета Йорданка Фандъкова с премиера и с министъра на културата, който се е провел веднага след като е станало ясно, че има ипотека на къщата. \"Каузата, която имаме, е по-голяма от обявената цена от 1.6 млн. лв.\", каза Чобанов и добави, че още следващата седмица ще бъде изработен механизъм за процедурата. Случаят беше коментиран и от наследници на Яворов в ефира на Би Ти Ви. \"Новината ме завари неподготвена, заради този музей всички ценни вещи напуснаха дома ни и се появи друг дом. Там са вградени детските сълзи. Изведнъж виждам, че всичко, което е съградено, рухва\", заяви Явора Стоилова, потомка на поета. Според нея този музей e бил създаден върху голяма неправда - изгонването на собственичките. Според собственика на къщата - Васил Панчев, който също беше събеседник в студиото, е имало нередности, когато е купил къщата. \"Придобих я за 600 хил. евро, имаше кредит и е платена. Разбрах, че е била използвана за ипотечен инструмент. Миналият собственик Володя Лозанов е продавал имота сам на себе си, на дружество с нестопанска цел\", съобщи той. Според Панчев предишният собственик не е бил в позиция да продава. В ефира на Би Ти Ви Лозанов коментира, че нито една съдебна инстанция, както и финансови ревизии не са установили нарушения, а дружеството е било без задължения. Днес ще бъде внесена молба за обезпечаване и спиране на публичната продажба на къщата, докато не се произнесе съдът.\" - в. \"Дневник\".", "date": "2018.10.16", "title": "Разследват „Джи Пи Груп“ и за пране на пари, екстрадират Северин Красимиров, спасяват къщата на Яворов… "}
{"url": "https://news.bg/politics/demokratichna-balgariya-poiska-spirane-na-sdelkata-s-gergov-za-varnenskiya-tsum.html", "text": "Съпредседателите на \"Демократична България\" - Христо Иванов от \"Да България\", Атанас Атанасов от ДСБ и Владислав Панев от \"Зелените\" заявиха, че обмислят да сезират Европейската комисия за спиране на сделката на община Варна за покупка на \"ЦУМ - Варна\" АД за над 43 милиона лева от Георги Гергов.Атанасов и Иванов дадоха пресконференция в морската столица.От политическата формация вече са сезирали по случая областния управител и варненската окръжна прокуратура.Ако предприетите досега действия не доведат до прекратяване на сделката, предстои за казуса да бъде информирана и Европейската комисия заради неправомерна държавна помощ.От коалицията разпространиха изявление, в което се настоява областният управител да упражни правомощията си и да върне на Общинския съвет решението за покупката на \"ЦУМ - Варна\" за ново обсъждане или да оспори законосъобразността му пред административния съд. Освен това те апелират Окръжната прокуратура да подаде протест пред административния, като оспори законосъобразността на решението на Общинския съвет и поиска спиране на предварителното му изпълнение.", "date": "2018.10.16", "title": "„Демократична България“ поиска спиране на сделката с Гергов за варненския ЦУМ"}
{"url": "https://news.bg/int-politics/tereza-mey-sdelkata-za-brekzit-e-postizhima.html", "text": "Британският премиер Тереза Мей заяви, че смята сделката с ЕС за Брекзит за постижима, въпреки затрудненията в преговорите заради граничния режим между Ирландия и Северна Иралндия, предадe Би Би Си.\"Не можем да допуснем разногласията да подкопаят възможността за сключване на добра сделка и да останем без споразумение - ситуация, която никой не желае.\" - посочи Мей в изявление пред Камарата на общините.\"Продължавам да смятам, че сделка, постигната с преговори, е най-добрият вариант за Обединеното кралство и ЕС. Продължавам да смятам, че тя е постижима.\" - увери британският премиер.Изказването й пред депутатите дойде след неуспешната визита в Брюксел на министъра по Брекзит Доминик Рааб, който не успя да постигне пробив в преговорите.Експертите се надяваха да бъде постигнат напредък в навечерието на срещата на високо равнище между лидерите на страните от ЕС, която предстои на 17 и 18 октомври.Липсата на съгласие засилва опасенията, че Лондон ще излезе от общността без споразумение, което ще доведе до правен и икономически хаос.", "date": "2018.10.16", "title": "Тереза Мей: Сделката за Брекзит е постижима "}
{"url": "https://news.bg/int-politics/tusk-brekzitat-bez-sdelka-e-po-vazmozhen-ot-kogato-i-da-bilo.html", "text": "Излизането на Великобритания от ЕС без сделка за Брекзит е по-вероятно от когато и да било, заяви председателят на Европейския съвет Доналд Туск след провала на поредния кръг от преговорите между Лондон и Брюксел, предаде Дойче веле.В обръщение на Туск, разпространено в навечерието на поредната среща на високо равнище на ЕС, се посочва, че всички страни трябва да продължат да правят необходимото, за да бъде постигнато взаимно изгодно споразумение.\"Както веднъж беше казано правилно, \"докато нещо не бъде направено, то изглежда невъзможно\". Няма да се предаваме.\" - уверява Туск.Той се е обърнал към премиера на Великобритания Тереза Мей с молба да направи обръщение към останалите 27 държави от общността.Самата Мей по-рано заяви пред долната камара на британския парламент, че сделката е постижима.В неделя стана ясно, че поредният опит на ЕС и Лондон да постигнат споразумение е завършил неуспешно заради несъгласия във връзка с пропускателния режим по британско-ирландската граница.Срещата на ЕС ще се проведе на 17 и 18 октомври.", "date": "2018.10.16", "title": "Туск: Брекзитът без сделка е по-възможен от когато и да било  "}
{"url": "https://news.bg/int-politics/kasmetat-veche-izneveryava-na-putin.html", "text": "Есента на 2018 година се оказа тежка за Владимир Путин и цялата създадена от него система на руската власт. Непопулярното повишаване на пенсионната възраст се отрази зле на рейтинга на президента. Не стихва и скандалът около руското разузнаване и неговите агенти, които биват залавяни и разобличавани по цял свят. И краят на тази история не се вижда. Руската православна църкка, в която бяха вложени толкова много пари и пропаганда, претърпя унизително поражение. И то не къде да е, а в Украйна! На този фон се случват все повече нови аварии и аварийни ситуации. Смята ли Владимир Путин, че все още е късметлия?Мистиката на авторитаризмаНа 11 октомври аварира ракетата \"Съюз\" на път за Международната космическа станция. За щастие намиращите се на борда руски и американски астронавти са живи и здрави. С това обаче свършват добрите новини. Програмата за изстрелване на ракети с космонавти на борда е прекратена до изясняването на всички причини, но загубите - финансови и като престиж - е много трудно да бъдат оценени.Проблемът обаче не е в това, че ракетата \"Съюз\" не стигна до Международната космическа станция, а падна. Техниката понякога отказва. Случва се и това. Проблемът е в политиката. Постиженията в космоса са част от мита за величието на Русия и след редица скандали успехът на поредния старт беше жизнено необходим. Както никога досега Владимир Путин има нужда от видими и ярки успехи, за да ги противопостави на редицата провали и поражения.Скандалите и пораженията са болезнени за всяка една власт. Въпреки това в развитите демокрации никой не държи отговорни политическите лидери за всичко ставащо. Демократичната политика е рационална, както и нейната идеологическа база. Лидерът е временно изпълняващ длъжността чиновник, който след изтичането на мандата напуска поста си.Авторитаризмът обаче винаги е ирационален и склонен към мистика. Как иначе да обясниш на елита и населението, защо десетилетия наред трябва да управлява именно този човек, а който се съмнява в неговите способности на ръководител върши престъпление, дори грях? Опирайки се на архаичните концепции за властта, авторитарният лидер влиза в ролята на древните царе. Те отговаряли за всичко пред висшите сили, а не пред хората. И управлявали не защото са спечелили избори, а защото такава била волята Божия, която се изразявала в благословия за всички техни действия.Обаче и в архаичната логика съществуват много архаични проблеми. Ако късметът, военните победи и богатите реколти са се възприемали като знак на благословия за съществуващата власт от страна на висшите сили, то пораженията и неуспехите водят до неприятния извод за лидера, че висшите сили вече не са на негова страна. А това вече поставя под въпрос неговото право на власт и дава повод за преразглеждане на споразумението за лоялност.Лесното свършваПоредицата от очевидни неуспехи разрушават най-важната концепция на путиновия режим - учението за постоянния късмет на Владимир Путин. Има известен резон в това да се доверяваш сляпо на този, на когото постоянно му върви. Освен това лоялното отношение към властта е изгодно в буквалния смисъл на думата и това е сериозен аргумент за мнозина.Съвсем друго нещо е да следваш безотговорно неудачника. И тук става дума не толкова за населението, колкото за политическите и икономически елити в Русия, чиито ползи от сътрудничеството с властта надвишаваха значително това, което получаваха в замяна на лоялността на обикновените граждани. Бизнесмени и чиновници на всички равнища залагаха на Путин и печелеха дълги години служба. Дали обаче те са готови и в бъдеще да засвидетелстват безусловна вярност към лидера, убеждавайки се постоянно, че той вече не е същият и сега те само губят?Късметът вече му изневеряваНа Владимир Путин му предстоят най-трудните години като президент. Той дойде на власт на вълната на големите очаквания и в началото получи колосален аванс на доверие от обществото. Много години той управляваше под ореола на същия този късмет и се ползваше с подкрепата на голяма част от населението. Сега обаче Путин навлиза в нова фаза от своята кариера, когато късметът му изневерява и всички анкети сочат сериозен спад на подкрепата за него, както и нарастващото чувство на безнадеждност в обществото.Спецификата на съвременна Русия е в това, че самó по себе си населението няма възможност да превърне разочарованието си от властта в някакви видими промени. Но политическият, икономическият и дори силовият елит на страната могат да използват падането на рейтинга на президента и растящото разочарование на хората като начало на борбата за власт. В този смисъл всеки пропаднал мост, всяка паднала ракета и всеки разобличен агент могат да станат, ако не решаващ аргумент, то последната капка, която да задвижи механизма за смяна на властта.", "date": "2018.10.16", "title": "Късметът вече изневерява на Путин"}
{"url": "https://news.bg/int-politics/sasht-vklyuchiha-hizbula-v-cherniya-spisak-na-prestapnite-organizatsii.html", "text": "САЩ включиха в списъка с транснационалните престъпни организации радикалното шиитско движение \"Хизбула\" и още четири групировки, сред които действащата в Централна Америка улична банда MS-13, предаде \"Гласът на Америка\".Според правосъдния министър и главен прокурор Джеф Сешънс, те са сред най-опасните формирования на организираната престъпност в международен мащаб.Другите три организации са картелът \"Синалоа\", мексиканската групировка \"Джалиско ново поколение\" (Cartel de Jalisco Nueva Generacion) и колумбийският наркокартел \"Кланът от залива\" (Clan del Golfo).По думите на Сешънс, организациите са били включени в списъка въз основа на информация от ФБР, службата за борба с наркотиците DEA, службата за борба с организираната престъпност и наркобизнеса OCDETF, както и от Министерството на правосъдието.В САЩ се създава специална оперативна група за борба с тези организации, която ще бъде оглавена от заместник-главния прокурор Род Розенстийн.\"Те сеят насилие и продават наркотици. Подкупват държавни служители и насаждат корупция. Те тероризират гражданите, които спазват закона.\" - посочи той.", "date": "2018.10.16", "title": "САЩ включиха „Хизбула“ в черния списък на престъпните организации  "}
{"url": "https://news.bg/world/napadatelyat-ot-kyoln-tvardyal-che-e-ot-islyamska-darzhava.html", "text": "Германската полиция не изключва възможността взимането на заложничка на жп гарата в Кьолн вчера да е било с терористични мотиви, съобщават германските медии.\"Когато влязъл в аптеката, нападателят заявил според свидетели, че е от терористичната групировка ДАЕШ (\"Ислямска държава\")\", уточниха от следствието.Похитителят беше ранен, след като полицията влезе в аптека в гарата, където той държеше заложничка. Мъжът е бил въоръжен с експлозиви, направени от газови бутилки за къмпинг и запалителни вещества.Нападателят е възпламенил коктейл \"Молотов\" в ресторант за бързо хранене и ранил 14-годишно момиче, а собственикът на ресторанта изпаднал в шок. Нападателят избягал, нахлул в аптеката и взел жена за заложничка.Спецчасти атакували аптеката след два часа преговори, простреляли нападателя и го ранили тежко. Леко ранената заложничка е освободена.", "date": "2018.10.16", "title": "Нападателят от Кьолн твърдял, че е от \"Ислямска държава\""}
{"url": "https://news.bg/crime/blasnat-na-peshehodna-pateka-v-svoge-mladezh-s-opasnost-za-zhivota.html", "text": "19-годишен младеж е бил блъснат на пешеходна пътека в Своге снощи от лек автомобил.Младежът е откаран до \"Пирогов\", като има опасност за живота му.На водача на колата е взета проба за алкохол, която е била отрицателна.Мястото на произшествието е недалеч от пътния участък, където стана , при която загинаха 20 души. ", "date": "2018.10.16", "title": "Блъснат на пешеходна пътека в Своге младеж с опасност за живота"}
{"url": "https://news.bg/politics/dzhi-pi-grup-se-opitvali-da-se-snishat-konkurentite-gi-sgotvili.html", "text": "Най-голямата строителна компания в момента у нас \"Джи Пи Груп\" се опитва да се сниши. Конкурентите ги \"сготвиха\". Това коментира Тихомир Безлов от Центъра за изследване на демокрацията пред БНР.\"Джи Пи Груп\" станаха твърде големи, изпревариха други големи компании. Големите в България са 3-4 компании. Дали колективно или някой от тези 3-4 големи, може само да подозираме. През този дълъг период, в който компанията печелеше едни от най-добрите обществени поръчки и начинът, по който се появиха документите на един консултант, в които те участваха - на мен ми се струва, че много \"случайно\" се появиха тези материали\", посочи експертът, най-вероятно имайки предвид разследването на сайта \"Биволъ\", в което се твърди, че \"Джи Пи Груп\" са част от добре \"смазана машина\" за мащабни кражби на средства от европейските фондове.Във връзка с реакцията на премиера Борисов, който настоя строителната фирма да бъде извадена от проектите с европейско и държавно финансиране, Безлов коментира, че \"Джи Пи Груп\" са станали жертва на възприетата от известно време стратегия от премиера да изрязва всякакви хора и компании, които му създават политически сътресения.Според него \"Джи Пи Груп\" не може да си позволи да изчезне от пазара, рационалната ѝ стратегия би била да стане по-малка, за да е по-малко забележима. Друга възможна стратегия е да се раздели на по-малки компании, каза той и изказа предположение, че компанията ще продължи да изпълнява поръчки, които е спечелила, но няма да участва известно време за нови поръчки. Според него е възможно и да търси някакво съдебно изчистване.\"Този модел на публичните институции, които разчистват конкуренцията, за мен е реалният проблем\", подчерта Тихомир Безлов относно конкурсите за обществени поръчки.\"След вълната, която се очаква от европейски пари за инфраструктура, следва една дупка за новия период, ако има въобще следващ такъв голям период. В момента периодът е много решаващ. Оттам вътрешната им борба стана медийна\", коментира още той. ", "date": "2018.10.16", "title": "\"Джи Пи Груп\" се опитвали да се снишат, конкурентите ги \"сготвили\""}
{"url": "https://news.bg/politics/tsatsarov-skastri-partiite-trupashti-reyting-varhu-trupa-na-viktoriya-marinova.html", "text": "\"Политически рейтинг не се прави върху трупове.\" Това заяви пред Нова телевизия главният прокурор Сотир Цацаров по повод спекулациите около По думите му спекулациите са се появили много преди обявяването на името на заподозрения за тежкото убийство в Русе.Според него това е било преднамерен сценарий, с който се е целяло да се покаже, че в България се убиват журналисти, заради тяхната разследваща дейност.Главният прокурор е категоричен, че бързото разследване и разкриване на убийството, е резултат от професионална работа и допълни, че няма как да се говори за натиск от европейските институции.Цацаров заяви още, че  за убийството, но по-конкретно се работи върху тази за спонтанно нападение.Той коментира и твърденията, че заподозреният Северин Красимир е , като обясни, че действията му по прикриването на следите след извършване на престъплението и незабавното му тръгване на за Германия, показват точно обратното.\"На този етап няма данни за заболяване\", поясни той.По отношение на , главният прокурор подчерта, че той е описал фрагментарно убийството, като отказва да говори за каквото и да било сексуално посегателство върху жертвата.\"За нас доказателствата са повече от безспорни. Иззети са следи от негови дрехи и те напълно съвпадат с ДНК-то на жертвата\", обясни Цацаров.Той допълни, че основният разпит ще се проведе след предявяване на обвиненията и връщането на заподозрения в България.Главният прокурор разясни също така, че за евентуален съучастник на Северин може да се говори, ако има доказателства за това.Той отбеляза, че изготвеният психо профил съвпадал на 90% със профила и мотивите на извършителя.Цацаров коментира и случая със строителната фирма \"Джи Пи Груп\" и сподели, че до момента е образувано досъдебно производство за , като е наложен запор на превод за 14 млн. евро от физическо лице. \"Парите са усвоявани от свързани лица\", допълни той.", "date": "2018.10.16", "title": "Цацаров скастри партиите, трупащи рейтинг върху трупа на Виктория Маринова"}
{"url": "https://news.bg/energy/pravitelstvoto-pregovarya-s-ek-za-pomosht-za-tets-maritsa-iztok-2.html", "text": "И през тази година ще се намери финансовата схема, по която ще се платят емисиите, дължими от ТЕЦ \"Марица Изток\" 2, въпреки завишената им цена. Това ще позволи на централата да продължи нормално работа и заявките към мините. Такава заявка даде енергийният министър Теменужка Петкова на среща със синдикатите вчера, след като миналата седмица тя призна по време на участието си в ресорната парламентарна комисия за проблеми при плащането на емисиите. Припомняме, Заради очакваната стабилизация през следващите две години не се очакват съкращения в Мини \"Марица Изток\", увери още Теменужка Петкова.Тя беше категорична, че няма да се стигне до закриване или спиране на ТЕЦ-а, потвърждавайки, че енергийната система на страната не може да издържи без тази голяма енергийна мощност.Правителството вече преговаря с Европейската комисия за различни мерки за спасяване на една от най-големите ни енергийни мощности.До края на ноември ще бъде налице дерогацията за енергийния гигант и тя ще бъде безсрочна. Това ще даде нужната глътка въздух, за да се търси спасение, посочи още министърът.В същото време тя изтъкна и напрежението в Европейския съюз по повод преминаването към ниско въглеродна икономика. Целта е постепенно да се достигне ниво от 32 на сто възобновяеми източници. Не само България, а и Европейския съюз не е готов за такъв рязък скок, преходът трябва да бъде плавен, заяви Теменужка Петкова.От своя страна лидерът на КНСБ Пламен Димитров настоя за спешното приемане на енергийна стратегия до 2050 година и получи уверения, че скоро тя ще бъде обсъдена със социалните партньори.Според Пламен Димитров в подхода си за спасяване на големите енергийни мощности България трябва да ползва чуждия опит и посочи този на Полша, където отделни региони от консуматори са се превърнали в производители на енергия, което е намалило напрежението върху енергийната система.В срещата с енергийния министър участваха президентът на КНСБ Пламен Димитров, президентът на КТ \"Подкрепа\" Димитър Манолов и представители на енергийните федерации, част от Конфедерацията - председателят на Федерацията на независимите синдикати на миньорите Валентин Вълчев, Георги Петров - лидер на федерацията на енергетиците, Божидар Митев от Независимата синдикална федерация на енергетиците, Наско Митев - лидер на синдикалната организация на КНСБ в Мини \"Марица Изток\".", "date": "2018.10.16", "title": "Правителството преговаря с ЕК за помощ за ТЕЦ \"Марица Изток 2\""}
{"url": "https://news.bg/world/makron-obyavi-rokadi-v-kabineta.html", "text": "Президентът на Франция Еманюел Макрон назначи своя съюзник Кристоф Кастанер на ключовия пост вътрешен министър, съобщава АП.Макрон съобщи рокади в кабинета, но другите ключови членове на правителството запазиха постовете си.52-годишният Кастанер е лидер на партията на Макрон \"Република, напред\". Преди това той беше заместник-министър по връзките с парламента.Той заменя Жерар Колон, който подаде Други четирима министри са сменени, включително на културата, земеделието и отвъдморските територии. Ключовите министри на финансите и външните работи запазиха постовете си.Представител на правителството на Макрон описа новия кабинет като \"динамичен\".Имаме имена с репутация на експерти в тяхната сфера, което ще помогне за засилване на ефективността на правителството и други, които са с по-широк профил, поясни източникът, цитиран от \"Ройтерс\".", "date": "2018.10.16", "title": "Макрон обяви рокади в кабинета"}
{"url": "https://news.bg/world/bashar-asad-obmislya-patnicheski-poleti-ot-siriya-do-krim.html", "text": "Президентът на Сирия Башар Асад обмисля планове да посети Крим през април 2019 г. и да проведе разговори за откриване на редовни пътнически полети между арабската държава и черноморския полуостров, съобщават руски медии, цитирани от \"Ройтерс\".Агенциите цитират членове на кримска делегация, която е на посещение в Сирия през тази седмица. В нея е подкрепеният от Русия премиер на Крим Сергей Аксьонов.Крим е под санкции на Запада след анексирането му от Русия през 2014 г.Русия е ключов съюзник на Асад по време на седемгодишната война в Сирия и лидерите на отцепилите се от Грузия Южна Осетия и Абхазия, които са подкрепяни от Москва, също посетиха Дамаск през тази година.", "date": "2018.10.16", "title": "Башар Асад обмисля пътнически полети от Сирия до Крим"}
{"url": "https://news.bg/world/turskata-politsiya-prostrelya-traktorist-nasochil-se-kam-izraelskoto-posolstvo.html", "text": "Турската полиция е простреляла шофьор на трактор, след като отказал да спре и катастрофирал в автомобили в централната част на Анкара, съобщава Анадолската агенция, цитирана от \"Ройтерс\".Отбелязва се, че 45-годишният шофьор, който е ранен в крака, е казал пред полицията, че е планирал да се придвижи до израелското посолство в турската столица и да протестира.Израелски представител смята, че инцидентът не е свързан с мисията на еврейската държава., поясни източникът.", "date": "2018.10.16", "title": "Турската полиция простреля тракторист, насочил се към израелското посолство"}
{"url": "https://news.bg/regions/predlagat-mesechno-parkirane-za-sobstvenitsi-v-tsentara-na-burgas.html", "text": "Поне 2841 причини за промяна в \"синята\" и в \"зелената\" зона на Бургас изтъква общественият посредник Тодор Стамболиев.Реакцията му е след писмо на Дирекция \"Местни приходи от данъци, такси и реклама\"от което става ясно, че това е броят на лицата с постоянен адрес в други населени места, които са собственици на жилищни имоти в Бургас и които попадат в обхвата на зоните с платено паркиране.Още през месец август омбудсманът е поставил въпроса за въвеждане на промяна в ,,Наредбата за условията и реда за платено и безплатно паркиране на моторни превозни средства в определени зони\", след като гражданин от Бургас с постоянен адрес в столицата сигнализирал, че не му било разрешено да закупи временен стикер, за да може да паркира автомобила си пред своето жилище, а не да заплаща за това право чрез SMS всеки ден в продължение на два месеца.Отказът на общината се основавал на Раздел IV от общинската наредба, според който издаване на разрешително за паркиране в ,,синята\" и ,,зелената\" зона на града е възможно единствено за лица с постоянен адрес точно в тези зони.Според омбудсманът този текст поставя в неудобна ситуация всеки (български или чуждестранен гражданин), който притежава жилище в Бургас, но живее и работи в друго населено място и постоянният му адрес е там. Въпреки че заплаща за жилището си всяка година данък и такса смет, няма да има право да закупи стикер за паркиране, а ще трябва да праща почасови SMS.\"Тогава почивката в бургаския му дом ще поскъпне, щом имотът попада в пределите на синя или зелена зона.\", отсича Стамболиев.Омбудсманът предлага да се въведе нов абонаментен стикер за платено паркиране за срок от един, два или три месеца, по подобие на винетките. Освен това предлага с цел предотвратяване на злоупотреби този стикер да дава право на платено паркиране само на един собственик за съответен имот с уточнението, че за всеки следващ собствен имот на същото лице, стикер за платено паркиране няма да се издава.Според Стамболиев с въвеждането на подобни временни стикери за синята и зелената зона на Бургас в Общинско предприятие \"Транспорт\" ще влязат още пари, без да се налага увеличаване на щата.Стамболиев предупреждава, че ако продължава да се отлага решаването на проблеми в общинските комисии, очакваното разширяване на \"синята\" и \"зелената\" зона в града ще доведе до задълбочаване на проблема. Разглеждането на предложението му вече е отлагано веднъж.", "date": "2018.10.16", "title": "Предлагат месечно паркиране за собственици в центъра на Бургас"}
{"url": "https://news.bg/crime/sas-spetsoperatsiya-hvanaha-trima-narkodilari-v-pernik.html", "text": "Специализираната прокуратура, ТЗ БОП и ОДМВР в Перник хванаха група наркодилъри. Трима от групата са с обвинения, а четвърти се укрива и е обявен за издирване.Те са разпространявали наркотици от началото на годината в Перник, Радомир, Брезник и Батановци. Ръководителят и двама от участниците са задържани на 12 октомври при спецоперация.При обиски и претърсвания на жилища, автомобили, складове и други помещения са намерени и иззети кокаин, амфетамини, марихуанака както и други доказателства за престъпната дейност на задържаните.Издирваният четвърти участник в групата доставял наркотиците на едро. Други двама ги разфасовали на дози и ги разпространявали. Парите от продажбите на черния пазар отчитали на ръководителя. Той заделял част от тях като оборотни средства (за покупка на нови количества наркотици), а печалбата разпределял между участниците.", "date": "2018.10.16", "title": "Със спецоперация хванаха трима наркодилъри в Перник"}
{"url": "https://news.bg/world/yunker-evrozonata-shte-se-razbuntuva-ako-byudzhetat-na-italiya-bade-odobren.html", "text": "Председателят на Европейската комисия Жан-Клод Юнкер предупреди, че еврозоната ще се \"разбунтува\", ако ЕС одобри бюджета на Италия за 2019 г., съобщават световни агенции.Преди няколко дни Юнкер предупреди, че спорното предложение за бюджета може да означава \"край на еврото\".\"\", подчерта Юнкер по-рано този месец.В понеделник италианското правителство договори бюджета, който предвижда намаляване на възрастта за пенсиониране и увеличаване на дефицита на страната.Ако приемем отклоняване от правилата на ЕС, други държави ще ни засипят с критики и обиди и ще ни обвиняват, че сме били твърде гъвкави с Италия, отбеляза Юнкер пред италиански журналисти в Брюксел.Италия планира да увеличи бюджетния дефицит с 2,4 на сто. За сравнение предишното лявоцентристко правителство предвиждаше дефицит от 0,8 на сто. Според предадения на Брюксел проектобюджет икономическият растеж ще се увеличи до 1,5 на сто от 1,2% през тази година. Безработицата ще падне до 9,8 на сто от 10,6%, което ако се потвърди, за първи път от 2012 г. ще бъде под 10%.За 2020 г. се предвижда бюджетният дефицит да е 2,1 на сто, а през 2021 г. - 1,8 на сто. Дългът ще падне до 128,1 на сто от БВП през 2020 г. от 130% през 2019 г. и 130,9% през тази година.Законопроектът също позволява италианците със стаж от 38 г. да се пенсионират през следващата година, ако са достигнали 62-годишна възраст.", "date": "2018.10.16", "title": "Юнкер: Еврозоната ще се разбунтува, ако бюджетът на Италия бъде одобрен"}
{"url": "https://news.bg/crime/katadzhii-hvanaha-sofiyanka-s-3-26-promila-alkohol.html", "text": "Задържаха 40-годишна софиянка седнала да шофира с 3.26 промила алкохол в кръвта, съобщи ОДМВР-София. Лек автомобил \"Мерцедес\" е спрян за проверка. След проверка с дрегер се оказало, че жената шофира с голямо количество алкохол в кръвта. Полицаите хванали и друг водач в нетревзно състояние. 29-годишен мъж от село Антон пък шофирал с 1.63 промила алкохол. Проверките са извършени вчера, 15 октомври. ", "date": "2018.10.16", "title": "Катаджии хванаха софиянка с 3.26 промила алкохол "}
{"url": "https://news.bg/society/s-petitsiya-iskat-bnt-da-ne-se-otkazva-ot-evroviziya.html", "text": "С петиция искат БНТ да не се отказва от Евровизия След като вчера стана ясно  в тазгодишното издание на международния песенен конкурс \"Евровизия\" поради липсата на достатъчно средства, днес в сайта Eurovision-Bulgaria.com започна петиция против отказа на БНТ да финансира българското участие.За 24 часа своята подкрепа са изразили над 4 000 души, сред които и значими лица от българския шоубизнес. Освен в петицията феновете на конкурса може да се включат и в ежегодното допитване \"Кой трябва да представи България на Евровизия?\", а високата активност в анкетата показва, че интересът към музикалното събитие продължава да е голям.По тази причина от Българския независим сайт за Евровизия призовават управителния съвет на БНТ да изпълни поетия ангажимент и да осигури участието ни в песенния конкурс, който през 2019 г. ще се проведе в Тел Авив.Като допълнителен аргумент в полза на българското участие се посочват думите на директора на БНТ Константин Каменаров при изслушването му за длъжността през 2017 г.: \"В последните години БНТ успя да наложи Евровизия като значим за България формат със силен обществен отзвук. \"Извади\" конкурентоспособни български лица, които създадоха позитивен имидж на България и получиха силна подкрепа във и извън страната. Евровизия се превърна в емблематичен формат за БНТ и й донесе позитиви в позиционирането й на медийната и обществена.\"", "date": "2018.10.16", "title": "С петиция искат БНТ да не се отказва от Евровизия"}
{"url": "https://news.bg/int-politics/naydzhal-faradzh-prizna-che-yunker-go-narekal-kopele.html", "text": "Найджъл Фарадж, който беше водещ агитатор за излизането на Великобритания от Европейския съюз (Брекзит), обяви, че председателят на Европейската комисия Жан-Клод Юнкер си сложил ръката на рамото му и го нарекъл \"копеле\", съобщават британски медии.Фарадж е направил разкритието по време на митинг в подкрепа на Брекзит под наслов \"Излизане (от ЕС) означава излизане\" в Борнемут.\"Влязох в Европейския парламент, имаше около 100 камери и там ме чакаше Юнкер. Той се приближи, сложи ръка на рамото ми и заяви: копеле. Вероятно заради това им заявих (на евродепутатите) в онази сутрин, че когато дойдох тук преди 17 години, аз ви казах, че ще започна кампания за излизането на Обединеното кралство от Европейския съюз. И вие ми се изсмяхте. Е, казах им аз, сега не се смеете, нали\", разкрил той.Фарадж уточнил, че въпросният инцидент е станал в деня след референдума за Брекзит през 2016 г., по време на извънреден дебат по темата в Европейския парламент.Бившият лидер на Британската партия за независимост също така призовал гласувалите за Брекзит 17,4 млн. гласоподаватели \"да се изправят и да се сражават отново\", след като обявил планове да \"реактивира народната армия\".Той призовал британския народ не само да се свърже със своите депутати, привърженици на оставането в ЕС, но също така с депутатите, привърженици на Брекзит, добавяйки: \"Тези депутати ще се нуждаят от вашата подкрепа, след като са подложени на огромен натиск.\"Фарадж е казал на привържениците на Брекзит да \"притискат\" депутатите си да се борят за Брекзит и \"да ги накарат да усетят топлината\".Фарадж бил приветстван с бурни аплодисменти, завършвайки речта си по следния начин: \"Ние ги бихме веднъж и ако става въпрос за това, приятели, ще ги бием пак.\"", "date": "2018.10.16", "title": "Найджъл Фарадж призна, че Юнкер го нарекъл \"копеле\""}
{"url": "https://news.bg/crime/2-godini-zatvor-za-bivsh-politsay-ukril-se-sedem-godini-v-angliya.html", "text": "Няма давност за бившия полицай, укрил се седем години от правосъдието. Пловдивският апелативен съд реши Николай Ерелийски да изтърпи ефективната си присъда от 2 години, съобщава БГНЕС.В края на август Ерелийски бе задържан с Европейска заповед за арест в Англия и върнат на българските власти. Той е .На 3 март 2011 година, ВКС потвърждава присъда от две години затвор за бившия полицай, убил човек при катастрофа в пияно състояние. Осъденият е трябвало да изплати двеста хиляди лева обезщетение на близките на загиналия. Той е признал вината си е затова е получил наказание дори под предвидения минимален размер, обясниха тогава от съда.Първоначално Ерелийски получава присъда от почти три години, но при обжалване присъдата му е намалена на две години.На 30 август 2009 година бившият служител на \"Охранителна полиция\" в Шесто РПУ след посещения в квартално заведение и дискотека, блъска с висока скорост таксиметров автомобил, а шофьорът Радостин Николов загива. Според експертизата, Ерелийски е карал с близо 120 километра в час и 1,6 промила алкохол в кръвта.", "date": "2018.10.16", "title": "2 години затвор за бивш полицай, укрил се седем години в Англия"}
{"url": "https://news.bg/health/kardiolog-se-obyavi-za-kontrol-varhu-energiynite-napitki.html", "text": "По-голяма информираност за вредата от енергийните напитки поиска д-р Рада Прокопова - началник на Кардиологичното отделение в Университетска болница \"Св. Анна\". Според нея трябва да има сериозен контрол върху енергийните напитки.Пред БНР тя каза, че все по-често се употребяват енергийни напитки от деца и възрастни. Причината да се прибягва към енергийните напитки, е че дават лъжливото усещане за възможност да се извърши повече работа за по-кратко време.В една енергийна напитка от около 300 мл има кофеин колкото една голяма чаена чаша кафе и повече.\"Кофеинът е изключително вреден, когато се приема в големи количества и начесто. 1-2 чаши кафе дневно в никакъв случай не е вреден, даже е полезен, защото кофеинът увеличава обмяната на веществата, счита се, че намалява холестерола, телесното тегло\", каза д-р Прокопова.Тя разграничи това количество кофеин от този в енергийните напитки. Кофеинът увеличава адреналина, а той е хормонът на стреса. Адреналинът има изключително негативно влияние върху сърдечно-съдовата система, смята кардиологът.\"Той увеличава вероятността от аритмии и към тахикардия при хората, които обективно са здрави, увеличава естествено и кръвното налягане. Той може да доведе и до значителна дехидратация на организма\", предупреди д-р Прокопова.В енергийните напитки има и високото съдържание на захар, което може да доведе до диабет. Напитките с различни подсладители са още по-вредни, които имат отношение както към развитие на Диабет тип II, така и са канцерогенни, категорична бе д-р Прокопиева.При продължителен прием на енергийни напитки те биха могли сериозно да увредят нервната и сърдечно-съдовата система, предупреди д-р Прокопова.Тя призова родителите да внимават и по възможност да упражняват контрол, да предупреждават децата си за вредата от енергийните напитки.Още от 2012 г. експерти на здравното министерство се опитват да регулират продажбата и консумацията на енергийните напитки, за да запазят здравето на децата. Засега обаче тези опити за регулация остават без успех.С промени в Закона за здравето правителството цели да бъде въведена забрана за продажна на енергийни напитки за лица до 18-годишна възраст, както и на територията на училища, детски градини и общежития. Освен това да бъде забранена и рекламата им, ако е насочена към деца и младежи, които всъщност са основните им консуматори. Текстовете обаче не стигат до гласуване в пленарна зала.", "date": "2018.10.16", "title": "Кардиолог се обяви за контрол върху енергийните напитки"}
{"url": "https://news.bg/politics/bsp-podgotvya-alternativen-byudzhet.html", "text": "Националният съвет на БСП обсъжда алтернативен бюджет. Това съобщават от \"Позитано\" 20, където се подготвят сметките. Припомняме, че и .В него се залагат предложения, които срещат най-висока подкрепа в страната, в съсловните организации и сред експертите. Сред мерките, които соицалистите смятат да предложат за Бюджет 2019 са мерки за стимулиране на икономиката, диференцирана ставка на ДДС за хляб и лекарства, семейно подоходно облагане и редица предложения, свързани с образованието.В Националния съвет на БСП има 18 секторни съвети и комисии, които и миналата година изготвиха алтернативен бюджет.БСП смята да внесе алтернативния бюджет в Народното събрание.", "date": "2018.10.16", "title": "БСП подготвя алтернативен бюджет "}
{"url": "https://news.bg/regions/s-22-mln-lv-pravyat-pernik-zhelano-myasto-za-zhivot.html", "text": "22 млн. лв. от Оперативна програма \"Региони в растеж\" се влагат в социална, образователна, пътна, административна инфраструктура и подобряване на градската среда в Перник. Тези средства ще го превърнат в привлекателно и желано място за живот. Това заяви днес министърът на регионалното развитие и благоустройството Петя Аврамова при своето посещение там в навечерието на празника на града.В Перник тя откри ,,Парк на предизвикателствата\" и ремонтирания мост над река Струма, които са част от общинския проект \"Подобряване на градска среда в град Перник\". Той е на стойност почти 4 млн. лв. и по него вече са реновирани над 32 000 кв. м. площи, сред които и междублоковото пространство в кв. \"Тева\". От обновената градска среда ще се възползват близо 88 хил. души, като е осигурена достъпност за инвалиди или семейства с малки деца.Новооткритият ,,Парк на предизвикателствата\" се простира на над 20 декара и включва съоръжения за отдих и игра на различни по възраст деца, зона за катерене, \"скаутска зона\", трасета за маунтинбайк и зона за логическа игра \"Търсене на философския камък\". По думите на регионалния министър тези атракциони ще направят парка прекрасно място за почивка и развлечение за всички жители и гости на града.Министърът поздрави кмета Вяра Церовска и екипа й за проявената иновативност при избора на проектите, за да превърнат Перник в модерен европейски град.По време на посещението си Аврамова съобщи и че се очаква аварийно-възстановителните работи по АМ \"Люлин\" да приключат до 22 октомври, след което ще започне ремонт на първокласния път през Владая. ", "date": "2018.10.16", "title": "С 22 млн. лв правят Перник желано място за живот"}
{"url": "https://news.bg/politics/deputatite-iskat-razchet-kak-po-visokite-danatsi-shte-se-vleyat-v-byudzheta-na-obshtinite.html", "text": "От 1 януари 2019 г. всички стари автомобили ще плащат по-висок данък с 30%, а новите автомобили с \"Евро 6\" ще плащат по-нисък данък.Това обяви пред медии шефката на бюджетната комисия Менда Стоянова, след участието си в комисията по бюджет и финанси, която се състоя в Народното събрание.Законотворците приеха промените предложения в законопроекта на ЗКПО с 13 за, 6 против и 0 въздържали се. Промените ще влязат в сила от 1 януари 2019 г.По думите й обаче това, което касае най-много хората, са промени в Закона за местните данъци и такси, както и концепцията за облагане на автомобилите. Досега автомобилите се облагаха на имуществена база, която се формираше от мощността на автомобила и неговите години. Отсега нататък автомобилите ще се облагат на екологичен компонент, който ще дава представа затова колко автомобилът замърсява въздуха и колко не, обобщи Менда Стоянова.Така ще има намаление на данъка за автомобили с \"Евро 6\". Конкретният размер на ставката ще се определи от конкретния общински съвет. От там би могло да се изчисли процентът на завишението. Увеличението нямало да надхвърли 30%, увери Менда Стоянова.На въпрос какви ще бъдат промените в данъка за имотите, Стоянова отбеляза, че много хора декларират по 2-3 жилища от различни общини и ползват облекчението за основно жилище, което е от 50%. С изменението в закона се дава основно право на общините да оглавят мерки всички, които са се опитвали да избягват досега правилното облагане на жилищата.Тя отправи забележка към МФ, че нямало финансов разчет за това как ще се отразят промените върху бюджета на общините. Философията на Закона за местните данъци и такси е, че държавата и народните представилите да определят само данъчната основа, както и един диапазон на данъчни ставки.\"Няма как да гледаме на боб и какъв ще бъде ефектът\", посочи Стоянова.Такава критика отправи и социалистът Румен Гечев в рамките на обсъжданията в комисия. Той запита какви са точните ефекти върху бюджета от предложените изменения в проектозакона. БСП обявиха, че не подкрепят промените.Социалистът Румен Гечев запита какви са точните ефекти върху бюджета от предложените изменения в проектозакона. БСП обявиха, че не подкрепят промените.От Сдружението на общините, АИКБ, БСК, БТПП и КНСБ подкрепят промените в Закона за местните данъци и такси.Синдикалистът Любен Томев подкрепи въвеждането на облагаем компонент върху данъка за превозните средства. По думите му 67% от всички автомобили са на възраст над 15 г., а над 20 годишните автомобили в страната са - 38%.\"Това е плавна и премерена стъпка в правилната посока, въпреки негативния резултат, който ще имат промени върху нискодоходните групи в България\", стана ясно от думите на Томев. Той се обяви, че подкрепя и промените в Закона за местните данъци и такси, както и премахването на служебни бележки за облагаемия доход на физическите лица.", "date": "2018.10.16", "title": "Депутатите искат разчет как по-високите данъци ще се влеят в бюджета на общините"}
{"url": "https://news.bg/world/zadanena-ulitsa-za-irlandskata-granitsa-predi-sreshtata-na-varha-na-es-za-brekzit.html", "text": "Надеждата за пробив на срещата на върха на ЕС за Брекзит в сряда избледнява заради казуса за ирландската граница, съобщават британски медии.Великобритания и ЕС се надяват да бъде постигнат напредък, за да се свика специална среща през ноември за финализиране на условията по излизането на Великобритания от Общността.Председателят на Европейския съвет Доналд Туск заяви, че сега \"няма основание за оптимизъм\" да се постигне пробив.Но премиерът на Обединеното кралство Тереза Мей отбеляза, че кабинетът й все още се надява да постигне сделка с ЕС. Мей каза на тричасова среща на правителството тази сутрин, че не може да приеме споразумение, което създава нова граница между Северна Ирландия и останала Великобритания или безсрочно оставане на Обединеното кралство в митническия съюз.Кабинетът обсъди \"механизъм\", който ще избегне безсрочно участие в митническия съюз, ако не бъде договорено търговско споразумение до края на 21-месечния преходен период. Това е така нареченият план \"мрежа за сигурност\" или backstop.Мей е спечелила подкрепата на кабинета за нейната стратегия на преговорите за Брекзит, която се отнася до това кога Лондон може да напусне митническия съюз. Според кабинета необходим е механизъм, който ясно да определи кога ще приключи \"мрежата за сигурност\".\"Мрежата за сигурност\" трябва да гарантира, че няма да има \"твърда\" граница между Северна Ирландия и Ирландия, ако не бъде сключено търговско споразумения до края на преходния период декември 2020 г. Мей предложи на ЕС цяла Великобритания да остане в митническия съюз след Брекзит, но Брюксел отбеляза, че се нуждае от повече време да разгледа предложението.Впоследствие ЕС продължи да настоява за \"мрежата за сигурност\", което означава, че Северна Ирландия ще остане в единния пазар и митническия съюз, ако не бъде сключено споразумение за свободна търговия, което се отхвърля от евроскептичните тори и от северноирландската Демократична юнионистка партия.От \"Даунинг стрийт\" 10 обявиха, че на срещата на кабинета не е имало министри, които да заплашват с оставка.Двете преговарящи страни се надяват да сключат споразумение за Брекзит, включително и по въпроса за ирландската граница, до средата на ноември, за да може да се ратифицира от страните членки и да се гласува в британския парламент.Главният преговарящ на ЕС за Брекзит Мишел Барние, който ще пътува до Люксембург за срещата, изрази надежда, че може да бъде постигнато споразумение \"през следващите седмици\".Демократичната юнионистка партия, която поддържа консерваторите на Мей в парламента, предупреди, че се подготвя да \"парализира\" дневния ред на премиера, ако подкопае позицията на Северна Ирландия на преговорите за Брекзит.Австрийският външен министър и няколко други министри от страни членки на ЕС обявиха пред Би Би Си, че значително са намалели шансовете срещата на върха в сряда да бъде \"моментът на истината\" за Брекзит.Германският канцлер Ангела Меркел заяви, че Берлин иска напускането на Великобритания през март 2019 г. да стане плавно, \"но не на всяка цена\", докато премиерът на Ирландия Лео Варадкар смята, че сделката може да бъде отложена най-късно до декември.", "date": "2018.10.16", "title": "Задънена улица за ирландската граница преди срещата на върха на ЕС за Брекзит"}
{"url": "https://news.bg/bulgaria/kostov-ruskoto-vliyanie-u-nas-e-fakt.html", "text": "Руското влияние у нас е факт, а в страната е бил разрушен българският политически консенсус за членство в НАТО и ЕС.Това заяви Иван Костов на конференция днес. Той цитира данни от изследване на неговия център за \"Анализ и управление на риска\", според което преди президентските избори също се е усетило руско доминиране.Събитието бе посветено на \"Хибридните заплахи срещу институциите\", предадоха \"Дневник\" и БНР.\"\", допълни Костов.Като грешка посочи, че България не е поискала целева помощ от своите съюзници. В резултат с българските служби не се споделя конфиденциалната информация по линия на Шенген и към тях има недоверие. За Костов липсата на доверие е обяснимо, тъй като бившият шеф на разузнаването Кирчо Киров днес открито защитава позициите на Кремъл. Сегашният състав на ръководството на ДАНС също не внушава доверие.\"\", каза още той. ", "date": "2018.10.16", "title": "Костов: Руското влияние у нас е факт"}
{"url": "https://news.bg/world/asandzh-s-chastichen-dostap-do-internet.html", "text": "Основателят на портала \"Уикилийкс\" Джулиан Асандж, който се укрива в посолството на Еквадор в Лондон, вече ще има частичен достъп до интернет, предаде \"Фокс\". Връчен му е обаче и списък с правила, които да спазва, за да може да го получи.Документът се състои от 9 страници.На Асандж се забраняват всякакви действия, които могат да бъдат счетени за намеса във вътрешните работи на други държави и да влошат отношенията им с Еквадор.Също така става ясно, че от 1 декември дипломатическата мисия спира да поема разходите му.Настоява се Асандж да чисти редовно банята си и да се грижи за котката си.Асандж от 6 месец няма достъп до интернет, което затруднява работата му. Затова бе взето решението за оттеглянето му като главен редактор на \"Уикилийкс\". Външният министър на Еквадор Хосе Валенсия потвърди статута на бежанец за Асандж по-рано този месец. Според дипломата, за да се вземе решение за бъдещата съдба на Асанж, е необходим пряк диалог между Великобритания и адвокатите на самия основател на \"Уикилийкс\".Създателят на \"Уикилийкс\" Асандж живее в посолството на Еквадор в британската столица от юни 2012 г. Той се укрива в посолството, след като шведските власти повдигнаха обвинения срещу него в сексуални престъпления. Въпреки че Стокхолм свали обвиненията, той се страхува, че Лондон може да го екстрадира в САЩ, където е издирван за разпространение на класифицирана информация за войната в Ирак.", "date": "2018.10.16", "title": "Асандж с частичен достъп до интернет"}
{"url": "https://news.bg/bulgaria/vanshno-osadi-vandalizma-sreshtu-pametnika-v-yaponiya.html", "text": "Това се казва в позиция на Външно министерство по повод на оскверняването с графити на мемориала на жертвите от атомните бомбардировки от 1945 година. Те бяха открити от властите на три места.Надписите явно са оставени от фенове на \"Локо София\". Към момента работници вече са ги почистили, но тече полицейско разследване.\"Намираме за възмутително и крайно неуместно изразяването на футболни пристрастия върху този световен паметник на културата на ЮНЕСКО в памет на жертвите на ядрените бомбардировки. Категорично осъждаме посегателството и поднасяме извинения на приятелска Япония\", се казва още в изявлението. ", "date": "2018.10.16", "title": "Външно осъди вандализма срещу паметника в Япония "}
{"url": "https://news.bg/world/pashinyan-podade-ostavka-kato-armenski-premier.html", "text": "Арменският премиер Никол Пашинян подаде оставка, предаде ТАСС. Това обяви той в телевизионно обръщение. В него също така обеща да организира честни предсрочни избори и пожела успех на партиите, които ще участват в тях.Той призна, че оставката му е формален акт, но и особено вълнуващ момент за него.Припомняме, че в началото на месеца Пашинян уволни шестима министри, а също и губернатори от партията \"Процъфтяваща Армения\" и от Арменската революционна федерация \"Дашнакцутюн\".Тогава премиерът съобщи, че ще подаде оставка непосредствено след като влязат в сила указите за уволнението на министрите и губернаторите.Той уточни, че и след това ще продължи да изпълнява задълженията си като глава на правителството, както е предвидено в конституцията.В центъра на Ереван се събраха десетки хиляди граждани, които поискаха разпускане на парламента.Преди  срещу желанието на бившия президент Серж Саркисян да остане на власт. ", "date": "2018.10.16", "title": "Пашинян подаде оставка като арменски премиер "}
