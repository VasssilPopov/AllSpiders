{"url": "https://news.bg/int-politics/sadat-blokira-zabranitelniya-spisak-na-tramp.html", "text": "Федералният съд в Хавай блокира забранителния списък на администрацията на американския президент Доналд Тръмп, предаде CNN.Това се случва ден, преди мерките да влязат в сила. Това е поредна версия на списъка, която отново е атакувана в съда. По думите на съдията, отново се стига до опити за дискриминация на милиони хора по националност. Той намира това за вредно за интересите на страната.Припомняме, че в последната версия на списъка на гражданите 8 държави се забранява да влизат в САЩ.Това стана ясно в края на септември. Към първоначалните Иран, Йемен, Либия, Сирия и Сомалия бяха добавени още три държави. Те са Венецуела, Северна Корея и Чад.Като причина се изтъкват проблеми със сигурността и слабо сътрудничество с Вашингтон.От администрацията твърдят, че няма причина за обвинения в дискриминация към мюсюлманите, тъй като списъкът не съдържа само ислямски държави. Също така мерките няма да се прилагат с еднаква строгост за всички страни в списъка. За сирийците и севернокорейците те ще важат с пълна сила. Венецуелските власти няма да бъдат допуснати. Иранците ще имат право да влизат, като студенти, например.Предишният черен списък на държавния глава също бе отменен от съда. ", "date": "2017.10.17", "title": "Съдът блокира забранителния списък на Тръмп "}
{"url": "https://news.bg/int-politics/makedoniya-ne-obmislya-predsrochni-parlamentarni-izbori.html", "text": "Не обмисляме провеждането на предсрочни парламентарни избори. Това заяви македонският премиер Зоран Заев, цитиран от МИА. Той направи това изявление на пресконференция с босненския си колега Денис Звиздич. По думите му, приоритет в момента са местните избори. След тях ще се мисли по следващите важни теми, като въпроса за името на страната, стар спор с Гърция. През ноември предстои посещение на пратеника на ООН Матю Нимиц, съобщи още Заев. Скопие все така се стреми към членство в ЕС и НАТО, декларира отново той. Припомняме, че на първия тур на вота в неделя социалдемократите на Заев постигнаха убедителна победа. На 29 октомври ще се проведе втори тур. Заев пое управлението на Македония през май или близо 6 месеца след изборите през декември 2016 г., с което се сложи край на двугодишна политическа криза, възникнала след скандал с подслушване по високите етажи на властта.В коалицията на Заев влизат и партии, които представляват етническите албанци. През април разгневени националисти щурмуваха парламента, след като за председател на парламента беше избран етнически албанец.", "date": "2017.10.17", "title": "Македония не обмисля предсрочни парламентарни избори "}
{"url": "https://news.bg/int-politics/da-se-predade-ne-e-chast-ot-stsenariya-na-katalunskoto-pravitelstvo.html", "text": "Говорителят на каталунското правителство Джорди Турул съобщи, че регионът няма да се откаже от плановете си да поиска независимост след референдума от 1 октомври, съобщават \"Ройтерс\" и други осведомителни агнеции.\"Да се предадем, не е част от сценария\", коментира Турул. Той заявява, че каталунските власти все още трябва да вземат решение относно формата на отговора си до Мадрид за това, което са решили, но отбелязва, че няма да кажат \"нищо ново от вече казаното в понеделник\". Според говорителя, испанското правителство \"затвори вратата за диалог\", след като Каталуния пожела да обсъди въпроса за своята независимост.В понеделник Пучдемон потвърди позицията си, че Каталуния е готова за диалог, но отказва да даде по-ясен отговор. Правителството в Мадрид даде на региона още три дни до четвъртък да даде разяснения дали е обявена \"независимост\" и заплашва да отнеме автономията им.Днес студенти развяват каталунският флаг \"Есталада\" по време на протест срещу задържането на лидери на две от най-големите каталунски организации, Джордан Санчес от каталунското народно събрание и Джорди Кюксарт от Омниум, които са задържани от Върховния съд на Испания в Барселона.Каталунското правителство обвини Мадрид, че е взел \"политически затворници\", а една от групите призова за мирни демонстрации. Пучдемон коментира задържането с думите: \"За съжаление отново имаме политически затворници\".Фразата припомня военната диктатура на Франко, когато каталунската култура и език системно са потискани. Тя носи емоционален резонанс в паметта на много испанци.Министърът на правосъдието Рафаел Катала коментира, че арестът на лидерите на Каталунското национално събрание и Омниум е съдебно, а не политическо решение.\"Можем да говорим за политици в затвора, но не и за политически затворници\", казва той. \"Те не са политически затворници, защото вчерашното задържане се дължи на (съмнение за) престъпление\", допълва той. \"Те са преминаха границата\", коментира Еулалия Лопес, 54-годишен офис сътрудник в Барселона. Тя коментира, че тя и колегите ѝ ще излязат по улиците, ако Мадрид продължи и поеме контрола над региона.Европейските столици и финансовите пазари гледат с тревога случвашото се. Редица компании, местят централите си извън Каталуния след референдума. Един от големите чуждестранни инвеститори в Каталуния, \"Фоксваген\" заяви, че испанският им клон \"Сеат\", отлага обявяването на името на предстоящия модел кола. \"С цялата испанска медия, фокусирана върху политиката в момента, решихме да изчакаме по-добро време\", коментира говорител на \"Сеат\"", "date": "2017.10.17", "title": "Да се предаде, не е част от сценария на каталунското правителство"}
{"url": "https://news.bg/politics/samo-dve-predlozheniya-sa-othvarleni-utochnyava-tsvetanov-za-ksns.html", "text": "Двете точки, предложени от президента, не са приети заради спорни моменти относно кой да назначава органа. Спорно е и разследването, което се предлага да има органът, защото нарушава Конституцията. Това стана ясно от думите на Цветан Цветанов, председател на ПГ на ГЕРБ след заседанието на КСНС.Цветанов се разграничи от изказване на президента относно несъответствия в решенията на предишния КСНС на тема \"Национална сигурност\", защото Министерството на финансите и Министерството на отбраната разработват схема как до 2024 г ще имаме 2% от БВП за отбрана. Той смята, че няма никакви несъответствия по изпълнението на решенията на стария КСНС и има политическа воля да се движат по приетите точки.Цветанов беше категоричен, че дебатът по двата внесени законопроекта трябва да се води в Парламента: \"Дали антикорупционният закон ще разследва, ще реши законодателят\".Цветанов подчерта, че има ясна политическа воля за борба с корупцията.Всичките предложения на президента са приети с изключение на двете точки и това е конструктивно, уточни Цветанов.", "date": "2017.10.17", "title": "Само две предложения са отхвърлени, уточнява Цветанов за КСНС"}
{"url": "https://news.bg/politics/karadaya-zagovori-za-ezik-na-omrazata-i-pri-prezidenta.html", "text": "\"Постигнато е съгласие с консенсус. Има два внесени законопроекта, по-скоро КСНС направи една обща политическа рамка, към която Народното събрание ще се придържа.\" Това заяви лидерът на ДПС Мустафа Карадайъ след КСНС.По думите му Консултативният съвет по национална сигурност е постигнал съгласие по важни теми и въпроси.\"Ние поставихме една тема на това заседание, свързана с това, което виждаме последните дни, седмици, месеци. Нашата оценка е, че демокрацията е в опасност, включително и свободата на словото и призовахме за адекватни действия на отговорните институции и политици в страната\", заяви Карадайъ.Той уточни, че тепърва ще очаква адекватни действия и по този въпрос.", "date": "2017.10.17", "title": "Карадайъ заговори за език на омразата и при президента"}
{"url": "https://news.bg/bulgaria/vremenno-zatvaryat-dunav-most-2.html", "text": "Временно спират преминаването по Дунав мост Видин - Калафат. Ограничението ще важи и за двете посоки и ще е от 13 до 14 часа в сряда, 18 октомври.Преустановяването на преминаването е неонходимо поради техническа профилактика на мостовото съоръжение. Временното спиране на трафика ще важи за всички моторни превозни средства. ", "date": "2017.10.17", "title": "Временно затварят Дунав мост 2"}
{"url": "https://news.bg/bulgaria/ministerstvo-na-kulturata-pomaga-za-remonta-na-balgarskiya-metoh-v-istanbul.html", "text": " Ремонтът на Българския Метох в Истанбул ще бъде подпомогнат от Министерство на културата. Министърът на културата Боил Банов пое ангажимента това да се реализира на среща с представители на Българската православна църковна община в Република Турция.Триетажната каменна сграда е строена в средата на 19 в. Тя е един от центровете на Българското Възраждане, като тогава в различни периоди в нея са печатани над 20 вестника и списания. Сградата е напълно възстановена, но са необходими средства за справяне с проблеми, появили се след наводнения. Покана към министър Банов за откриването на обновената българска църква \"Свети Стефан\" отправи председателят на Фондацията на православните църкви на Българската екзархия Васил Лиазе.Министър Боил Банов връчи на гостите църковна утвар, която да се използва по време на богослуженията в църквата \"Св. Стефан\". По-рано премиерът Бойко Борисов също обеща на представителите на българската църковна община, че правителството ще продължи да помага дейността им.", "date": "2017.10.17", "title": "Министерство на културата помага за ремонта на Българския Метох в Истанбул"}
{"url": "https://news.bg/politics/iskaniyata-za-ostavki-legitimirat-patriotite-kato-partiya-ubeden-siderov.html", "text": "Това каза в предаването \"Лице в лице\" по bTV лидерът на \"Атака\" и председател на ПГ на Обединените патриоти Волен Сидеров.По думите му има хора, които искат при европредседателството да няма патриоти в кабинета.\", заяви той. ", "date": "2017.10.17", "title": "Исканията за оставки легитимират патриотите като партия, убеден Сидеров"}
{"url": "https://news.bg/politics/ministerstvo-na-transporta-ne-razdava-imoti-na-nkzhi-a-ms.html", "text": "Министерство на транспорта, информационните технологии и съобщенията - МТИТС представи писмена позиция до медиите за изменения на Закона за железопътния транспорт.\"Във връзка с появили се спекулации относно изменения на Закона за железопътния транспорт (ЗЖТ) Ви информираме, че действащият Закон предвижда Националната компания \"Железопътна инфраструктура\" (НКЖИ) да управлява предоставеното ѝ имущество - публична и частна държавна собственост (чл. 9, ал. 4 от закона). С публикувания за обществено обсъждане проект на Закон за изменение и допълнение на ЗЖТ се допълва текста на чл. 9, ал. 4, като изрично се посочва, че Министерският съвет е органът, който с решение предоставя на НКЖИ държавни имоти - публична и частна държавна собственост\", съобщават от МТИТС.\"Предложеният за обществено обсъждане законопроект не съдържа абсолютно никакви текстове за \"директно прехвърляне на терени - публична държавна собственост, на железопътни предприятия, без решение на Министерския съвет\", както се твърди в публикации, цитиращи Гражданска инициатива \"За обществен и релсов транспорт\", допълват от министерството.Предложеният текст, засяга само и единствено НКЖИ, която по закон е управител на железопътната инфраструктура - публична държавна собственост, а не железопътните предприятия, счита МТИТС.\"В противовес на твърденията в публикациите, законопроектът изрично посочва, че само и единствено Министерският съвет е органът, който предоставя на НКЖИ имоти - публична и частна държавна собственост, съобщава още в становището си министерството.Предоставянето на имотите, което се извършва с решение на Министерския съвет, не е самоцелно, според МТИТС, а само за изпълнение на предмета на дейност на управителя на железопътната инфраструктура.Министерството на транспорта, информационните технологии и съобщенията - МТИТС остава открито за обсъждания по посочения законопроект, като предмет на обществено обсъждане са , а не несъществуващи текстове.МТИТС не открива текстове със съдържание, което да е идентично или близко до твърденията в публикациите.  Призовават за отговорно, професионално и ангажирано отношение към българското и европейското законодателство, в частност Закона за железопътния транспорт.", "date": "2017.10.17", "title": "Министерство на транспорта не раздава имоти на НКЖИ, а МС"}
{"url": "https://news.bg/int-politics/desetki-raneni-pri-atentat-v-turtsiya.html", "text": "Най-малко 12 души са били ранени при атентат в южната част на Турция. Бомба е била взривена във вилаета Мерсин, предадоха световните информационни агенции. Всички пострадали са полицаи.Новината е била потвърдена от властите. Взривното устройство е избухнало при преминаването на полицейския автобус край правителствена сграда. Все още никой не е поел отговорност за атаката, но подозренията падат върху забранената в страната Кюрдска работническа партия (ПКК). Започнало е разследване по случая. ", "date": "2017.10.17", "title": "Десетки ранени при атентат в Турция "}
{"url": "https://news.bg/bulgaria/ivelin-ot-smilyan-otnovo-se-izgubi.html", "text": "Ивелин Узунов от смолянското село Смилян отново е изчезнал, съобщава bTV. Сигналът, че момчето e в неизвестност е получен вчера рано следобед. Момчето се издирва.В търсенето на Ивелин участват полицията, следово куче, доброволци и близки. Издирването на младежа е в околностите на смолянското село.20-годишният Ивелин последно е видян вчера, когато е излязъл от родната си къща. Тогава младежът е казал, че ще се разходи, оставяйки и мобилният си телефон у дома. \"От вчера го търсим. Вдигнахме кучета, има много близки и доброволци. На този етап не е открит. Предстои днес да го обявим и за общо държавно издирване\", заяви директорът на полицията в Смолян старши комисар Николай Димов.Припомняме, че Ивелин изчезва за втори път. Първият път беше през май тази година, когато момчето беше в неизвестност почти десет дни и беше открит ден преди Гергьовден.Ивелин беше намерен в плевня в смолянското село Пещера с леки замръзвания по крайниците. Претърпя лечение в болницата в Смолян и се възстанови напълно.", "date": "2017.10.17", "title": "Ивелин от Смилян отново се изгуби"}
{"url": "https://news.bg/tourism/ministerstvo-na-turizma-zalichava-amazon-travel-ot-ntr.html", "text": "Стартира процедура по заличаване на \"Амазон Травел\" ЕООД от Регистъра на туроператорите и туристическите агенти, част от Националния туристически регистър - НТР. Това реши днес Експертната комисия по регистрация на туроператори и туристически агенти, която се запозна със събраните по случая материали, обсъди ги единодушно и след гласуване излезе с мотивирано предложение към министъра на туризма Николина Ангелкова.На 13 октомври (петък) туроператорът уведоми с писмо Министерство на туризма, че прекратява дейността си, като причина беше посочена \"неплатежоспособност на дружеството и невъзможност да продължи да работи\".Незабавна проверка от Министерство на туризма установи, че сайтът на Амазон Травел е неактивен.В понеделник експерти от министерството незабавно извършват проверка на два адреса, свързани с фирмата. На първия адрес установяват, че се помещава друга фирма, която няма общо с дейността на туроператора. А на втория офисът е запечатан.В Министерство на туризма са постъпили шест сигнала и жалби на граждани, в които се твърди за проблеми и некоректност от страна на Амазон Травел. Клиенти на туроператора заявяват, че са се записали и са плащали за екскурзии и почивки, които не са се осъществили. Според договорите на клиентите с туроператора, фирмата е длъжна да възстанови пълните суми на туристите при евентуално неосъществяване на пътуванията им.Съгласно Закона за туризма сигналите и жалбите са изпратени незабавно по компетентност на Комисията за защита на потребителите (КЗП).Амазон Травел е регистриран като туроператор и туристически агент от месец март 2016 г. Според регистрацията задължителната застраховка на туроператора покрива отговорността за причинени вреди вследствие на неразплащане със своите контрагенти, включително при неплатежоспособност и несъстоятелност. Туроператорът има валидна застраховка и сертификат в Националния туристически регистър, валиден до 13 април 2018 г.До окончателното решаване на казуса с Амазон Травел Министерството на туризма съветва гражданите да бъдат бдителни при избора си на оферти за почивки, предлагани от името на този туроператор.", "date": "2017.10.17", "title": "Министерство на туризма заличава \"Амазон Травел\" от НТР"}
{"url": "https://news.bg/bulgaria/dvamata-politsai-dilari-ostavat-za-postoyanno-v-aresta.html", "text": "Двамата полицаи Александър Цонев Станев и Еджевит Хюсеин Осман получиха мярка за неотклонение \"задържане под стража\".Специализираният наказателен съд заседава близо три часа и уважи искането на Специализираната прокуратура за вземане на мярка за неотклонение постоянен арест за двамата полицаи. Станев и Осман са с повдигнати обвинения за извършване на престъпления против обществения ред, разпространение на наркотични вещества и получаване на подкупи.Съдът прецени, че са налице достатъчно доказателства - разпит на анонимен свидетел, както и протоколи за разпознаване на обвиняеми лица, подкрепящи тезата на обвинението, поради което и задържа Александър Станев и Евджет Осман.Определението на съда подлежи на обжалване и протест в тридневен срок пред Апелативен специализиран наказателен съд. Ако има обжалване или протест делото е насрочено за 24 октомври от 10:00 часа", "date": "2017.10.17", "title": "Двамата полицаи-дилъри остават за постоянно в ареста"}
{"url": "https://news.bg/world/dzhihadistite-vse-po-barzo-planirat-i-izvarshvat-atentati-preduprezhdava-britanskoto-razuznavane.html", "text": "Великобритания може до дни да бъде окървавена от нов терористичен акт.За това предупреждава шефът на британското контраразузнаване МИ-Андрю Паркър, цитиран от \"Ройтерс\".Тази година в страната бяха извършени 4 терористични акта, при които загинаха 34 души. По думите на Паркър, опасността е достигнала най-високо ниво за последните 34 години. Вече атаките се планират и извършват за няколко дни, притеснен е той. Той направи това изявление на събитие в Лондон. Паркър рядко има подобни изяви, припомня агенцията. Последната му реч е от 2015 година. ", "date": "2017.10.17", "title": "Джихадистите все по-бързо планират и извършват атентати, предупреждава британското разузнаване "}
{"url": "https://news.bg/disasters/shestima-zaginali-pri-intsident-v-turska-mina.html", "text": "Най-малко шестима души са загинали при инцидент в турска мина. Има и ранени, предаде Middle East Monitor.Издирват се други миньори, блокирани при срутването. Трагедията се е разиграла в югоизточния вилает Сърмак. Мината е била затворена през 2013 година заради пропуски в сигурността. След това е работела нелегално. Един от най-тежките инциденти в турски мини е от май 2014 година. В западния град Сома са убити повече от 300 души. inata ", "date": "2017.10.17", "title": "Шестима загинали при инцидент в турска мина "}
{"url": "https://news.bg/int-economics/bogatite-stavat-vse-po-bogati-no-ne-i-donald-tramp.html", "text": "Списък с 400-те най-богати американци на \"Форбс\" показва, че печалбата на милиардера-президент Доналд Тръмп намалява с 600 милиона долара и вече е 3,1 милиарда долара.В резултат на това, от 156-то място в списъка от миналата година, пада на 248-мо.\"Форбс\" обяснява загубата на богатството му с \"труден пазар на недвижими имоти в Ню Йорк, скъпо съдебно дело и скъпа президентска кампания\". Като цяло, най-богатите американци са по-богати от миналата година.Всъщност сега е нужна рекордната сума от 2 милиарда долара, за да се влезе в списъка с най-богатите 400 американци.Списанието изчислява, че има 169 милиардери, които са твърде \"бедни\", за да се впишат, включително главният изпълнителен директор на \"Фейсбук\" Шерил Сандберг.Бил Гейтс е начело на списъка за 24-та поредна година, с нетно състояние 89 млрд. долара.Основателят на \"Амазон\", Джеф Безос е на второ място с 81.5 млрд. долара.Уорън Бъфет остава на 3-то място със състояние от 78 млрд. долара.", "date": "2017.10.17", "title": "Богатите стават все по-богати, но не и Доналд Тръмп"}
{"url": "https://news.bg/world/boeve-evakuiraha-letishteto-v-tripoli.html", "text": "Боеве на групировки в либийската столица Триполи са наложили евакуацията на международното летище Митига, предаде \"Ройтерс\".Полети са били отменени, а въздушното пространство затворено. По-късно са били възобновени заради краткотрайно затишие. Но след това отново властите са спрели работата на Митига заради нова заплаха. Мерките са се наложили, тъй като сраженията са се водили в близост до летището.Вероятно убийството на наркодилър са довели до сражения. От момента на свалянето на дългогодишния лидер Муамар Кадафи през 2011 година страната се намира във въоръжен конфликт и гражданска война.", "date": "2017.10.17", "title": "Боеве евакуираха летището в Триполи"}
{"url": "https://news.bg/world/avstriyskiyat-prezident-prizova-kurts-da-zashtitava-evropeyskite-tsennosti.html", "text": "Президентът на Австрия предупреди консервативния лидер Себастиан Курц, че следващото правителство трябва да защити европейските ценности и че внимателно ще следи развитието, информира Ройтерс.Австрийската народна партия на Курц спечели провелите се в неделя парламентарни избори, получавайки 31,5%, но не и достатъчно за мнозинство в парламента. Смята се, че консерваторите ще се коалират с националистите от Партията на свободата, тъй като именно Курц призова за прекратяване на коалиционното управление със социалдемократите. 31-годишният Курц е на път да стане най-младият лидер в Европа.За момента външният министър на Австрия не споделя какви са му плановете., остават компасът за бъдещето на Австрия, каза президентът Александър ван дер Белен по време на среща с коалиционното правителство, което ще продължи да управлява до сформирането на новия кабинет.Президентът на Австрия има предимно церемониални функции, но може да назначава и да освобождава правителства, а също може да бъде влиятелна фигура при формирането на коалиции.\"Много отблизо ще следя политическите задачи, но и кабинетните предложения\", добави Белен.Не е ясно какво означава това за потенциална коалиция между Курц и националистите, но Белен, бивш лидер на Зелената партия, е известен с резервите си към крайнодясната партия.Белен с малка преднина победи кандидата на националистите на президентските избори през миналата година.По-рано Курц обяви, че коалиционният партньор трябва да бъде проевропейски настроен.В същото време той заяви в интервю за израелския вестник Israel Hayom, че бъдещето правителство ще обяви \"нулева толерантност\" на всички антисемитски тенденции.", "date": "2017.10.17", "title": "Австрийският президент призова Курц да защитава европейските ценности"}
{"url": "https://news.bg/finance/s-kvalifitsirani-kadri-mozhe-da-uvelichim-bvp.html", "text": "Непредставянето на проекта на бюджет за 2018 година до момента и краткият срок за неговото обсъждане създават впечатление за липса на прозрачност относно проведената бюджетна процедура. Това се казва в становище на Асоциацията на индустриалния капитал в България.Кратките срокове пречат да бъдат обсъдени ефективно параметрите на държавния бюджет и подкрепените от него политики. На базата на публикуваната есенна макроикономическа прогноза за 2017 година, от АИКБ предполагат основните макроикономическите показатели, които ще бъдат заложени в макрорамката на бюджет 2018.От Асоциацията на индустриалния капитал в България смятат, че българската икономика е възможно да нарасне през 2018 година между 3.8 и 4.2 %.Прогнозираният ръст на БВП може да бъде постигнат, дори надхвърлен, ако правителството помогне да се реши въпроса с липсата на квалифицирани и производителни човешки ресурси. Планирането и ефективното изпълнение на адекватни мерки за активиране и включване в пазара на труда на неактивни и продължително безработни лица, както и облекчаване и улесняване на вноса на работна ръка от трети страни ще допринесе за насърчаване на производството и износа и за увеличаване на вътрешното потребление.На базата на есенната макроикономическа прогноза през второто тримесечие на 2017 г. БВП нараства с 3.7% спрямо същото на миналата година. Това е с 1,0% спрямо първото тримесечие на 2017 г., показват сезонно изгладените данни на националната статистика.Министерството на финансите подобри очакванията си за икономическия  през тази година до 4,0% в сравнение с прогнозата за повишение от 3,0%, направена през пролетта. За следващите 2 години се очаква ръстът на БВП да бъде в размер на 3,9%. Есенната макроикономическа прогноза на Министерството на финансите отразява по-доброто от очакваното представяне на българската икономика през първата половина на 2017 година, отчитат от АИКБ.Според  основен принос за растежа през тази година ще има вътрешното търсене (потребление и инвестиции). \"Очаква се благоприятната динамика от първото полугодие на 2017 г. да продължи до края на годината, като нарастването на частното потребление леко ще се забави\", гласи анализът на АИКБ.Работодателите очакват и Международният валутен фонд (МВФ) и Европейската комисия (ЕК) да повишат прогнозите си за икономическия растеж на България за настоящата и следващата година. Предишните им прогнози от април бяха за растеж от 2,9% за 2017 г. и 2,8% през 2018 г.Работодателите искат спешна реформа в медицинската експертиза и експертизата на работоспособността. Според тях така ще се прекрати източването на пари от НОИ чрез получаване на инвалидни пенсии от работоспособни лица.От АИКБ отбелязват, че внедряването на електронни услуги и създаването на функциониращо електронно правителство драматично закъсняват. Обхватът на електронните услуги е изключително ограничен, въпреки постоянно отделяните средства за целта. От АИКБ настояват да се свържат основните бази данни в България, така че да обменят данни.От работодателската организация предполагат, че в рамките на седмица  ще бъде обсъден в Комисиите към Тристранката и в самия Национален съвет за тристранно сътрудничество, ще мине през Министерския съвет и ще бъде внесен за обсъждане и приемане от Народното събрание.", "date": "2017.10.17", "title": "С квалифицирани кадри може да увеличим БВП "}
{"url": "https://news.bg/economics/malkiyat-i-sreden-biznes-iska-promyana-v-zakonoproekta-za-hranite.html", "text": "Сдружението \"Произведено в България - съюз на малкия и среден бизнес\" настоява за промени в законопроекта за храните.В становище от сдружението посочват, че като цяло те подкрепят проекта - текстът на проектозакона е резултат на продължителната работа на много експерти, включително и представители на браншовите организации. Представителите на бизнеса обаче посочват, че се надяват да видят в проекта и други текстове, които по-категорично да подкрепят българските производители на храни и особено в техните взаимоотношения с големите търговски вериги.Сдружението обръща внимание на проекта в частта му за законодателството в сектор \"бутилирани води\". Това внимание било належащо с оглед нарастването на производството и потреблението в сектора.Това, което притеснява родните ни производители, са призивите в заседанията на комисиите да бъдат заличени имената на българските извори от бутилираните изворни води. Според сдружението именно имената на българските извори засягат пряко националната ни идентичност. \"Ние няма да допуснем това да се случи. От монополните интереси на една или друга мултинационална компания не се определя и не зависи ползването на автентичните български изворни имена\", категорично заявяват от сдружението.Според представителите на малкия и среден бизнес у нас недоумения буди и позицията \"Раздел води\" да бъде премахнат от законопроекта. В становището си родните производители безпрецедентно застават зад твърдението си, че \"Раздел води\" задължително трябва да присъства в законопроекта, защото съгласно общностното законодателство \"водата е храна\".\"Не би следвало заради някои незадоволени корпоративни интереси този раздел да бъде премахнат от закона\", обясняват предприемачите. Според становището им от двете обществени обсъждания и десетките становища става ясно, че \"Раздел води\" е напълно прецизен и отговаря на всички изисквания и европейски стандарти. Поради това неговото приемане е важна крачка за подобряване работата на бизнес операторите, развитието на потреблението и откриването на повече възможности за нови инвестиции в сектора.", "date": "2017.10.17", "title": "Малкият и среден бизнес иска промяна в законопроекта за храните"}
{"url": "https://news.bg/world/polsha-podkrepi-turtsiya-da-se-prisaedini-kam-es.html", "text": "Полша се надява, че в крайна сметка Турция ще се присъедини към ЕС.Това заяви президентът на полската държава Анджей Дуда по време на съвместна пресконференция с турския си колега Реджеп Ердоган, информира Ройтерс.\"\", каза Дуда до Реджеп Ердоган във Варшава.Коментарът на Дуда идва два дни преди срещата на върха на ЕС, на която ще бъдат обсъдени обтегнатите отношения между Брюксел и Анкара.През уикенда германският канцлер Ангела Меркел заяви, че на срещата няма да се взема решение за прекратяване на преговорите с Турция за еврочленство.", "date": "2017.10.17", "title": "Полша подкрепи Турция да се присъедини към ЕС"}
{"url": "https://news.bg/politics/manolova-bori-taksite-chsi-za-da-dade-glatka-vazduh-za-redovite-balgari.html", "text": "Редуциране на таксите, събирани от ЧСИ-та и глътка въздух за редовите българи. На това се надява омбудсманът Мая Манолова с приемането на промените на второ четене в Гражданско-процесуалния кодекс.Пред журналисти в парламента Мая Манолова заяви, че си поставя шест цели с внасянето на промените в ГПК. Първата и най-важната е гражданите вече да не бъдат съдени без да знаят и да не научават от призовката в пощенската кутия, че вече са осъдени. Манолова посочи, че с промените се цели съразмерност между изпълнителната принуда и размерът на дълга, така че да не се случва повече за 100 лв. да ти блокират всички банкови сметки, трудовото възнаграждение, жилището, включително земеделските земи.Следващата ключова промяна е гражданинът да може да оспорва оценката на имота, който се изнася на публична продан. \"Сега имоти се продават за жълти стотинки буквално. Да можеш да платиш в рамките на съдебния процес, така че изобщо да не стигаш до частен съдебен изпълнител, да се редуцират таксите на частните съдебни изпълнители, така че за сто лева да не плащаш 1100\", посочи Манолова.По отношение на банките омбудсманът изтъкна, че с промените би трябвало гражданинът вече да може да оспори, че кредитът не е предсрочно изискуем, както и самият размер на дълга, в случай че лихвите не са такива.\"Ако бъдат направени промени това ще даде глътка въздух на редовите българи\", коментира омбудсманът. По думите й промените касаят обикновените хора, които биха си платили - стига да бъдат своевременно информирани и разбира се да не бъдат товарени с безбожно високи такси за дълговете си.Манолова констатира, че по четири от тези въпроси има удовлетворителни решения на правната комисия и визира промените в призоваването, възможността гражданинът да плати в рамките на съдебния процес, без да стига до съдебен изпълнител, както и възможността да се оспорва оценката на имота, обявен за публична продан.Според нея е възможно с настоящите промени в ГПК да не бъде решен въпроса с извънредните пълномощия на банките. Омбудсманът настоя, че е редно да бъде приет отделен Закон за частния фалит. Относно таксите събирани от частните съдебни изпълнители, омбудсманът констатира, че сега много ЧСИ-та събират няколко пъти такси в рамките на едно и също производство. Тя констатира, че по принцип таксите е трябвало да бъдат регламентирани в отделна наредба на Министерство на правосъдието.\"До тук нямаме правосъден министър, който да е финализирал успешно промяната в таксата на съдебните изпълнители\", констатира омбудсманът.Относно малките дългове, при които от 20 лв. изведнъж се оказва, че дължиш 520 лв. Манолова посочи, че ще бъде въведен таван с колко може да расте сметката, съразмерно с дълга.", "date": "2017.10.17", "title": "Манолова бори таксите \"ЧСИ\", за да даде глътка въздух за редовите българи"}
{"url": "https://news.bg/world/referendumat-v-kataluniya-e-nezakonen-reshi-konstitutsionniyat-sad.html", "text": "Конституционният съд на Испания официално отсъди, че референдумът за независимост на Каталуния е незаконен, защото приетото местно законодателство за организирането и провеждането на плебисцита е в разрез с испанската конституция, информира АП.Регионалният парламент на Каталуния прокара така наречения \"Закон за организиране на референдум за самоопределение\" в началото на септември. На 1 октомври пък беше проведен и референдумът, на който мнозинството каталунци гласуваха за независимост.По-рано най-висшата съдебна инстанция на Испания временно блокира закона, докато съдиите разглеждаха възраженията на испанското правителство.Във връзка с решението съдът отбеляза, че законът е в противоречие с националния суверенитет и \"ненарушимото единство на испанската нация\".Според съда парламентарното заседание, одобрило закона, също е било нелегитимно.Говорителят на съда отбеляза, че решението на съда е взето единодушно.Говорител на каталунското правителство обяви, че не е изненадан от съдебното решение.\"\", поясни той и добави, че Мадрид си сътрудничи със съда.", "date": "2017.10.17", "title": "Референдумът в Каталуния е незаконен, реши Конституционният съд"}
{"url": "https://news.bg/crime/nad-400-detsa-se-obyaviha-protiv-upotrebata-na-narkotitsi.html", "text": "Над 400 деца от София, Дупница, Тетевен и Благоевград се включиха в инициатива против употребата на наркотици.Инициативата носи името \"Red Ribbon\" и е организирана от Агенция \"Митници\" и Департамента за борба с наркотиците на САЩ в памет на Енрике Камарена, агент на ДЕА, отвлечен и зверски убит от мексикански наркотрафиканти.Мото на инициативата е \"Гордей се, че не употребяваш наркотици\" (\"Proud To Be Drug Free\"). Тя се проведе в зала \"Заминаващи\" на Летище \"София\".\"Употребата на всяко едно наркотично вещество води до зависимост, която обърква вашия живот и този на близките ви.\" Това заяви началникът на отдел \"Борба с наркотрафика\" на Митница \"Аерогара София\" Стефан Бакалов.От своя страна заместник-посланикът на САЩ у нас Андрю МакКлиърн благодари на Агенция \"Митници\" и служителите на ДЕА за организирането на събитието. \"Това е осмото поред годишно събитие и ние дълбоко оценяваме упоритата работа на г-н Стефан Бакалов и неговия екип от професионалисти всяка година\", подчерта МакКлиърн. Той също така се обърна към децата, участващи в инициативата, с думите: \"Да изберете живот без наркотици, е едно от най-важните неща, които можете да направите, за да имате щастливо, здравословно и успешно бъдеще. Когато стоите далеч от наркотиците, светът е открит за вас и ви предлага неограничени възможности. Обратното също е вярно: ако употребявате наркотици, имате малко възможности и малко свобода, защото наркозависимостта ви контролира. Моля, запомнете, че наркотиците ви отнемат свободата\".Ръководителят на офиса на ДЕА в България Едуард Кофи също взе участие във форума. Той обясни на подрастващите, че в днешно време на пазара има много опасни наркотици, които целят единствено да пристрастят хората, за да могат наркопласьорите да забогатеят на техен гръб.По време на инициативата служителите на Агенция \"Митници\" демонстрираха пред учениците как специално обучените им кучета Епси, Диана и Нерон откриват наркотици. С гонка, сирени и специални автомобили митничарите от отдела за \"Борба с наркотрафика\" разиграха пред тийнейджърите задържане на наркотрафиканти.", "date": "2017.10.17", "title": "Над 400 деца се обявиха против употребата на наркотици"}
{"url": "https://news.bg/crime/razbiha-grupa-prevezhdala-migranti-ot-turtsiya-prez-dunav.html", "text": "Задържани са 8 лица на територията на Перник, Видин и София, четирима са сирийски граждани, като единият от тях е с хуманитарен статут. Извършени са осем претърсвания и осем обиска на лица. Намерени са 2 пистолета - боен плюс газов, преправен на боен.Намерени са и наркотици. Групата е извършвала пълно обслужване от граница до граница. Мигрантите са посрещани на турската граница, транспортирани са до Бургас, след това до София, където са преспивали в \"Модерно предградие\", от там са транспортирани до Видин и напускат границата през река Дунав.Административният ръководител на Спецпрокуратурата Иван Гешев определи групата като една от една от най-сериозните, които се занимават с такава дейност.По нея се работи от септември месец. Това е вторият случай, за който разказаха на извънреден брифинг в прокуратурата.Досъдебното производство е под надзора на Специализираната прокуратура, работи се съвместно със СДВР и ДАНС.", "date": "2017.10.17", "title": "Разбиха група, превеждала мигранти от Турция през Дунав"}
{"url": "https://news.bg/world/3-250-dushi-ubiti-pri-bitkata-za-rakka.html", "text": "3 250 души са загинали при четиримесечната битка за сирийския град Ракка. Това съобщи Сирийският център за наблюдение на човешките права, цитиран от АФП.По-рано днес подкрепяните от САЩ сили съобщиха, че окончателно са превзели града.Според центъра най-малко 3 250 души са загинали в Ракка, от които повече от 1/3 от тях са цивилни.Центърът допълва, че най-малко 1 130 цивилни са сред загиналите от началото на операцията през юни. Други стотици са изчезнали и може да са погребани живи под домовете си при бомбардировките и артилерийския обстрел.", "date": "2017.10.17", "title": "3 250 души убити при битката за Ракка"}
{"url": "https://news.bg/health/spetsialisti-izsledvaha-za-diabet-zhelaeshti-v-sofiya.html", "text": "В София се проведе инициативата \"Заедно за превенция на диабета\". Специалисти преглеждаха безплатно десетки пациенти в градинката пред УМБАЛ \"Царица Йоанна-ИСУЛ\" в София.Като превенция на диабета специалистите изследваха нивата на кръвна захар, кръвно налягане, измерваха теглото и обиколка на талията на всички желаещи.Организатор на събитието е Българска диабетна асоциация и с подкрепата на Зона Фарма. Целта е да осигури актуална, обективна и изчерпателна информация за профилактиката и превенцията на метаболитния синдром, който е основен рисков фактор за развитието на диабет тип 2 и сърдечносъдови заболявания.Статистиката в България показва неблагоприятни резултати - 20% от населението страда от затлъстяване, а 60% от българите са с наднормено тегло.Хората с наднормено тегло са потенциална рискова група за развитието на преддиабет и диабет и оттам съответно на сърдечносъдови заболявания.Диабетът се превръща в световна пандемия. Това заяви проф. д-р Ивона Даскалова, началник на Клиника по ендокринология и болести на обмяната във ВМА и председател на УС на Българска диабетна асоциация.\"Ако през 2013 г. пациентите, страдащи от заболяването, са били 375 млн., то през 2030 г. броят им ще надхвърли 576 млн.\", коментира тя и добави, че в България от диабет страдат близо половин милион души.\"Ако през 1992 г., пациентите с диагноза захарен диабет са били около 3%, проучване от миналата година показва, че вече са 8%. През 2030 г. се очаква 15% от българите да бъдат диагностицирани със захарен диабет\", сподели още проф. д-р Ивона Даскалова.\"Ранното откриване и лечение на метаболитния синдром може да окаже влияние не само върху превенцията на захарния диабет, но и на сърдечносъдовите заболявания. Профилактиката може да помогне на един пациент с преддиабет да не стига до диабет\", проф. Даскалова.Напълняването, често води до до покачване на артериалното кръвно налягане и други опасни последствия, стана ясно от думите на доц. д-р Даниела Попова, началник на Клиника по метаболитно-ендокринни заболявания и диететика в УМБАЛ \"Царица Йоанна - ИСУЛ.\"Заболяването може да се докаже с измерване на талия и ханш заедно с килограмите, кръвното налягане, кръвната захар, холестерола и триглицеридите\", разясни още Попова. \"Пациентите с метаболитен синдром са изложени на два пъти по-висок риск от развитие на сърдечносъдови заболявания и пет пъти по-висок риск за изява на диабет отколкото при останалите хора. Също така при тях рискът за намаляване на продължителността на живота е значително по-голям\", коментира доц. Попова.В градинката пред УМБАЛ \"Царица Йоанна-ИСУЛ\" участващите в инициативата засадиха дръвчета от вида планински ясен, като по този показаха символично ролята на начина на живот, на двигателната активност, на хранителния режим и дори на определени растителни съставки за подобряване работата на метаболизма, защото има изследвания, че патентованият екстракт от планински ясен повлиява върху благоприятно всички компоненти на метаболитния синдром.", "date": "2017.10.17", "title": "Специалисти изследваха за диабет желаещи в София"}
{"url": "https://news.bg/disasters/uchilishta-ostavat-zatvoreni-sled-buryata-ofeliya-v-irlandiya.html", "text": "Училища в Ирландия остават затворени за втори ден, след като бурята \"Офелия\" удари страната и причини смъртта на трима души, съобщава ДПА.Повече от 200 000 домакинства са без електричество, след като бурята прекъсна доставките на 360 000 жилища в понеделник, съобщават местни медии и доставчиците на електроенергия ESB Networks.Бурята мина през Ирландия и се премести над западна Шотландия, Северен Уелс и части от северна Англия.50-годишна жена е загинала в югоизточна Ирландия, когато колата ѝ е ударена от падащо дърво близо до Аглиш в Уотърфорд, а друг човек е загинал при подобен инцидент по-късно в понеделник в района на Дундълк.Косвена жертва на бурята е 30-годишен, загинал от наранявания, които е претърпял при инцидент с верижна коса, докато разчиствал паднало дърво в окръг Типерари.Британската метеорологична служба съобщава, че бурята отслабва докато се движи към Скандинавия, но предупреждава, че все още се очакват бурни ветрове.\"Възможно е да бъдат засегнати пътни, железопътни, въздушни и фериботни услуги, очакват се продължителни пътувания, а някои пътища и мостове да се затворят\", допълва службата, като добавя, че са възможни прекъсвания на електрозахранването и щети по сградите.", "date": "2017.10.17", "title": "Училища остават затворени след бурята \"Офелия\" в Ирландия"}
{"url": "https://news.bg/crime/grupa-ot-12-dilari-zadarzhana-v-burgas.html", "text": "При днешната спецакция в Бургас срещу наркоразпространението са претърсени 10 адреса и са задържани 12 души. В претърсените адреси са открити основно марихуана и синтетични наркотици. Открити са и боен пистолет, бухалки, ловна пушка, везни, неголямо количество пари - евро. Основно са действали в Поморие, \"Слънчев бряг\", квартал \"Мина Черно море\" и \"Рудник\".Интересното нещо, на което са се натъкнали полицаите е модерна инсталация за цялостно обзавеждане на нарколаборатория. На извънреден брифинг Иван Гешев, административен ръководител на Специализираната прокуратура, уточни, че групата се е занимавала и със силови действия по отношение на дилъри, които или са отказвали да работят с тази група, или са извършвали действия, които са противоречали с интересите й.По данни до момента групата е започнала през юни тази година. Целта към момента на разследващите и прокуратура е да се докаже престъпна дейност на 5 от задържаните лица.\"Това е група, която влияе на оперативната обстановка на област Бургас. Целта на днешната операция е да бъде елиминирана още една група, която разпространява наркотици на тази територия\", обясни Ивайло Спиридонов.Иван Гешев коментира пред журналистите, че е доволен от факта, че такива операции и спецоперации предизвикват все по-малко интереса на журналистите и се отразяват все по-малко в медиите. Това, по думите му, означава, че службите си вършат работата.", "date": "2017.10.17", "title": "Група от 12 дилъри задържана в Бургас"}
{"url": "https://news.bg/world/ungariya-smekchi-natiska-varhu-mezhdunarodnite-universiteti-v-spora-sas-soros.html", "text": "Унгария удължи крайния срок за акредитиран в САЩ университет в Будапеща, основан от милиардера Джордж Сорос, за да продължи да работи в съответствие с нов закон за образованието или ще бъде изправен пред затваряне, информира Ройтерс.Докато Унгария се подготвя за парламентарните избори в началото на 2018 г., премиерът Виктор Орбан, който ръководи управляващата партия Фидес, даде началото на \"национална консултативна кампания\" за Сорос, наричана \"Планът Сорос\".Законът за висшето образование се прилага за всички международни университети, а не само за основания от Сорос Централноевропейски университет, но критици твърдят, че е насочен към унгарския либерал, който е обвиняван от Орбан, че планира да доведе милиони мигранти в Европа.Приемането на промените предизвика големи протести през април.Сега парламентът одобри изменения, които позволяват удължаване на крайния срок, за да се позволи на международните университети да изпълнят условията, за да работят в Унгария.Удължаването е до края на 2018 г. от първоначално заложения краен срок до края на 2017 г.87-годишният Сорос, който живее в САЩ, но финансира редица инициативи в родната си страна, включително граждански неправителствени организации, е остро критикуван от правителството на Орбан.Днес в съобщение Централноевропейският университет обяви, че е предприел всички стъпки, за да изпълни поставените от властите условия.Допълва се, че удължаването на крайния срок е \"ненужно отлагане\", тъй като поставя университетите пред още една година на юридическа несигурност.", "date": "2017.10.17", "title": "Унгария смекчи натиска върху международните университети в спора със Сорос"}
{"url": "https://news.bg/politics/ksns-s-konsensus-napolovina-za-borba-s-koruptsiyata.html", "text": "От втория път политиците, участващи в КСНС, се разбраха, но наполовина.КСНС за корупцията събра отговорните институции и те стигнаха до извода, че борбата с корупцията не е на нужното ниво заради нормативната уредба и липсата на единен орган за разследването на този тип престъпления.Консенсус е постигнат по това Народното събрание да приеме закон за противодействие на корупцията, но съгласие за ролята и функцията на бъдещия антикорупционен орган, както и кой да назначава председателя, не е постигнато, стана ясно от изявлението на президента Румен Радев след заседанието.Този път държавният глава не излезе сам пред медиите, както стана миналата седмица, а в залата присъстваха и останалите членове на КСНС.От изявлението на президента Румен Радев пред медиите стана ясно, че има съгласие за приемане на промени в Наказателния кодекс относно корупционните престъпления, за да бъдат обхванати в борбата проявите на корупция, както в държавния, така и в частния сектор. Съгласие има и за това новото антикорупционно законодателство да обхваща всеобхватни мерки в сферата.По най-спорните моменти обаче няма съгласие. Наистина е необходим независим разследващ орган, е позицията на президента. , подчерта Румен Радев.Борбата за корупцията не трябва да се ограничава само в мерки за превенция. Сега въпросът е в ръцете на българския парламент, заяви твърдо държавният глава.Президентът наблегна на предишно заседание на КСНС от май тази година, който е бил добър пример за смислен дебат за националната сигурност и за постигнато съгласие. Това съгласие обаче не е претворено в политики и решения, разкритикува Румен Радев. Уважаващите себе си държави политиците са тези, които изискват от военните да имат способности, за да отстояват суверенитета, а не обратното, допълни президентът.Следващи заседания за националната сигурност ще има само, когато има реални стъпки. Корупцията ощетява и унижава пряко или косвено всеки гражданин, заяви още той. Тя уврежда облика на България, покварява нейния климат, допълни Радев. Корупцията също така, по мнението му, обезсърчавала хората и отблъсквала инвеститорите.Борбата с корупцията изисква незабавни всеобхватни и ефективни мерки, по думите на държавния глава. Той призова парламентът да надмогне личните си, конюнктурни и партийни интереси по темата в името на България.Припомняме, миналата седмица Консултативният съвет по национална сигурност завърши без решение по заложената тема - борба с корупцията, тъй като на съвета отсъстваха важни членове - външният и военният министър, , а по-рано от \"Дондуков 2\" излязоха Цветан Цветанов, Веселин Марешки, Мустафа Карадайъ. Така съгласие между партиите не бе постигнато и държавният глава насрочи втори КСНС.Това беше определено както от , така и индиректно .", "date": "2017.10.17", "title": "КСНС с консенсус наполовина за борба с корупцията"}
{"url": "https://news.bg/world/talibanite-izvarshiha-nay-golyamata-teroristichna-ataka-v-afganistan-za-2017-g.html", "text": "Заместник-министърът на вътрешните работи на Афганистан заяви, че талибаните са убили 71 души при нападения в провинциите Газни и Пактия, информира АП.Мурад Али Мурад каза на пресконференция в Кабул, че нападенията днес са \"най-голямата терористична атака тази година\".Той добави, че при една от атаките в южната провинция Пактия са убити 41 души - 21 полицаи и 20 цивилни - след като талибаните атакували сграда на полицията в провинциалната столица Гардез с две коли бомби. При нападението са пострадали 48 полицаи и 110 цивилни.Шефът на полицията в Пактия е сред загиналите.Мурад разкри още, че при нападение в Андар в провинция Газни са убити 25 полицаи и петима цивилни. Най-малко 15 души са пострадали, включително 10 полицаи.Въпреки огромния брой загинали Мурад поясни, че афганистанските сили са уверени в \"\".", "date": "2017.10.17", "title": "Талибаните извършиха най-голямата терористична атака в Афганистан за 2017 г. "}
{"url": "https://news.bg/int-politics/protestirashti-v-ukrayna-iskat-otmyana-na-deputatskiya-imunitet.html", "text": "Хиляди хора от цяла Украйна се събраха в близост до парламента на Украйна, \"Върховната Рада\", за да подканят народните представители да приеме закон, който ще лиши украинските депутати от имунитета им от наказателно преследване, съобщава \"Киевпост\".Протестиращите искат създаването на антикорупционни съдилища и приемането на нов избирателен закон, целящ да намали влиянието на супер-богатите бизнесмени или олигарси на Украйна върху бъдещите избори.Началникът на полицията в Киевския район, Андрий Кришченко коментира, че около 6 000 души са присъствали на митинга.Стотици полицейски служители и националната гвардия създадоха кордон между протестиращите и сградата на Радата.В митинг присъстват членове на Движението за нови сили, Баткившина, Свобода, Национален корпус, Самопомич, Автомайдън, Пакет за реформиране и реанимация и доброволчески батальони на Донбас.Бившият грузински президент Михаил Саакашвили, остър критик на украинския президент Петро Порошенко, говори на митинга.Организаторите на протеста заявяват, че протестът няма да приключи, докато не бъдат изпълнени техните искания. Саакашвили каза още, че Порошенко трябва да подаде оставка, ако властите не приемат исканията на протестиращите.Президентът Порошенко заяви, че уважава правото на протестиращите да отправят исканията си, но призовава полицията да гарантира, че протестите остават спокойни.\"Това е изключително важен метод на демокрация, разбирам действията и уважавам участниците. Но за мен е изключително важно и настоявам, че всички правоприлагащи органи гарантират, че тези действия са само с мирен характер \", коментира Порошенко на съвместна пресконференция с президента на Малта Мари-Луис Колиър Прек.\"В никакъв случай не може да се каже, че безотговорни политици повтарят трагичните събития, настъпили на 31 август 2015 г., които доведоха до смъртта на четирима служители на националната гвардия\", допълва Порошенко.Председателят на \"Върховната Рада\" Андрий Парбиби, първоначално отказа да включи законопроект за депутатския имунитета в дневния ред на парламента, но по-късно се съгласи.В резултат на сблъсъци, поне един полицай е ранен, съобщава в същото време \"РИА новости\". Министерството на вътрешните работи заявява, че предприема мерки за стабилизиране на ситуацията и обещава да \"приведе всички отговорни пред правосъдието\".Между полиция и протестиращи е възникнал скандал, по време на който демонстрантите повреждат метални бариери, както и метална детекторна рамка. Освен това протестиращите са отнесли и няколко метални щита от униформените.Участниците в митинг разказват пред \"РИА Новости\", че непознати хора са пръскали газ по време на сблъсъка.Няколко протестиращи са потърсили лекарска помощ и са отведени с линейка. Един от участниците е в безсъзнание и около 10 души са потърсили помощ.", "date": "2017.10.17", "title": "Протестиращи в Украйна искат отмяна на депутатския имунитет"}
{"url": "https://news.bg/bulgaria/tsigani-biyat-trima-gorski-kray-banya.html", "text": "Горски служители от Хисаря бяха нападнати снощи от роми при проверка за незаконна сеч, съобщава БНТ. Сигналът за побоя край град Баня е подаден снощи около 20 ч.Трима горски служители извършвали инспекция по устието на река Стряма, когато заварили три каруци с роми да секат незаконно дървета.Горските се опитали да спрат нарушителите, но едната каруца ударила колата им и избягала, а другите две останали на място, за да се саморазправят. Циганите повикали подкрепление от ромската махала и горските служители били нападнати от близо 30 мъже. Мъжете били въоръжени с камъни и колове.Към момента полицията установява извършителите, а по случая работи Районната прокуратура в Карлово.Двама от пострадалите лесничеи са прегледани и освободени за домашно лечение, а третият е настанен в болница в Пловдив. Мъжът е с леки наранявания.Председателят на ВМРО - Карлово и общински съветник Светлозар Янков реагира остро на случая. По думите на Янков атаката е извършена от обитатели на незаконното циганско гето в града. Янков внася питане до кмета на община Карлово за изясняване статута на гетото и настоява незабавно да бъде премахнато.В коментара на Янков се казва още, че това е \"тихата война, в която цигани избиват българи, докато вторите говорят за толерантност\".\"Жертвите на тази война няма да се вдигнат от гробовете, те ще се увеличават, а ние ще сме в дълбока летаргия. Синдромът на сварената жаба е всъщност синдром на избиваните българи\", възмущава се националистът.\"Сега БХК дори могат да скочат срещу горските стражари, защото са си позволили да възпрепятстват представители на безнаказания етнос. Могат да осъдят държавата, ако все пак си свърши адекватно работата в изцяло незаконното гето на Баня\", завършва позицията на Янков.", "date": "2017.10.17", "title": "Цигани бият трима горски край Баня"}
{"url": "https://news.bg/regions/mlad-mazh-pochina-pri-tezhka-katastrofa-v-burgasko.html", "text": "25-годишен мъж почина след тежка катастрофа по пътя Айтос - Бургас. Инцидентът е възникнал около 12 часа на обяд в района на подстанция \"Ветрен\".Към момента е установено, че младежът е от Айтос и е управлявал лек автомобил с бургаска регистрация. Той пътувал в посока Бургас, когато предприема маневра по изпреварването на тежкотоварен автомобил. След изпреварването младият мъж тръгнал да се прибира в пътното платно, но загубил контрол върху управлението на автомобила, вследствие на което колата се блъснала в крайпътно дърво.От удара 25-годишният водач излетял от купето на колата и паднал на пътното платно. Въпреки опитите на водача на тежкотоварния автомобил да спре превозното средство, ТИР-ът прегазил младежа, който се озовал на пътя му.Към момента движението в пътната отсечка, където е възникнал тежкият инцидент, е частично затруднено. Преминаването се регулира от служители на сектор \"Пътна полиция\".", "date": "2017.10.17", "title": "Млад мъж почина при тежка катастрофа в Бургаско"}
{"url": "https://news.bg/world/37-ot-amerikantsite-odobryavat-upravlenieto-na-tramp.html", "text": "Одобрението към президента на САЩ Доналд Тръмп остава стабилно, макар че е в противоречие със спада на процента американци, които смятат, че страната се движи в добра посока. Това показва ново проучване на SSRS за СиЕнЕн.Като цяло 37 на сто от анкетираните американци одобряват управлението на Тръмп. 57% пък са на противоположното мнение - почти идентичен резултат с проучване от края на септември.Но процентът на хората, които казват, че нещата в страната вървят добре, е паднал от 53% през август до 46 на сто сега. Нивото е почти същото като през първите седмици на управление на милиардера.", "date": "2017.10.17", "title": "37% от американците одобряват управлението на Тръмп"}
{"url": "https://news.bg/crime/zatvoriha-benzinostantsiya-za-kontrabandna-nafta.html", "text": "Органите на реда затвориха бензиностанция в Бургас заради открито голямо количество контрабандно дизелово гориво.Към момента е установено, че служителите на сектор \"Икономическа полиция\" при Областната дирекция на МВР в Бургас, съвместно със служители от Териториалната дирекция на НАП в Бургас и агенция \"Митници\" - Бургас, са извършили проверка на бензиностанция, намираща се в квартал \"Меден рудник\".В хода на проверката властите открили в обекта голямо количество дизелово гориво, което не било придружено с необходимите документи за произход.Бензиностанцията е запечатана за срок от 14 дни от служителите на Териториална дирекция на НАП в Бургас. Проверките по случая продължават.", "date": "2017.10.17", "title": "Затвориха бензиностанция за контрабандна нафта"}
{"url": "https://news.bg/economics/s-novi-ekostandarti-ot-2019-g-ogranichavat-zamarsyavaneto-na-vazduha.html", "text": "Нови европейски екостандарти за битовите отоплителни уреди влизат в сила от 2019 година. Целта им е намаляване на замърсяването на атмосферния въздух, съобщи министърът на околната среда и водите Нено Димов. Той участва в ХII годишна среща \"Общините и държавата - заедно за по-чиста околна среда\", организирана от Националното сдружение на общините в Република България.На срещата министърът разясни, че има нов подход за управление на европейската екологична мрежа Натура 2000. Той въвежда териториалния принцип. Отговорността за управление на зоните от Натура 2000 ще е на областните управители. Общинските власти ще имат основна роля за намиране на баланс между икономическото развитие, интересите на местните общности и опазването на околната среда, подчерта министърът.Мерките на общинско ниво за намаляване на замърсяването на въздуха и управлението на отпадъците бяха основен акцент на форума. Министър Димов призова кметовете да кандидатстват за 111 млн. лв. по Оперативна програма \"Околна среда\" (ОПОС) 2014-2020 за мерки за реализация на общинските програми за чистотата на атмосферния въздух.\"Замърсяването на въздуха е от най-съществените проблеми и местната власт трябва да го приеме с необходимата сериозност\", призова министърът.Намирането на социално-икономически баланс е най-трудният аспект при решаването на проблемите с качеството на атмосферния въздух, според Димов.\"Виждането ни в момента е, че трябва да намерим начин да ограничим вноса и продажбата на горива с високо съдържание на сяра и пепел и да въведем нови стандарти за отоплителните уреди\", каза Нено Димов.Решението обаче ще бъде взето след широка експертна дискусия на кръгла маса през ноември с всички заинтересовани страни. Ще бъдат обсъдени и предложенията за намаляване на замърсяването от автомобилния транспорт, както и контрола при регистрация на коли с вредни емисии.Относно управлението на отпадъците, министърът каза, че са закрити 96 от 113 общински депа. Остават три общини, които не са изградили навреме регионални депа за битови отпадъци. Сега други общини поемат техните отпадъци и не е справедливо всички да плащат цената, обясни министърът. Той се надява, че до края на годината общините ще закрият старите депа, така че да не се стигне до ефективни санкции по наказателната процедура срещу България.", "date": "2017.10.17", "title": "С нови екостандарти от 2019 г. ограничават замърсяването на въздуха"}
{"url": "https://news.bg/world/maltiyskata-zhurnalistka-ubita-za-izoblichavane-na-politicheska-koruptsiya.html", "text": "Синът на най-известния журналист в Малта, който беше убит при бомбена атака в понеделник, заяви, че майка му е елиминирана заради работата й, която водела до изобличаване на политическа корупция, съобщава Ройтерс.Дафне Галиция беше убита в понеделник малко след излизане от дома си. Под автомобила й е била поставена бомба.\"\", написа във \"Фейсбук\" Матю Галиция.\"\", добави той.Матю Галиция разказа, че е отишъл на мястото на бомбената атака, след като чул новините, но там открил само изгорялата кола и останките й.Колата се взривила на път до село Бидниджа. Властите обявиха, че това е първото убийство на журналист на острова.\"\", каза приятелят на семейството Луке Френдо.\"\" поясни Френдо.Малтийските власти очакват днес да пристигнат агенти на ФБР и холандски съдебни експерти, които ще се включат в разследването.", "date": "2017.10.17", "title": "Малтийската журналистка убита за изобличаване на политическа корупция"}
{"url": "https://news.bg/int-politics/izrael-obyavi-pred-rusiya-che-nyama-da-dopusne-iranski-bazi-v-siriya.html", "text": "Русия и Израел постигат напредък в изготвянето на споразумение за взаимно признаване на военната служба. Това съобщава израелското министерство на отбраната, цитирано от ТАСС, след разговорите в Тел Авив между ръководителите на министерствата на отбраната на двете страни Сергей Шойгу и Авигдор Либерман.\"Израелското министерство на отбраната изразява надежда, че през следващите два месеца работата по споразумението ще бъде завършена\", коментират от министерството.Споразумението има за цел да гарантира, че гражданите, които са служили в една от двете страни, не са длъжни да го правят в другата. Благодарение на този документ, притежателите на двойно гражданство, които са служили в израелската армия, ще бъдат освободени от служба във въоръжените сили на Русия.Израелският премиер Бенямин Нетаняху заяви в разговори с руския министър на отбраната Сергей Шойгу, че Израел няма да позволи на Иран да създаде бази в Сирия.\"Разговорите обсъдиха опитите на Иран да създаде военни бази в Сирия\", коментира премиерът. \"Иран трябва да разбере, че Израел няма да позволи това\", се казва в изявлението на Нетаняху.На срещата са обсъждани и въпроси за ядрената сделка с Иран. Премиерът Нетаняху заяви, че ако ядрената програма на Иран и споразумението не се променят, то до 8-10 години, Иран ще разполага с ядрен арсенал.Израел не подкрепя никоя от страните в конфликта в Сирия и не участва в преговорите по споразумението.В същото време, израелски самолети редовно извършва нападения в съседните арабските държави срещу бойците на ливанската шиитска група \"Хизбулла\", участваща в боевете на страната на сирийските правителствени сили.Нетаняху е последователен противник на споразумението за ядрената програма с Иран. Многократно е определял сделката за лоша и призовава да бъде отменена или променена.", "date": "2017.10.17", "title": "Израел обяви пред Русия, че няма да допусне ирански бази в Сирия "}
{"url": "https://news.bg/world/hamas-predupredi-che-pomirenieto-e-pod-risk-ako-abas-ne-otmeni-sanktsiite.html", "text": "Палестинската организация \"Хамас\" предупреди, че отлагането на президента Махмуд Абас да отмени санкциите срещу Ивицата Газа поставя под риск сключеното миналата седмица споразумение, съобщава АФП.Припомняме, през миналата седмица \"Хамас\" и \"Фатах\" сключиха историческо споразумение за помирение. То позволява палестинското правителство на Западния бряг да поеме управлението и в Ивицата Газа.\"Продължаването на наказателните мерки срещу нашия народ в Газа месец след разпускането на административния съвет вреди на общата атмосфера на помирение\", каза говорител на \"Хамас\" в съобщение.Едно от основните искания на \"Хамас\" към \"Фатах\" е Абас да отмени мерки срещу Газа. Сред тези мерки са намаляването на енергийни плащания за територията, които оставиха жителите само с няколко часа ток на ден.\"Хамас\" трябва да предаде контрола върху границата с Газа до 1 ноември, а пълното предаване на властта трябва да се осъществи до 1 декември.Предишни помирителни споразумения между двете организации се провалиха при прилагането на конкретните мерки.Въпросът за сигурността в Ивицата Газа се очаква да бъде сериозно препятствие, тъй като \"Хамас\" отказва да разоръжи военното си крило, в което има 25 000 бойци.", "date": "2017.10.17", "title": "„Хамас” предупреди, че помирението е под риск, ако Абас не отмени санкциите"}
{"url": "https://news.bg/crime/proveryavat-kak-se-spazvat-pravata-na-detsa-v-risk.html", "text": "Две агенции проверяват дали се спазват ли се правата на децата при настаняването им в специализирани институции и при осиновяване. Инспекцията е възложена от Върховната административна прокуратура, информираха от ВАП.Сезирани са Агенцията за закрила на детето и Агенцията за социално подпомагане да проверят спазването на изискванията на Закона за закрила на детето, Закона за социално подпомагане, Семейния кодекс и подзаконовите актове по прилагането им. Проверката е за условията и редът за настаняване на деца в специализирани институции и в приемни семейства за отглеждането им, както и задълженията на регионалните дирекции за социално подпомагане за водене на регистри на деца, подлежащи на пълно осиновяване.Целта на проверката е да установи дали има случаи на несвоевременно вписване на децата в регистрите за пълно осиновяване. Ако има такива нарушения, от Върховната прокуратура очакват да се види как те ще бъдат отстранени, както и да има санкции и дисциплинарни мерки срещу нарушителите.", "date": "2017.10.17", "title": "Проверяват как се спазват правата на деца в риск"}
{"url": "https://news.bg/int-politics/barzani-prizovava-kyurdite-da-izbyagvat-grazhdanskata-voyna.html", "text": "Масуд Барзани, президент на регионалното правителство на Кюрдистан в Ирак, призовава с телевизионно изявление кюрдските фракции да избягват гражданска война, съобщава \"Ройтерс\".Изявлението е първото, което Барзани ще направи, след военната операция на иракските правителствени сили в богатия на петрол Киркук.Припомняме, Влиятелният сенатор - републиканец Джон Маккейн с твърд тон заплаши Багдад за неговата военна операция срещу кюрдите. Причината за военната операция е отказът на губернатора да напусне поста, след като подкрепи референдума за независимост на Кюрдистан.До края на месеца се очаква Иракски Кюрдистан да изпрати делегация в Москва. Визитата в Русия е част от дипломатическата инициатива за посещения в петте страни - членки на Съвета за сигурност на ООН.", "date": "2017.10.17", "title": "Барзани призовава кюрдите да избягват гражданската война"}
{"url": "https://news.bg/world/rusiya-da-plati-kompensatsiya-na-navalni-reshi-evrosad.html", "text": "Европейският съд по правата на човека отсъди, че съдебната присъда срещу руския опозиционер Алексей Навални за злоупотреби през 2014 г. е \"произволна и очевидно неразумна\", съобщава Ройтерс.Съдът реши Русия да плати компенсация на Навални.\"\", написа Навални, който се бори срещу корупцията по високите етажи на властта и се надява да участва на президентските избори срещу лидера Владимир Путин през март.Европейският съд по правата на човека отбелязва, че присъдите срещу Навални и брат му Олег за измама и пране на пари са базирани на непредвидено прилагане на Наказателния кодекс и делото е било несправедливо и произволно.Според ДПА съдът е разпоредил Русия да изплати на Алексей Навални 55 000 евро и на брат му Олег над 20 000 евро.", "date": "2017.10.17", "title": "Русия да плати компенсация на Навални, реши евросъд "}
{"url": "https://news.bg/crime/apelativniyat-sad-ne-pusna-joan-matev-ot-aresta.html", "text": "Йоан Матев, който е обвинен за  през 2015 година, остава в ареста. В решението на Софийския апелативен съд се посочва, че Матев е извършил деяние с висока обществена опасност, поради което той трябва да остане зад решетките.Припомняме, на 9 октомври, понеделник, Софийският градски съд реши да не уважи молбата на Йоан Матев за по-лека мярка за неотклонение. Тогава съдът също реши, че има опасност Матев да извърши ново престъпление или да се укрие, а събраните улики доказавали, че обвиняемият е автор на деянието. Това решение подлежеше на обжалване пред САС.Матев е в ареста от 22 февруари тази година - максималният законов срок за неговото задържане изтича скоро. Конкретно в този случай срокът за задържане е 8 месеца, защото по време на убийството на Георги Йоан е бил непълнолетен. Ако се докаже вината, Матев може да бъде осъден на наказание \"лишаване от свобода\" за срок от 5 до 12 години.В съдебната зала е станало ясно, че разследването е на финала си, съобщи БНР. Материалите на родителите на убитото момче са предявени още през месец септември, но от месец вече те не могат да бъдат връчени на Йоан и адвокатите му.В съдебната зала и този път защитата на Йоан и държавното обвинение са спорели за тежестта на на доказателствата, уличаващи Йоан Матев за убийството в Борисовата градина. Според адвоката на обвиняемия доказателствата са противоречиви и умишлено нагласени. Според държавното обвинение обаче доказателствата са косвени, но достатъчни.Припомняме, Йоан Матев беше обвинен за убийството на 15-годишния Георги Игнатов в Борисовата градина през юни 2015 г. Убийството беше извършено срещу бариерите на двора на БНР. Момчето е имало среща с приятели малко по-късно, а след като е бил намушкан е успял да се обади по телефона на приятелката си. Тя подала сигнала към тел. 112.Дни след деянието на сайта си МВР беше публикуван , показващ как младеж бяга от района на престъплението, с апел за съдействие за изясняване на самоличността на бягащия предполагаем извършител на убийството. от полицията в началото на тази година, близо година и половина след извършването на деянието. Тогава брата на задържания съобщи, че Йоан признал пред него за деянието си. По-късно, спрямо обяснение от разказ на свидетел, беше намерено и оръжието, с което Георги е бил намушкан.След извършването на деянието младежът променил външността си изцяло.Припомняме и че при задържането на Йоан се появи информация, че директорът на училището, в което той учил, както и съученици на задържания знаели за извършеното от него престъпление.", "date": "2017.10.17", "title": "Апелативният съд не пусна Йоан Матев от ареста"}
{"url": "https://news.bg/regions/preferentsialni-tseni-na-darvata-za-ogrev-v-obshtina-pleven.html", "text": "Община Плевен е една от малкото общини, която извършва социална дейност и е социално насочена към местното си население. За предстоящия отоплителен сезон общината в Плевен осигурява на населението дърва за огрев на преференциални цени, съобщи БНР.За целта кметовете на населените места в общината изготвят подробни списъци.Според директора на общинското предприятие \"Управление на общинските земи и гори\" в Плевен инж. Иван Мариновски дървата ще са на преференциални цени. До момента в предприятието са били депозирани 19 заявки от населени места за доставка на дърва за отопление на местно население през зимата.Преференциалните цени обхващат както широколистната, така и иглолистната дървесина. За меките широколистни дървета като акацията цената ще бъде 29 лв. без ДДС или около 35 лв. за кубичен метър. Един кубик от твърдата дървесина като дъбовата ще струва 35 лв. без ДДС или 42 лв. с ДДС.Всяко домакинство следва да получи до 4 кубика дърва за огрев на преференциалните цени.Припомняме, в края на месец август стана ясно, че ръководството на Югозападното държавно предприятие е решило иглолистните дърва за огрев, които са засегнати от корояд, да се продават на символични цени. Определената цена е от 1 лев за кубик дърва за огрев.", "date": "2017.10.17", "title": "Преференциални цени на дървата за огрев в община Плевен"}
{"url": "https://news.bg/bulgaria/poshtenskite-uslugi-v-dominikanskata-republika-vse-oshte-spreni-zaradi-mariya.html", "text": "Всички пощенски услуги в Доминиканската република продължават да са спрени, съобщават \"Български пощи\". Проблемите са заради последствията от урагана \"Мария\".По този повод по искане на пощенската администрация в Доминиканската република от 17 октомври е спряно приемането на пощенски пратки за републиката в офисите на \"Български пощи\" ЕАД.Освен спрените услуги в Доминиканската република пощенският оператор в САЩ уведомява, че пожарите в Калифорния са нанесли поражения на част от сортировъчните центрове, а други се намират в зоните на пожари и са затворени.Доставките на пратки в някои райони около Сан Франциско и Оукланд са спрени. Липсата на електричество в някои райони пък се отразява на доставката на пратките.Американските пощи съобщават, че след пораженията от урагана \"Ирма\", всички пощенски офиси в Южна Флорида вече работят нормално с малки изключения.", "date": "2017.10.17", "title": "Пощенските услуги в Доминиканската република все още спрени заради \"Мария\""}
{"url": "https://news.bg/crime/sadyat-59-godishen-mazh-za-bludstvo-s-9-godishno-momichentse-vav-varna.html", "text": "59-годишният Христо К. е предаден на съд с обвинение на Районната прокуратура във Варна за блудство с 9-годишно дете.Подсъдимият живеел в постройка в близост до краен жилищен блок в кв. \"Владиславово\" във Варна. Наоколо често играели деца от квартала, които си направили своя площадка със столчета и маси. Децата познавали 59-годишния мъж като чичо Ицо.На 19 август около 18,30 часа 9-годишно момиченце отишло да потърси приятелите си на площадката. Христо забелязал детето и го повикал при себе си, подмамил го, че иска да му покаже нещо, и го завел настрани.Районът бил заобиколен от храсти и дървета. Там 59-годишният мъж блудствал с момиченцето.Детето видяло измежду храстите баба си, която го търсела, и тръгнало към нея. Възрастната жена установила, че внучката й не е сама и различила в тъмното силуета на мъж, когото не познала. Тогава внучката й разказала какво се е случило.По-късно бащата на детето отишъл да търси насилника, но Христо излязъл с брадва, която хвърлил по бащата на момиченцето. После се укрил.Полицията открила Христо на следващия ден и го арестувала.Към момента Христо е с мярка за неотклонение постоянен арест. Той е с чисто съдебно минало. Ако бъде осъден, законът предвижда наказание затвор от 1 до 6 години.", "date": "2017.10.17", "title": "Съдят 59-годишен мъж за блудство с 9-годишно момиченце във Варна"}
{"url": "https://news.bg/world/evropeyskata-komisiya-e-uzhasena-ot-ubiystvoto-na-maltiyskata-zhurnalistka.html", "text": "Европейската комисия изрази \"ужас\" по повод убийството на малтийска журналистка в бомбен атентат в автомобили ѝ. Комисията осъджда възможно най-остро убийството и призовава отговорните лица да бъдат изправени пред съда, съобщава \"Ройтерс\".\"Ние сме ужасени от факта, че известната и уважавана журналистка г-жа Дафне Каруана Галиция загуби живота си вчера в това, което изглежда е целенасочена атака\", заяви говорителят на Европейската комисия Маргаритис Скинас на пресконференция.Скинас коментира, че Европейската комисия и нейният председател Юнкер, осъждат нападението възможно най-остро.\"Правото на журналист да разследва, да пита неудобни въпроси и да докладва ефективно е в основата на нашите ценности и трябва да бъде гарантирано по всяко време. Надяваме се, че ще има справедливост\", допълва Скинас.Припомняме, синът на най-известния журналист в Малта, която беше убита при бомбена атака в понеделник, заяви, че майка му е елиминирана заради работата й, която водела до изобличаване на политическа корупция.Дафне Галиция е загинала в понеделник следобед, след като под нейната кола Peugeot 108 е била поставена бомба. Автомобилът е напълно унищожен при експлозията.Блогърът, чиито статии често привличат повече читатели от всички вестници в страната, наскоро беше описан от сайта \"Политико\" като \"жената \"Уикилийкс\". Нейната разследваща журналистика доведе до разкриване на тайни от подземния и политическия свят.Последните й разкрития бяха насочени към премиера на Малта Джоузеф Мускат и двама от най-близките му съветници, които са свързани с офшорни компании. Компаниите пък се свързват с продажбата на малтийски паспорти и плащания от правителството на Азербайджан.", "date": "2017.10.17", "title": "Европейската комисия е ужасена от убийството на малтийската журналистка"}
{"url": "https://news.bg/world/kitay-atakuva-zapadnata-demokratsiya-predi-kongresa.html", "text": "Китайската държавна медия \"Синхуа\" нападна западната демокрация, тъй като причинява разногласия и конфликти, но в същото време похвали хармоничната и сътрудничеща китайска система пред началото на ключовия конгрес на комунистите, съобщава Ройтерс.В дълъг коментар на английски език агенцията се прицели в \"кризите и хаоса, обхванали западната либерална демокрация\".\"\", отбелязва \"Синхуа\".В конституцията на Китай е заложено, че Комунистическата партия има дългосрочна \"лидерска\" роля в правителството, макар че се позволява съществуването на различни политически партии в \"многопартийна система за сътрудничество\". Но всички те са подчинени на Комунистическата партия.\"\", пояснява медията.Според \"Синхуа\" китайската система води до социално единство, а не до разделение, което е неизбежна последица от неприятелското естество на днешната западна демокрация.Медията не споменава конкретни страни, но преди даваше като примери за пукнати в демокрацията като Брекзит и избирането на Доналд Тръмп за президент на САЩ.Китайският президент Си Дзинпин ще се опита да затвърди властта си на започващия в сряда конгрес на Комунистическата партия, който се провежда на всеки пет години.\"Синхуа\" пише, че под ръководството на партията китайският тип демокрация никога не е бил в по-добра форма.\"\", допълва агенцията.", "date": "2017.10.17", "title": "Китай атакува западната демокрация преди конгреса"}
{"url": "https://news.bg/world/berluskoni-dyasnotsentristite-se-razbraha-za-sledvashtiya-kandidat-za-premier.html", "text": "Бившият премиер на Италия Силвио Берлускони заяви, че той и лидерът на Северната лига са постигнали съглашение за избор на кандидат за ръководител на евентуална дясноцентристка правителствена коалиция.Това пише италианският вестник \"Кориере дела Сера\", цитиран от Ройтерс.Италия се очаква да проведе парламентарни избори през март. Социологическите проучвания показват, че дясноцентристите най-вероятно ще спечелят, макар че няма да могат да съберат работещо мнозинство в парламента.От 2013 г. е забранено на Берлускони да заема премиерския пост, тъй като е осъждан за данъчни злоупотреби, но той се надява, че Европейският съд по правата на човека ще отхвърли съдебното решение, когато разгледа случая му през ноември.Берлускони заяви в интервю за италианското издание, че той и Матео Салвини се съгласиха, \"която дясноцентристка партия има повече гласове\", тя ще предложи премиер.Според сондажа на агенция EMG Aqua от понеделник Северната лига ще получи 14,8 на сто, \"Форца (Напред) Италия\" на Берлускони ще събере 12,2%, а третата дясноцентристка партия е \"Братя италианци - Национален алианс\" с 5,0%.Трипартийният блок събира около 32%.Берлускони подчерта пред изданието, че е убеден, че \"Форца Италия\" ще събере най-много гласове. Той не каза кой ще бъде кандидатът на партията за премиер, ако не може да се кандидатира.Същото социологическо проучване показва, че управляващата лявоцентристка Демократическа партия събира около 27%, а Движението 5 звезди - 28 на сто.", "date": "2017.10.17", "title": "Берлускони: Дясноцентристите се разбраха за следващия кандидат за премиер"}
{"url": "https://news.bg/crime/razshiryavat-kraga-na-litsata-koito-mogat-da-badat-presledvani-za-koruptsiya.html", "text": "Министерството на правосъдието публикува днес за обществено обсъждане Проектът за промени на Наказателния кодекс, предвиждащ разширяване на кръга на лицата, които могат да бъдат преследвани за корупционни престъпления.С промените се разширява обхватът на понятието за \"длъжностно лице\". В тази категория се предвижда да влизат и всички лица, заемащи служба в общинските администрации, както и хората, изпълняващи ръководна работа или работа при обединение от търговци или друга публична функция.Целта на промените е да се уеднакви режимът на т.нар. \"корупционни престъпления\", така че наказателноправните норми да се прилагат симетрично за длъжностни лица от публичния сектор и за длъжностни лица от частния сектор.Мотивите на законопроекта гласят, че съществуващите към момента наказателни механизми за ограничаване на проявените форми на корупция в частния сектор се нуждаят от изключително сериозно и задълбочено преосмисляне, най-вече в светлината на актуалната практика на Върховния касационен съд и инстанционните съдилища, а именно, че това е само лице, заето в държавен орган или обществена организация или изпълняващо публична функция.Промените предлагат нов състав на престъпление за всички длъжностни лица, които нарушават или не изпълняват задълженията си или превишат правата си и от това произлизат значителни вредни последици за физически, юридически лица или обединения. Наказанията ще се наказват с наказание \"лишаване от свобода\" за срок до 3 години и лишаване от права.В промените за първи път се инкриминира търговията с влияние при осъществяване на търговска дейност. Това деяние се характеризира с висока степен на обществена опасност, но в момента не попада в обхвата на наказателния закон. Законопроектът предвижда наказание \"лишаване от свобода\" за срок до 5 години и глоба за търговци, ръководители и служители в юридически лица и еднолични търговци , които искат или приемат подкуп, за да упражнят влияние при вземане на решение от друго лице.Според новото предложение от наказателна отговорност се освобождават лицата, които са предложили, обещали или дали неследващ се дар или облага на лице, ако са извършили деянието, за да защитят законно право или интерес и ако незабавно и доброволно са съобщили за това на властта.Според предложението за искане, даване, получаване и посредничество при т.нар. \"стопански подкуп\" по чл. 225б от НК отпада изискването облагата да е само имотна. Размерът на наказанието за стопански подкуп се увеличава от до 2 години затвор и глоба от 100 до 300 лв. на до 5 години затвор и глоба от 500 до 2 хил. лв.", "date": "2017.10.17", "title": "Разширяват кръга на лицата, които могат да бъдат преследвани за корупция"}
{"url": "https://news.bg/crime/gdbop-proveryava-vsichki-koito-vlizat-i-izlizat-ot-burgas.html", "text": "ГДБОП и Жандармерията провеждат акция в Бургас, съобщава БНР. Властите издирват организирана престъпна група, която се занимава с наркотрафик.По първоначална информация вече има няколко задържани.На всички изходи на града има въоръжени униформени, които проверяват всички, които влизат и излизат от града.", "date": "2017.10.17", "title": "ГДБОП проверява всички, които влизат и излизат от Бургас"}
{"url": "https://news.bg/politics/41-ot-balgarite-znayat-za-shurobadzhanashtina.html", "text": "41% от българите отговарят с \"да\" на въпрос дали знаят за конкретен случай на уреждане на \"свои хора\" от страна на властта в своята община. Това показва проучване на \"Галъп интернешънъл\", проведено на 12 и 13 октомври сред 800 души. Сондажът е представителен за пълнолетното население на България. Използваната методика е телефонно интервю в панел, стратифициран по различни демографски признаци за постигане на национална представителност, уточняват авторите на проучването.Тези . При подобно запитване не може да се очаква искреност и това означава, че числото вероятно е по-високо, уточняват социолозите.Случаите на шуробаджанащина, напрежението между политици и журналисти от последните дни завършва с очевидно обществено порицание за политиците. Скандалите напоследък са поставили подкрепата за властта пред изпитание, обобщават от агенцията.Процентът на хора, които знаят за случаи на шуробаджанащина не се различава в различните населени места. Симпатизантите на ГЕРБ споделят за случаи на шуробаджанащина в по-малка степен. Вероятно това е естественият им защитен рефлекс като привърженици на управляващата партия.В хасковския казус, при който партия ГЕРБ оттегли доверието си от кмета Добри Беливанов, 45% от запитаните вярват на Елена Йончева, а 17% - на Делян Добрев. 8% от хората не вярват на нито един от двамата. Останалите анкетирани не са запознати или не могат да отговорят. Според социолозите това говори, че масовото убеждение е, че подобни казуси са навсякъде в страната и се приемат дори автоматично.Припомняме, според , която цели търговия с обществен ресурс. Тя изреди роднинските отношения на депутата Делян , който е областен координатор на ГЕРБ там. Това бе повод за искане на оставката на депутата, но тя не бе приета дори и при повторното гласуване в пленарна зала.Относно казуса , 66% от запитаните смятат, че оставката на един депутат е негова воля. Относно случая с Делян Добрев от социологическата агенция поставиха два въпроса: \"Оставката на депутат е лична негова воля и не бива изобщо да се подлага на гласуване\" и \"Партията може да задържи един депутат в парламента, въпреки че той иска да напусне\". Само привържениците на ГЕРБ контрастират - там дяловете дали една оставка трябва или не трябва да се гласува са 50/50.Около 69% от запитаните одобряват оставката на Антон Тодоров, включително и сред симпатизантите на ГЕРБ. В дебата на Валери Симеонов с журналистите 62% от запитаните са на страната на журналистите, а 18% са на страната на Симеонов.5% от хората не избират нито едната от двете опции. 56% смятат, че и Валери Симеонов трябва да подаде оставка, а 35% са на противоположното мнение. Сред противниците на оставката личат привържениците на управляващите, смятат от агенцията.Проучването констатира, че натрупването на случаите с Делян Добрев, Антон Тодоров и Валери Симеонов подлага на риск подкрепата за управлението. Това става докато се усеща напрежение около дебата с президента Радев.Според социолозите, и двете партии от управляващата коалиция, са изправени пред риск от спад на доверието. Очаква се в следващите месеци ще стане ясно дали той е само ситуативен.", "date": "2017.10.17", "title": "41% от българите знаят за шуробаджанащина"}
{"url": "https://news.bg/world/ubiha-nay-izvestniya-zhurnalist-v-malta-pri-bomben-atentat.html", "text": "Журналист, който ръководеше разследването на \"Панамските документи\" за корупция в Малта, е убит в понеделник, пише \"Гардиън\".Тя е може би най-известният разследващ журналист в островната държава. Дафне Галиция е загинала в понеделник следобед, след като под нейната кола Peugeot 108 е била поставена бомба. Автомобилът е напълно унищожен при експлозията.Блогърът, чиито статии често привличат повече читатели от всички вестници в страната, наскоро беше описан от сайта \"Политико\" като \"жената \"Уикилийкс\". Нейната разследваща журналистика доведе до разкриване на тайни от подземния и политическия свят. Последните й разкрития бяха насочени към премиера на Малта Джоузеф Мускат и двама от най-близките му съветници, които са свързани с офшорни компании. Компаниите пък се свързват с продажбата на малтийски паспорти и плащания от правителството на Азербайджан.Никой не е поел отговорност за бомбената атака.Президентът на малката държава Мари-Луис Колейро Прека призова за спокойствие.\"\", призова тя.След парламентарните избори това лято коментатори изразиха опасенията си от връщане на политическото насилие, засегнало Малта през 80-те години на XX век.В съобщение Мускат осъди \"варварската атака\", подчертавайки, че е поискал полицията да се свържи с колегите си от други държави, за да установят и задържат извършителите.Мускат по-късно обяви в парламента, че служители на ФБР ще помагат при разследването.Според местни медии Галиция се е оплакала пред полицията преди 15 дни, че получава смъртни заплахи.Журналистката публикува последния си блог в 14,35 часа в понеделник. Убийството до дома й е станало малко след 15,00 часа. От полицията съобщиха, че тялото й все още не е идентифицирано. Според източници единият от синовете й е чул взрива от дома си и е отишъл на мястото.Галиция, която се смята, че няма политически пристрастия, разследва редица неща - от банки, замесени в пране на пари, до връзки на мафията с онлайн хазарта в Малта.През последните две години тя предимно разкриваше информация, свързана с \"Панамските документи\".Синът на 53-годишната Галиция, Матю Галиция, е журналист, който също работи по същата сага.", "date": "2017.10.17", "title": "Убиха най-известния журналист в Малта при бомбен атентат"}
{"url": "https://news.bg/bulgaria/borisov-iska-ot-biznesa-da-dava-po-visoki-zaplati.html", "text": "Огромен труд стои зад позитивните неща, които се случват у нас. С това се похвали министър-председателят Бойко Борисов пред бизнес лидерите. Под 7% е контрабандата на цигари у нас. По думите му милиарди пари, \"черни пари\", са отивали в черната икономика от контрабандата.Борисов оцени, че борбата с контрабандата на алкохол и горива върви добре, затова има и повече приходи в хазната. \"В битката с контрабандата надделяхме\", отчете Бойко Борисов.200 милиона лева по-малко приходи има в държавата за два месеца служебно правителство. Двадесет държави в ЕС са след нас по усвояване на еврофондове, похвали ни той и припомни времената, когато сме били последни по този показател.\"Така се тричахме тогава като нация\", изтъкна премиерът. Той захапа отново инвестицията \"Цанков камък\". Това е инвестиция, която се изплаща за 2000 години, обясни премиерът. Три милиарда има заровени в АЕЦ \"Белене\", припомни Борисов, като не пропусна да коментира отново и фалита на КТБ.Общо потъналите пари са над 6 милиарда лева. Министър-председателят се размечта какво би направил за държавата с тези средства.Според него слабостта на кабинета е течът на български кадри. Във връзка с това Борисов поиска от бизнеса да дава по-високи заплати. \"Имаме абсурдна социална политика - плащаме за всичко и навсякъде\", коментира Бойко Борисов и изрази задоволството си от върнатите в училище деца.\"В една държава всеки сектор е приоритет\", каза още той. Колкото повече дава държавата, толкова повече се искало от управлението.Борисов коментира и носталгията по соца - тогава и убийствата били повече. Сега обаче, по думите му, трябва да създадем усещането у хората за справедливост.\"Зле сме, ама колко да сме зле\", пита се премиерът. Разходил се по столичната \"Витошка\" и било пълно с хора, не могъл да се размине.Премиерът се оплака за понесените атаки за добросъседските отношения с Турция. Сега обаче имаме нулев мигрантски натиск, припомни той.Борисов не е забравил и \"маймунджулъците\" по изборите с темата мигранти. В момента с антитурска и антимигрантска реторика се печелят избори, обясни Борисов, а ситуацията, по думите му, никак не е лесна.Премиерът изтъкна, че инвестираме в газопроводи и централи, защото където имало подобни обекти, нямало войни. \"Не си мислете, че всичко е даденост и е лесно, ако беше лесно щеше да бъде направено\", каза Бойко Борисов.Вицепремиерът Томислав Дончев посочи, че една от задачите на управляващите е да са гръмоотвод на обществения гняв. Той похвали ръста на БВП и експорта ни, който се е увеличил шест пъти в последните години. Подчерта и ниската безработица.Да си лидер означава да намираш цел, изтъкна Дончев. Той коментира задачата на кабинета за намаляване на административната тежест. Похвали и усилията за връщане на децата в училище. Движим се на нивата на нормалността, а не на високите цели, смята вицепремиерът и призова да си поставяме високи цели. Тече тежка война на конкуренция на икономика и региони, по думите му. Той е притеснен от липсата на кадри и демографската криза. Липсва ни усещането за споделена цел, убеден е Томислав Дончев. Той си пожелава растеж от 7-8%. Това все пак не е голямата ни цел.Вицепремиерът иска да сме най-добри в една сфера и тя да бележи останалите сфери.", "date": "2017.10.17", "title": "Борисов иска от бизнеса да дава по-високи заплати"}
{"url": "https://news.bg/disasters/blizo-40-zaginali-i-desetki-raneni-pri-pozharite-v-portugaliya-i-ispaniya.html", "text": "Дъждът и по-ниските температури помагат на аварийните екипи в Португалия и Испания да се борят с горските пожари, в които към момента са загинали най-малко 40 души, съобщава АП.Властите и Гражданска защита твърдят, че горските пожари в Португалия са под контрол от тази сутринта, след като най-малко 36 души са загинали и десетки са ранени. В Португалия все още седем души липсват в пламъците, а страната е в тридневен национален траур.В северозападна Испания, където четирима души са загинали при пожари, регионалните власти в Галисия заявяват, че 27 горски пожара все още са извън контрол, а седем от тях са в близост до населени места.Продължават разследванията, за да се открие причината за вълната от стотици горски пожари в края на сезона, като властите и в двете страни подозират и обвиняват подпалвачи.", "date": "2017.10.17", "title": "Близо 40 загинали и десетки ранени при пожарите в Португалия и Испания "}
{"url": "https://news.bg/world/zadarzhaneto-na-katalunski-polititsi-e-sadeben-a-ne-politicheski-vapros-uveri-madrid.html", "text": "Задържането на каталунски политици в понеделник е съдебен, а не политически въпрос. Това заяви правосъдният министър на Испания Рафаел Катала, цитиран от Ройтерс.За първи път властите задържаха високопоставени местни представители от референдума за независимост на Каталуния на 1 октомври.Вчера съдът нареди да бъдат арестувани лидерите на пронезависимите групи Каталунска национална асамблея и \"Омниум\" във връзка с разследване, свързано с противодържавна дейност.\"\", каза Катала на събитие в Мадрид.Каталунският премиер Карлес Пучдемон написа в Туитър, че арестуването на двамата лидери на организации за независимост на Каталуния, е много лоша новина.", "date": "2017.10.17", "title": " Задържането на каталунски политици е съдебен, а не политически въпрос, увери Мадрид"}
{"url": "https://news.bg/politics/nesigurnost-i-trevoga-sred-zhurnalistite-ulavya-anketa-na-aezh.html", "text": "Политикът се завръща като главен телохранител на информацията в медиите. Той стои на входа и на изхода, контролира и се намесва в журналистическото съдържание. Това показва четвъртата онлайн анкета на свободата на словото, проведено от Асоциацията на европейските журналисти.Данните представи Илия Вълков, журналист, член на Асоциацията на европейските журналисти. Проучването е обхванало 250 журналисти от цялата страна и е направено през месеците май-юни. Проучването показва, че през 2017 г. се завръща пълзящата несигурност и надигащата се тревога в общото усещане за несвобода сред българските журналисти.В допитването 42,4% от журналистите оценяват свободата на словото като \"лоша\", 27,8% дават оценка \"много лоша\", задоволителна - 25,3%, а \"добра\" - 4,5%.Спрямо изследването от 2015 г. , през тази година оценката за свободата на словото е с негативна промяна. Изследването констатира, че \"културата на натиска\" вече е част от ежедневието на българския журналист.92% от анкетираните вярват, че намесата върху работата на журналистите е често срещано явление. През 2017 г. има натрупване на притеснения, че различните форми на натиск водят до психологически и здравни проблеми за 23,7% от журналистите.Изследователите констатират още висок процент на автоцензура. Автоцензурата присъства като симптом на заболяване в българските медии. Всеки втори журналист споделя за намеса на собственика в публикацията. Богатият арсенал от заплахи се изразява в онлайн тормоз, клевети. Като цяло се констатира, че журналистическата професия деградира. \"Много журналисти колеги се отказват да работят като журналисти\", посочи още Вълков.От Асоциацията на европейските журналисти констатират още, че ако през 2015 двама от трима работят в столицата - сега са трима от четирима. Налице е сериозно обезкървяване на регионалната журналистика. Средната заплата е между 500 и 1000 лв. и няма особена промяна в доходите на журналистите през 2017 г.Работният режим на журналиста е между 41 и 50 часа в седмицата. Сериозно притеснение буди фактът, че много по-често журналистите в анкетата признават, че техен колега е бил подложен на натиск - 70% отговарят положително на този показател. 60% определят натиска като външен, 65.7% заявяват, че той е вътрешен, 26% изтъкват автоцензурата и самоограниченията.Често журналисти, които имат различен начин на мислене, са отлъчвани от редакционната колегия. В доклада \"Да бъдеш журналист: състояние на професията\", изготвен в партньорство с екип на Фондация \"Медийна демокрация\" представя първия по рода си анализ на журналистическата професия, осъществен с инструменти на медийната антропология.Данните от изследването са събрани в периода февруари - юли 2017 г. на базата на интервюта с 30 журналисти. Основните изводи в доклада са, че голяма част от журналистите произхождат от семейства, в които и двамата родители са с висше образование. Нивото на родителите е предпоставка за висок образователен ценз на работещите в медиите: почти всички са със завършен университет или в процес на завършване на висшето си образование.Журналистиката рядко е част от семейната традиция. По правило журналистите са първите сред близките си, избрали това професионално поприще. Изследователите констатират, че професията е с лесен вход, предлага възможности за по-бърза кариера, но за сметка на това средата като цяло е неустойчива. Всяко следващо поколение започва наново да пише правилата на професията.Средното образование на журналистите най-често е с хуманитарен профил - обикновена или езикова гимназия. Специализираното университетско образование по журналистика получава повече критични, отколкото положителни оценки. Като сериозна негова слабост се очертава недостатъчното формиране на практически умения.В доклада се констатира още, че работното време по правило е ненормирано, а преумората и стресът са често срещани. Изследването посоча, че качеството на медийното съдържание се влошава вследствие комбинацията на редица неблагоприятни фактори - външни намеси в редакционната политика, съкращения на персонал, изискване за произвеждане на голям брой материали, претоварване, недостиг на материален ресурс, неефективно управление.Констатира се още, че условията на труд в медиите се влошават. Същевременно професията се характеризира с големи неравенства във възнагражденията - както между столицата, така и в страната. Изследването е осъществено със съдействието на Фондация \"Америка за България\", Френския институт, Фондация \"Медийна демокрация\".", "date": "2017.10.17", "title": "Несигурност и тревога сред журналистите улавя анкета на АЕЖ"}
{"url": "https://news.bg/society/uchenitsite-zapochvat-s-drogata-ot-shesti-klas.html", "text": "Някои ученици започват да употребяват наркотици още в шести клас. Това заяви пред БНР Стефан Бакалов от Отдела за борба с наркотрафика в Агенция \"Митници\".Бакалов обясни още, че сред младежите у нас най-често употребяваните наркотици са марихуаната и амфетамините.По думите му употребата на наркотици зависи от средата на децата. В някои сред подрастващите се наблюдавала и употребата на хероин. \"Има и училища, в които предимно се употребяват амфетамини. Вече за марихуаната, за съжаление, това явление е толкова масово, че аз лично не мога да се наема да го опиша\", допълни експертът.Стана ясно и че на пазара у нас навлиза нов вид дрога - фентанил.Според Бакалов фентанилът е вид заместител на хероина. Новата дрога била много опасна - наркотикът е синтетичен опиоид. Заради употребата му няколко хиляди души годишно умират в САЩ. Дрогата навлизала силно в Европа и все по-често се засичала и у нас.", "date": "2017.10.17", "title": "Учениците започват с дрогата от шести клас"}
{"url": "https://news.bg/world/vse-oshte-nyama-dokazatelstva-za-ruska-namesa-v-sasht-otseche-lavrov.html", "text": "Външният министър на Русия Сергей Лавров заяви, че все още няма доказателства за руска намеса на президентските избори в САЩ през 2016 г. почти една година след започване на специалното разследване, информират руски медии.\", поясни той в интервю за местна медия.През май 2017 г. правосъдното министерство на САЩ назначи бившия директор на ФБР Робърт Мълър за специален прокурор за разследване дали е имало връзки между руското правителство и предизборната кампания на Доналд Тръмп.Президентът на САЩ призова правосъдното министерство да прекрати разследването.Лавров вярва, че с подклаждането на антируски настроения в САЩ се цели подкопаване позициите на администрацията на Тръмп.", "date": "2017.10.17", "title": "Все още няма доказателства за руска намеса в САЩ, отсече Лавров"}
{"url": "https://news.bg/world/v-ispaniya-zadarzhaha-dvama-katalunski-polititsi.html", "text": "Испанският Върховен съд разпореди предварителен арест за двама лидери на каталунски сепаратистки организации,предаде Ройтерс.Арестувани са Жорди Санчес и Жорди Куишарт. Испански прокурори смятат, че те са изиграли важна роля в планирането и подготовката на референдума за независимост в Каталуния на 1 октомври.Двамата се явиха пред специалния съд за дела, свързани с националната сигурност. Те са обвинени в противодържавна дейност.Испански съд реши, че ръководителят на каталунската полиция Мосос д'Ескуадра Жозеп Луис Траперо няма да бъде арестуван, въпреки искането на прокуратурата той да бъде задържан, докато тече разследването за подстрекателство към размирици.Каталунският премиер Карлес Пучдемон написа в Туитър, че арестуването на двамата лидери на организации за независимост на Каталуния, е много лоша новина.", "date": "2017.10.17", "title": "В Испания задържаха двама каталунски политици"}
{"url": "https://news.bg/world/irakski-kyurdistan-prashta-delegatsiya-v-moskva.html", "text": "Иракски Кюрдистан праща делегация в Москва. Визитата се очаква да се осъществи до края на месеца, предаде в. \"Известия\".Посещението на кюрдската делегация става на фона на изострянето на отношенията в Ирак. Напрежението ескалира след проведения на 25 септември референдум за независимост на Кюрдистан.Визитата в Русия е част от дипломатическата инициатива за посещения в петте страни - членки на Съвета за сигурност на ООН.", "date": "2017.10.17", "title": "Иракски Кюрдистан праща делегация в Москва"}
{"url": "https://news.bg/world/desetki-sa-ubiti-pri-vazdushen-udar-v-jemen.html", "text": "Десетки са убити при въздушен удар в Йемен, предаде АП.Обект на нападение са били позиции на Ал Кайда, така и нейни тренировъчни лагери.Силите на САЩ унищожиха десетки ислямисти в два тренировъчни лагера в провинция Байда в Йемен. Акцията на ВВС на САЩ ще попречи на организацията да подготви нови екстремисти, обявиха от Пентагона.Ислямистите са били въоръжени с атакуващи пушки AK-47, картечници и гранатомети.Пентагонът не уточни как са извършени нападенията, но служител, пожелал анонимност каза, че въздушните удари били нанесени с безпилотни самолети, посочва АП.", "date": "2017.10.17", "title": "Десетки са убити при въздушен удар в Йемен"}
{"url": "https://news.bg/world/napadenie-s-nozh-v-londonskoto-metro.html", "text": "Един човек е загинал, а други двама са били ранени при нападение с нож в Лондон.Това съобщава в. \"Гардиън\". Инцидентът е станал на спирка на метрото \"Парсънс грийн\".Районът е отцепен от полицията.Силите на реда смятат, че не става дума за терористично действие, а за криминално.На 15 септември бомба избухна на \"Парсънс грийн\". Тя рани трийсетина души.", "date": "2017.10.17", "title": "Нападение с нож в Лондонското метро"}
{"url": "https://news.bg/world/amerikantsite-sa-nedovolni-ot-tramp.html", "text": "Американците са недоволни от мерките, които администрацията на американския президент Доналд Тръм предприе, за да елиминира щетите, причинени от урагана Мария. Това се доказва от публикувано в понеделник, проучване, проведено SSRS услуга, поръчано от телевизионния канал Си Ен Ен.Както показват данните, мнението на гражданите на САЩ за начина, по който администрацията се справя с урагана, се влоши рязко през последния месец.В средата на септември 64% от анкетираните подкрепяха действията на Тръмп срещу 25% против, а останалите не отговориха. В същото време проучване, проведено между 12 и 15 октомври, показа доста различни резултати: 47% от анкетираните заявиха, че са недоволни от предприетите от администрацията мерки, а 44% са на противоположното мнение.В резултат на урагана загинаха 45 души в Пуерто Рико, а други 110 души се водят изчезнали без вест. Щетите от урагана са за $95 млрд.", "date": "2017.10.17", "title": "Американците са недоволни от Тръмп"}
{"url": "https://news.bg/world/phenyan-shte-otgovorim-na-sasht-s-mosht.html", "text": "Положението на Корейския полуостров достигна критична точка поради действията на Съединените щати. По всяко време в региона може да започне ядрена война. Това каза заместник-постоянният представител на КНДР в ООН Ким Ин-рьон по време на сесията на първо комитет на Общото събрание. \"Ситуацията на Корейския полуостров, който фокусира вниманието на света, е достигнала критична точка и ядрена война може да избухне във всеки един момент\", - каза дипломатът. Според него нито една страна не е била подложена на \"такива крайности, както и пряка ядрена заплаха от страна на Съединените щати\", като Северна Корея. В тази ситуация Пхенян има пълното право да се защитава. \"Всичко, от континенталната част на САЩ е в обсега на нашата огнева мощ, ако Съединените щати биха посмели дори на един инч да нахлуят в нашата свещена територия, то те няма да избегнат тежкото наказание във всяка част на света\", заяви севернокорейският дипломат.Той отбеляза, че Съединените щати разполагат с ядрени оръжия в Южна Корея през 1957 г. и през последните 40 години провеждат мащабни военни учения, включващи използването на стратегически оръжия. През март и април тази година, дипломатът припомни, че в маневрите са участвали повече от 300 хиляди души. Войниците са тренирали превантивен удар срещу Северна Корея.Положението на Корейския полуостров ескалира през последните месеци, особено след като Пхенян през юли извърши две изпитания на балистични междуконтинентални ракети. Съветът за сигурност на ООН прие две резолюции, които утежняват режима на международните санкции срещу Пхенян.", "date": "2017.10.17", "title": "Пхенян: Ще отговорим на САЩ с мощ"}
{"url": "https://news.bg/world/tramp-nyama-da-uvolnya-prokurora-razsledvasht-rusiya.html", "text": "Американският президент Доналд Тръмп не обмисля възможността да уволни специалния прокурор Роберт Мюлер, който води разследването по обвинение в опита на Русия да повлияе на хода на миналогодишните избори в САЩ.Американският лидер съобщи това на пресконференция в Розата градина на Белия дом.Преди това американските медии съобщиха, че Доналд Тръмп и неговите адвокати изучават, включително и възможността да изпрати Мюлер в оставка.Тръмп беше помолен да изясни дали обмисля тази възможност. - Не, абсолютно не - отвърна американският президент.В същото време той потвърди, че за да гарантира, че разследването, което Мюлер води, ще приключи възможно най-скоро. \"Е, бих искал да видя, че е свършило.\" Слушайте, целият руски въпрос беше извинение за демократите за поражението им на изборите \", каза президентът.Вече на няколко пъти Тръмп отрича, че има връзки с Русия.", "date": "2017.10.17", "title": "Тръмп: Няма да уволня прокурора, разследващ Русия"}
{"url": "https://news.bg/world/kataluniya-udrya-po-ikonomikata-na-ispaniya.html", "text": "Испания понижи прогнозата си за растежа на икономиката, съобщават местни медии.Причината е продължаващата криза с каталунския референдум. По тази причина брутният вътрешен продукт ще нарасне до 2,3% през 2018 г. Предварителните прогнози бяха за 2,6% растеж на икономиката, която се бори с продължилата години стагнация.Правителството на Мариано Рахой очаква забавяне на вътрешното търсене. Това се признава в изпратената до Европейската комисия прогноза за бюджета.", "date": "2017.10.17", "title": "Каталуния удря по икономиката на Испания"}
{"url": "https://news.bg/world/ayfelovata-kula-pochete-zhertvite-ot-atentata-v-somaliya.html", "text": "Айфеловата кула почете жертвите от атентата в Сомалия. Знаковият символ на Париж потъна в мрак в знак на скръб за жертвите от терористичното нападение.Над 300 души бяха убити, а други десетки ранени, след като самоубиец се взриви в центъра на столицата на страната - Могадишу.Атентатът беше осъден от САЩ, Великобритания, Канада, Франция, Турция, Африканския съюз и др.", "date": "2017.10.17", "title": "Айфеловата кула почете жертвите от атентата в Сомалия"}
{"url": "https://news.bg/politics/uvolniha-shefkata-na-direktsiya-zemedelie-v-sofiya-oblast.html", "text": "Уволниха началника на областната дирекция \"Земеделие\" за област София Христина Стойкова, съобщи Нова телевизия, където бе излъчено разследване за дейността й. Обвинението е за шуробаджанащина при раздаването на земеделски субсидии.Христина Стойкова помогнала за построяването с европари на три големи къщи за гости от фирма на нейните родители. Проверява се доколко къщите за гости се ползват по предназначение.От друга страна, дъщерята на областната дирекция \"Земеделие\" от години получава субсидии за пасища, без да гледа животни.По-късно през деня се очаква да бъде определен новият областен директор на \"Земеделие\" за София област на мястото на Христина Стойкова.", "date": "2017.10.17", "title": "Уволниха шефката на дирекция \"Земеделие\" в София област"}
{"url": "https://news.bg/health/poveche-vitamin-s-ne-ni-pazi-ot-grip-uveri-d-r-angel-kunchev.html", "text": "Тази есен преобладават рино вирусите, които са много разнообразни с няколко десетки щамове. Това заяви пред БНТ главният епидемиолог д-р Ангел Кунчев.Д-р Кунчев отрече твърдението, че повишеният прием на витамин С намалява риска от зараза с грип. Според него е изключително важно избягването на видимо болни хора. При грипа заразяването може да стане много лесно само от кашлица и кихане.Няма данни за хванати грипни щамове в Европа и не може да се каже, че картината на Стария континент ще бъде същата като в Австралия по отношение на \"Мичиган\", уточни д-р Ангел Кунчев.Вирусът \"Мичиган\" се очертава като класически протичащ вирус и не се очакват изненади. Трудно е да се каже колко ще бъде интензивна епидемията. Човек трябва да бъде внимателен с грипа, защото е трудно предсказуем, каза д-р Кунчев. Освен \"Мичиган\", може да ни атакува и \"Хонконг\", който е познат от миналата година.При над 90% от усложненията се случва тежко протичаща пневмония. Тя основно засяга хората над 60-65 години. Наблюденията при децата най-често са бронхити и пневмонии, а най-тежка фаза под 0.1% се засяга централната нервна система.Възможно е да имаме паралелна циркулация на 2 или 3 вируса, прогнозира епидемиелогът. Обикновеният пациент не може да разпознае симптомите.\"Хонконг\" се отличава с рязко начало, висока температура и болки в мускулите. При него има общо чувство на отпадналост, нужда от почивка на легло поне 2-3 дни. Не засяга определена група хора. Най-засегнати са децата и хората над 60-65 год.", "date": "2017.10.17", "title": "Повече витамин С не ни пази от грип, увери д-р Ангел Кунчев"}
{"url": "https://news.bg/politics/ima-problem-v-bsp-prizna-valeri-zhablyanov.html", "text": "\"Очевидно е, че има проблем в БСП\", коментира депутатът Валери Жаблянов пред Нова телевизия.\"Има напрежение в Националния съвет на партията и то е в няколко посоки - по отношение на политиката, която трябва да се води, както и заради скорошните промени в ръководството на партията\", коментира Валери Жаблянов.Той обясни, че спорните теми са били дали българското председателство на Съвета на ЕС може да бъде успешно в хаоса, който се създаде около него, както и какви ще са неговите приоритети. Вторият въпрос е за финансово-икономическата политика на правителството.\"Това са темите, които Конгресът си постави за цел да обсъди и да излезе с документи, защото има нужда българското общество да разбере и икономически, и политически в какво състояние се намира България. Това БСП може да го каже от най-представителния си форум - Конгреса\", обясни Валери Жаблянов.По думите му емоциите в БСП са твърде много в момента, но остри противоречия в партията няма. \"По-скоро противоречията са за начина, по който да се води опозиционната ни политика и дали БСП за две седмици може да подготви Конгрес по сериозните теми, включени в дневния му ред\", заяви зам.-председателят на 44-то народно събрание.\"Свикването на предстоящия Конгрес след две седмици не ни е необходим вътрешно на БСП, защото двете точки, които ще са в дневния му ред, нямат нищо организационно-политическо, тоест Конгресът няма да се занимава с партията. Той ще се занимава с политиката на правителството и с мястото, на което се намира България\", обясни Жаблянов.Ден по-рано председателят на Областния Съвет в Пловдив и член на Националния съвет на партията Георги Гергов излезе с остро писмо срещу председателя на БСП Корнелия Нинова. Гергов твърди, че със свое интервю Нинова тенденциозно е разделила в две групи членовете на националния съвет на партията. И е очертала три теми, по които имало различия в БСП. Една от тях - отношението с управляващите и идеите за сближаване с ГЕРБ.\"Никакъв спор за колаборация с ГЕРБ не е имало. Казаното не отговаря на истината, за да не употребя израза \"откровена лъжа\". Уверен съм, че падението на Корнелия Нинова не е падение на партията. А Корнелия не е партията\", категоричен бе Гергов.В интервюто си Нинова обясни, че на пленума е имало въпрос за евентуално събиране с ГЕРБ - нещо, което според нея би било вредно не само за БСП, но и за държавата.\"Трябва да се търси път към диалога и в Националния съвет, и в самата партия, защото проблемите в момента пред България са огромни и БСП не може да си позволи такова разхищение на време и на енергия\", категоричен бе Жаблянов.", "date": "2017.10.17", "title": "Има проблем в БСП, призна Валери Жаблянов"}
{"url": "https://news.bg/politics/dps-ne-podkrepyat-pravitelstveniya-byudzhet-2018.html", "text": "ДПС няма да подкрепи проекта за Държавен бюджет 2018 година. Това заяви пред bTV зам.-председателят на ДПС Йордан Цонев.Цонев сподели, че е запознат с заложените политики в бюджета, въпреки че той все още не е пуснат за обсъждане.Според Цонев управляващите определят бюджета и разпределят средствата по сектори, но преди тези сектори да бъдат реформирани. По думите му правителството направило и грешката да , а не да познае с проекта народните представители. \", който още не е пуснат за обсъждане. Това не е коректно. Не е добра политика да говориш за разходи, когато нямаш политики. Когато правиш бюджет, трябва да си наясно с политиките си\", обясни ковчежникът на ДПС.Зам.-председателят на ДПС заяви, че няма вариант партията да бъде разубедена и да подкрепи бюджета. По думите му бюджетът може и да не мине на гласуването в парламента заради крехкото мнозинство на управляващите.Цонев допълни, че Движението за права и свободи няма да подкрепи нито един акт на това правителство, докато в него участват националисти. Според него ОП не са патриоти, защото патриотизмът обединявал хората и етносите. Коалиционните партньори на ГЕРБ били националисти, защото те настройвали обществото срещу етносите в страната.\"Не искаме националистите във властта от самото начало\", категоричен бе Цонев. Според него истинското лице на национализма в България се крие именно в думите на депутата от ОП Валентин Касабов.Припомняме, на 12 октомври Касабов заяви, че ДПС са \"дървеници, които трябва да бъдат смачкани\" - \"тези депесарски тахтаби (дървеници) да не ни се пречкат в краката, защото много миришат и да внимават, защото можем да ги смажем\". Този коментар на Касабов дойде във връзка с  в България.Ден след това лидерът на ДПС Мустафа Карадайъ прочете в пленарната зала остра . За оставката на Касабов се обявиха и БСП.\"Това е словото на национализма. Този човек е в българския парламент и представлява българския народ по конституция. Той няма място там\", убеден е Цонев. По думите му това е истинският пример за езика на омразата. \"Като говорим за езика на омразата, всички питат какво толкова е казано. Словото може да гради, но може и да разрушава. Словото на националистите не може да обедини нацията, то я разделя\", допълни Цонев.Цонев заплаши кабинета, че ако , ДПС ще започне да разобличава действията на правителството сред хората и европейските институции. Това щяло да стане чрез слово и действия, но не слово като това на ОП, което поражда разделение и омраза в обществото.Относно последните скандали в политическия живот у нас и битката между ГЕРБ и БСП Цонев заяви, че това е проблем на властта през целия преход - \"проблемът днес е че няма политики и за това излизат на преден план скандалите\". По думите му роднинските обръчи от фирми мога да се изкоренят само с подходящо законодателство, кадрова политика и публичност.", "date": "2017.10.17", "title": "ДПС не подкрепят правителствения бюджет 2018"}
{"url": "https://news.bg/health/protest-pred-zatvorenata-bolnitsa-v-pomorie.html", "text": "Медици протестират пред болницата в Поморие, съобщи bTV. Лечебното заведение, което обслужва и съседната община Несебър, спря да приема пациенти и отмени всички планови операции. Персоналът не е получавал заплати от април и един след друг лекарите напускат.Кметът на Поморие Иван Алексиев обвини лошата практика в здравеопазването, която толерира частните за сметка на общинските болници. Според него, това е причината за лошото финансово състояние на болницата в града, както и на много други общински болници. Той пита защо не са изплатени надлимитните дейности, които лечебницата е извършила, защото не може да връща пациенти.Според д-р Виргиния Цанова, зам.-директор на РЗИ - Бургас, болницата в Поморие може да бъде спасена чрез преструктуриране.", "date": "2017.10.17", "title": "Протест пред затворената болница в Поморие"}
{"url": "https://news.bg/int-politics/london-i-bryuksel-uskoryavat-pregovorite-za-brekzit.html", "text": "Премиерът на Великобритания Тереза Мей и председателят на Европейската комисия Жан-Клод Юнкер проведоха \"конструктивна приятелска вечеря\", на която основното ястие в менюто бяха разговорите за Брекзит, предаде \"БиБиСи\".Двамата са разговаряли за необходимостта от това Великобритания да продължи преговорите за напускането на ЕС. Мей и Юнкер са се обединили около това, че дискусиите около \"развода\" трябва да бъдат ускорени през следващите месеци.Припомняме, в средата на миналата седмица главният преговарящ на ЕС за Брекзит Мишел Барние обяви на пресконференция, че преговорите с Великобритания са в задънена улица.Преговорите през миналата седмица приключиха без реален резултат, след като Лондон не се ангажира с конкретна сума за уреждане на финансовите въпроси с Брюксел, което според Барние е \"обезпокоителна\" безизходица. Брюксел отказва да преминат към втората фаза, а именно започване на преговори за бъдещите търговски отношения, докато не се уредят три ключови въпроса: финансовите задължения, правата на гражданите на ЕС на Острова и ирландската граница.Срещата между Мей и Юнкер в Брюксел не е била отворена за журналисти. Според общата декларация от срещата между двамата те са стигнали до консенсус и относно общия интерес да се запази споразумението за иранската ядрена програма. Мей и Юнкер са се обединили още върху нуждата от общи усилия за засилване на сигурността на гражданите и борбата с тероризма.В четвъртък и петък, съответно 19 и 20 октомври, предстои да се проведе среща на върха в Брюксел. На срещата европейските лидери ще решат дали Съюзът да отвори следващата глава в преговорния процес с Острова за обсъждане на търговските отношения след \"развода\".Остават неизяснени обаче много въпроси. Предстои да се разбере дали \"ускореният\" дебат между ЕС и Великобритания ще има по-съществен резултат.", "date": "2017.10.17", "title": "Лондон и Брюксел ускоряват преговорите за Брекзит "}
{"url": "https://news.bg/world/duterte-obyavi-grad-maravi-za-osvoboden-ot-dzhihadisti.html", "text": "Филипинският президент Родриго Дутерте обяви освобождението на град Марави от екстремисти, подкрепящи ДАЕШ (\"Ислямска държава\"), които бяха окупирали града в продължение на 148 дни.Това съобщават медии и представител на правителството, цитирани от Ройтерс.Дутерте посети града ден след елиминирането на двама лидери на джихадистите.Припомняме, вчера властите обявиха, че са убили Иснилон Хапилон и Омар Мауте. Хапилон дори беше издирван от САЩ за тероризъм.Медиите CNN Philippines и ABS-CBN информират, че Дутерте е направил съобщението пред войници в града. Информацията също е потвърдена и от секретаря по комуникациите към президентството Мартин Аданар.АП уточнява, че Дутерте е изнесъл реч пред войници в разрушено училище на повече от километър от район, където боевете продължават.\"\", казал той, аплодиран от присъстващите.Военният шеф генерал Едуардо Ано каза пред американската осведомителна агенция, че обявлението на Дутерте означава, че заплахата от екстремисти, които се бореха от 23 май, като цяло е преодоляна.\"\", поясни Ано.", "date": "2017.10.17", "title": "Дутерте обяви град Марави за освободен от джихадисти"}
{"url": "https://news.bg/press/kongresat-na-bsp-mozhe-da-se-raztsepi-boyko-borisov-ako-chakate-voyna-smenyame-prioritetite.html", "text": "От 1 до 5 лв. за бележка от джипито, с която се извиняват отсъствияЗа практикатародители сигнализираха още през пролетта, но от началото на учебната година тя стана по-масоваТова внесе смут дали подобно заплащане е обосновано и защо се взема.Таксата не е нарушение на закона, но не е и регламентирана в него. Разковничето е в Наредба 2 на здравното министерство, която определя общия пакет дейности, заплащани с бюджет на здравната каса. В нея издаване на въпросните документи не е включено, което позволява на джипитата сами да решат дали ще таксуват пациентите си и с колко. Единственото условие е във или пред лекарския кабинет, на видно място, да има ценоразпис, в който да е упомената таксата, а срещу нея да се получава касова бележка.“Децата се осигуряват на половин здравна вноска и нямат потребителска такса, но те са пациенти като всички останали\", коментира доц. Любомир Киров, председател на Националното сдружение на общопрактикуващите лекари. Всяка дейност трябва да се заплаща и лекарите имат право да определят цената на своя труд, допълва и д-р Галинка Павлова, зам. - председател на лекарския съюз.Според нея, след като миналата година здравното и образователното министерство завишиха изискванията за издаване на медицински бележки,се е увеличила работата на джипитатаза нещо, което не е нормативно регламентирано.Конгресът на БСП може да се разцепи>Тежко заседание на 49-я конгрес на БСП се очертава на 28 октомври. Тази еднозначна прогноза направиха вчера вътрешнопартийни съюзници и опоненти на лидера на партията Корнелия Нинова. Още след съботния пленум от \"Позитано\" 20 определиха извънредната сбирка на най-висшия форум на партията като своеобразен вот на доверие към Нинова.Предварителният дневен ред бе обявен с няколко точки: \"БСП – алтернатива за България, Председателството на Съвета на ЕС – възможност за страната ни и Бюджет 2018 – икономика, доходи, справедливост.\" Но съботното заседание на Националния съвет на БСП го одобри едва с 4 гласа повече.В последвало интервю пред БНР Нинова даде да се разбере, че пленумът не е партията, а противниците на предложението й за свикването на конгрес целят договорки с ГЕРБ: \"Нека да дойде цялата партия на Конгреса и там ще се произнесе, ние алтернатива ли сме или ще се договаряме с ГЕРБ\", каза Нинова.Последва обаче лавина от реакции:\"Интервюто, което Корнелия Нинова даде пред Неделя 150 беше манипулация и измама. Недопустимо е един председател да се държи по този начин. Какъвто и вот да иска, аз не мога да й дам\", отсече пред \"Труд\" бившият депутат Георги Божинов. \"Върви слух за смяна на членове на Националния съвет на БСП, но такава точка в дневния ред на конгреса няма\", коментира напрежението в партията и експредседателят на БСП Михаил Миков. А пред БНР Миков посочи, че \"едно е да се тупаш в гърдите до посиняване, а друго е да правиш реална политика\".Бойко Борисов: Ако чакате война, сменяме приоритетите \"Военните добре си представят съюз Китай, Иран, Русия и Турция. Техният брутен продукт е седем пъти над този на ЕС. За пръв път сега се вкара думата индустриално сътрудничество. Защото има много оръжие, но то е разпръснато из Съюза. Да, ще направи сътрудничество. За електрониха, за оръжие, за голяма част от корабите. Как така ремонтираме натовски хеликоптери? Но се оказа, че сме купили все транспортни. Пазарени са така, че нямат въоръжение. Сега трябва да им вземем такова, но и да вдигнем заплатите. Много е важно и благодаря на всички, че имаме обществен консенсус. Ако мислите, че ще има война - насочваме всичко в тази посока. Иначе милиард за това, за онова, доходи, доходи\", отсече Борисов.Борисов: Ще модернизираме армията чрез индустриално сътрудничествоЩе модернизираме армията чрез индустриално сътрудничество. Това заяви премиерът Бойко Борисов по време на дискусия за сигурността и общата европейска отбрана, на която присъстваха президентът Румен Радев и военният миминистър Красимир Каракачанов, както и лидерът на ПЕС Сергей Станишев и лидерът на БСП Корнелия Нинова.Премиерът даде да се разбере, че ще ремонтираме старите самолети, но ще купим и нови. \"Ще ремонтираме това, което е старо, моно добро. Отиваме и купуваме нови самолети. Но това е като да си купиш кола - отиваш и се пазариш\", обясни Борисов. По думите му старите самолети можем да ползваме за учения.Само 20 от 265 общини могат да издават и обменят е-документиВъпреки милионите, пръснати за електронно управление в България, едва 20 от 265 общини в България могат да обменят електронно документи с други администрации. Още 80 са подали заявления, за да се съобразят с изискванията за е-управление. Това съобщи председателят на Държавната агенция \"Електронно управление\" (ДАЕУ) Росен Желязков на традиционната годишна среща на правителството с местните власти в курорта \"Албена\" вчера, пресмята в. \"Сега\".И Поморие остава без болницаБолницата в Поморие затваря заради дългове и напуснал персонал. Още в петък част от лекарите са заявили, че няма да дойдат на работа. Нови пациенти вече не се приемат, а приетите миналата седмица болни ще бъдат изписани. От април персоналът получава само 60% от трудовите си възнаграждения. Последно заплати са изплатени за юли.Болницата спира да работи със задължения от 670 хил. лв., като 80 хил. лв. са неизплатени от НЗОК надлимитни средства. От общата сума 370 хил. лв. са за текущи разходи и просрочени задължения към фирми и доставчици, а 280 хил. лв. са за заплати.Кметът на града Иван Алексиев заяви, че болницата не е фалирала, а затваря, защото няма персонал. Според него служителите са напуснали, защото нямат заплати от шест месеца, както и никаква сигурност.Възроденият китайски мегапроект край Елин Пелин стана борсов рекордьорДоскоро цялата пазарна капитализация на Българската фондова борса (БФБ) беше под 10 млрд. лв., което е доста незавиден показател за развитието на фоновия пазар на държава с над 90 млрд. лв. БВП. От миналата седмица обаче това се променя ударно и вече местната инвестиционна общност може да се похвали с гигант с рекордните близо 13 млрд. лв. пазарна капитализация.Това е \"Кепитъл консепт лимитед\" (CCL), дружеството зад китайския мегапроект \"Света София\" до Елин Пелин.", "date": "2017.10.17", "title": "Конгресът на БСП може да се разцепи, Бойко Борисов: Ако чакате война, сменяме приоритетите"}
{"url": "https://news.bg/economics/novi-etiketi-pokazvat-energoefektivnostta-na-elektrouredite.html", "text": "Променени етикети ще показват енергоефективността на домакинските електроуреди. Нов регламент за енергийно етикетиране на ЕС, влязъл в сила на 1 август 2017 г., налага променена скала за енергийната ефективност на домакинските електроуреди.Той включва промяна на досегашната скала А+++ в еднотипна скала A-G за домакинските електроуреди, които попадат под регулацията на ЕС. Това стана ясно по време на кръгла маса, организирана от производителите на електродомакински уреди в България.\"На потребителите трябва да стане ясно, че се променя етикетът, но уредите не стават по-малко ефективни\", уточни Габриела Чифличка - генерален секретар на сдружението. Тя обясни, че новото законодателство ще създаде условия за уреди, класифицирани с клас B,C или по- нисък , по новата скала A-G да са с по- висока енергийна ефективност от уредите от най- високите класове А+++ по старата скала.Новият регламент предвижда поетапно въвеждане на новите етикети с преобразувана скала за различни продуктови групи. У нас хладилници, перални, съдомиялни, телевизори и осветителни тела, ще се появят на пазара с нови етикети и изменена скала за енергийна ефективност най- рано в края на 2019 г.По време на дискусията представителите на бранша и държавните институции се обединиха около тезата, че най-сериозното предизвикателство ще бъде да се обясни на потребителите, че се променя етикетът, но ефективността на уредите не намалява, въпреки, че буквеното означение на класа на енергийна ефективност на скалата ще се понижи.Промените в етикетирането създават условия за повишаване ефективността на продуктите, а за крайния потребител това означава реализиране на сериозни икономии в домакинството.", "date": "2017.10.17", "title": "Нови етикети показват енергоефективността на електроуредите"}
{"url": "https://news.bg/world/sasht-ne-izklyuchvat-vazmozhnostta-za-razgovori-s-kndr-sled-zaplahite-za-yadrena-voyna.html", "text": "САЩ не изключват евентуална възможност за директни разговори със Северна Корея. Това заяви американският заместник държавен секретар Джон Съливан, цитиран от Ройтерс.Коментарът на Съливан идва няколко часа след предупреждение на Пхенян, че всеки момент може да избухне ядрена война.Китай отдавна призовава двете страни да седнат на масата за преговори, но Вашингтон и съюзниците им, предимно Япония, не са склонни да преговарят, докато Пхенян се стреми към целта си да се сдобие с ядрени оръжия, които евентуално да със способност да ударят САЩ.\"\", каза Съливан в Токио след разговори с японския си колега.\"\", изтъкна още той.", "date": "2017.10.17", "title": "САЩ не изключват възможността за разговори с КНДР след заплахите за ядрена война"}
{"url": "https://news.bg/crime/spas-vasilev-pravel-uslugi-na-blizki-a-ne-gi-mamel.html", "text": "Спас Василев от Кочериново, станал известен с фалшивата си самоличност като Александър Николов, не е мамил хора. Той правил услуга на приятели и близки. Това заяви пред bTV адвокатът на задържания - проф. Георги Ценев.По думите на защитника на Василев/Николов мъжът правил услуга на приятели. Той предлагал евтини билети, за да помогне на хората. Когато обаче запазвал билети и не успявал да ги вземе навреме, цената на билета ставала по-висока - от 300 долара цената ставала около 600, дори 800 долара. Василев/Николов нямал пари да покрие разликата, защото получил от приятелите си само 300 долара и тогава, за да покаже качества на мъж, че държи на думата си, Василев взимал пари от следващия човек, на който правил услуга, за да закупи първия билет. След като купувал билетите, мъжът ги изпращал към заявителите им, но заради забавянето се получавала непрекъсната верига от забавяния, които довели до финансовата щета на гражданите.Според адвоката това не е пирамида, защото при пирамидата имало натрупване на пари, с оглед печалба на още повече пари, а Спас/Александър не целял това.На въпроса защо мъжът е използвал фалшив профил адвокатът обясни, че задържания е живял във Франция, а там името Спас не било известно. Той сменил името си в профила, за да може да бъде възприеман като човек на света.По думите на адвоката Спас сам се е предал на полицията, след като видял, че за него се говори по телевизията. Той осъзнал, че това, което смята за услуга на приятели и познати, се разглежда като престъпление.След като разбрал, че не може да осигури билети на всички, на които вече е взел парите, Александър се скрил. Той се представял за сериозна личност и неуспехът му го накарал да се срамува. За това през месец юли той решил да спре да се занимава с тези \"услуги\".", "date": "2017.10.17", "title": "Спас Василев правел услуги на близки, а не ги мамел"}
{"url": "https://news.bg/world/32-ubiti-i-nad-200-raneni-pri-napadenie-na-talibanite-v-afganistan.html", "text": "Най-малко 8 загинали и 30 ранени при нападение срещу афганистанска полицейска централа в провинцията, обявиха властите, цитирани от Ройтерс.Атентатор самоубиец се е взривил, а след това екстремисти са открили стрелба по централата.Най-малко двама нападатели са елиминирани от полицията, се казва в съобщение на вътрешното министерство.Според АФП, позовавайки се на болница, най-малко 15 души са убити, а над 40 са ранени.По-късно беше съобщено, че броят на загиналите е достигнал 32 души, а пострадалите са над 200. Талибаните поеха отговорност за атаката, която според министерството е била насочена към полицейски център за обучение, който е към централата в Гардез, столица на провинция Пактия.Сред пострадалите има цивилни и полицаи.Продължават действията по елиминирането на екстремистите.", "date": "2017.10.17", "title": "32 убити и над 200 ранени при нападение на талибаните в Афганистан"}
{"url": "https://news.bg/society/vmro-iskat-zatvor-za-krazhbite-na-voda-v-sofiyskite-geta.html", "text": "ВМРО настояват кражбите на вода в софийските гета да се наказват със затвор.Вчера, 16 октомври, общинският съветник от ВМРО Карлос Контрера заяви, че в двете софийски гета \"Филиповци\" и \"Факултета\" годишните кражби на вода възлизат на над 5 млн. лв. От своя страна евродепутатът Ангел Джамбазки заяви, че за една нощ във \"Филиповци\" били изпочупени всички три хиляди водомера, които били поставени от оператора.Днес пред Нова телевизия Контрера допълни, че в квартал \"Филиповци\" имало само три водомера. За равносметка - там се потребявали около 40 хиляди кубика вода на месец. Това показвала и справка на \"Софийска вода\" - само 3% от всички живущи в \"Факултета\" плащали за вода.\"Говорим за две гета, в които на година потъват по 5 милиона лева. Тази вода я плаща изрядният потребител. Това се калкулира чрез цената на водата\", категоричен бе Контрера.За това от партията настояват за сурови наказания за кражбите на вода - например затвор.News.bg припомня, че проблемът с кражбата на вода в столицата продължава от много години. Материал от 18 януари 2010 година показва интервю на Иван Иван, тогавашен изпълнителен директор на \"Софийска вода\". Иванов заявява, че към 2010 година 10% от загубите на дружеството идват от кражба на вода.По думите му годишно се откриват средно над 200 нерегламентирани връзки и/или нерегистрирани ползватели. \"В същото време, без да се налага да търсим много старателно, всички знаем, че в София има цели квартали, където почти всичко е незаконно. Това са\"Филиповци\", \"Факултета\", части от \"Христо Ботев\". В тях няма абсолютно никакъв начин да се узакони ползването на вода\", категорично заяви Иванов през далечната 2010 година. Припомняме и че сметки за вода във \"Факултета\" се получават от месец юли 2009 година. ", "date": "2017.10.17", "title": "ВМРО искат затвор за кражбите на вода в софийските гета"}
{"url": "https://news.bg/world/ispanski-f-18-se-razbi-v-blizost-do-madrid.html", "text": "Испанското министерство на отбраната съобщава, че самолет F-18 се е разбил близо до Мадрид.Причината за катастрофата все още предстои да бъде обявена.Към момента обяснението, че самолетът е катастрофирал при излитане от военната база \"Торехон\" до испанската столица, съобщи испанското министерство на отбраната.Според информационната агенция \"Европа Прес\", цитирайки местни свидетели, катастрофата е станала в 11 часа местно време.Миналата седмица, испански военен самолет се е разби край военновъздушната база Лос Ланос в Албасете след завръщането му от военен парад в Мадрид, посветен на Националния празник на Испания.", "date": "2017.10.17", "title": "Испански F-18 се разби в близост до Мадрид"}
{"url": "https://news.bg/politics/do-1-dekemvri-remontat-na-ndk-tryabva-da-priklyuchi.html", "text": "Засега ремонтът на НДК върви нормално. До 15-ти ноември е срокът за изпълнение на договора. Това каза на брифинг в реновираната зала 3 на Националния дворец на културата (НДК) изпълнителният директор Ангел Митев.Той уточни, че след този срок има един месец, в който трябва да се извърши изпитание на системите за сигурност и комуникация и да се подготви сградата за председателството. \"До момента ние имаме осигурени средства по две постановления на МС. С едното постановление ни бе предоставена помощ в рамките на 17 млн. лв. и по-късно 28 млн. лв. От тях една част сме изплатили на строителите, а друга част стоят в рамките на специална сметка само за строителството. Ремонтните дейности се надявам до 1-ви декември всичко да е приключило\", посочи Митев.Досега от Еврокомисията са проверили осигуряването на езиковите преводи. Ще има осем преводачески кабини и 20 мобилни кабини. Общият бюджет за ремонта на НДК е 45 млн. лв. \"Разгърнатата площ на НДК е 123 хиляди кв. м. От тях са подменени 14 хиляди кв. м. настилки, обновени са камерите, подменят се конвектори и радиатори. Подменя се настилката от осмо до четвърто ниво, както и на партера. Искам да подчертая, че всички мраморни настилки, които съществуват, остават в същия вид. Те се реставрират и ремонтират. Запазваме това, което е важно за сградата\", заяви Митев.Той изтъкна, че досега са похарчени 20 млн. лв. авансово на строителите. На входа ще бъде извършена реставрация на металните пластики и произведенията на изкуството в НДК. Борислав Велков, председател на Съвета на директорите заяви, че културната програма на НДК продължава активно и по време на председателството.Той определи инвестицията в  като \"стратегическа\". \"След председателството НДК ще има нов живот и ще бъде лидер на пазара на конгресни и конферентни прояви и културни събития. Тези зали ще станат много по-адаптивни и функционални. Голяма част от залите, които в момента не са натоварени със събития - ще бъдат натоварени\", посочи Велков.По време на обиколния тур на журналистите в НДК бе представена реновираната зала номер 3, където се очакват да се провеждат основните заседания по време на председателството на България. Залата е с нов таван, обновени са преводаческите кабини, изграден е двоен под, мокетът може да се демонтира при различни събития.Изпълнителният директор на НДК заяви, че реновирането дава възможност за голяма функционалност на залата. \"По време на председателството се очаква делегатите да бъдат 350 души. Те ще бъдат ситуирани на дъговидна маса и около тях в радиус ще бъдат поставени други мебели. Очакваме мебелите да пристигнат в рамките на седмица и след това започваме монтаж на мебелировката. Продължават дейностите по ремонта и инсталациите на системите за глобална сигурност - пожароизвестяване и всички системи, които са необходими за сигурността на сградата\", увери още той.Припомняме, на 26 юни 2017 г., понеделник  изпълнителния директор на НДК Мирослав Боршош. Във вторник .От БСП и ДПС обявиха в пленарна зала, че казусът трябва да бъде разследван от парламентарна комисия. , че според него случаят е за прокуратурата.На 28 юни от прокуратурата съобщиха, че са  за нарушения с бюджетни пари, отпуснати на НДК, а на 19 юли прокуратурата обвини Боршош за нецелесъобразно изразходване на средства. ", "date": "2017.10.17", "title": "До 1 декември ремонтът на НДК трябва да приключи"}
{"url": "https://news.bg/bulgaria/zdravniyat-ministar-protiv-da-sme-darzhava-na-invalidi.html", "text": "Трудно се намира баланс в здравеопазването. Тази позиция изрази здравният министър Николай Петров на форум на бизнес лидерите. Догодина ще има увеличение на бюджета на НЗОК, стана ясно от изявлението му.С бизнеса е договорено да няма липса на медикаменти на нашия пазар, както и да се облекчат клиничните изпитвания на нови лекарства.Пред бизнеса министърът обеща реформа по отношение на експертизата на нетрудоспособността. Не е нормално България да се превръща в държава на инвалиди, подчерта министър Петров. Той акцентира на затлъстяването при децата и здравословното хранене. Очаква съвместна работа и по този проблем заедно с бизнеса.Здравният министър изказа и притеснението си от факта на затварянето на болницата в Поморие.Въпросите са към здравния министър, а тя е общинска собственост, \"нямам право да им искам отчетите\", обясни той.", "date": "2017.10.17", "title": "Здравният министър против да сме държава на инвалиди"}
{"url": "https://news.bg/health/bolnitsata-v-burgas-priema-patsientite-ot-pomorie.html", "text": "Ръководството на УМБАЛ-Бургас обяви готовност да приеме всички пациенти, нуждаещи се от планов или спешен прием, докато се разреши проблемът с болницата в Поморие.Ръководството на болницата в областния град вече е информирало кметовете на населените места и общопрактикуващите лекари в общината, че там могат да се хоспитализират нуждаещите се.От болницата в Бургас също така са информирали, че разполагат с повече от 30 отделения по почти всички медицински специалности. Заведението приемало спешни случаи денонощно. Пред БНТ директорът на болницата Бойко Миразчийски е посочил, че нито един пациент няма да бъде върнат.Припомняме, вчера болницата в Поморие затвори врати, заради липса на лекари. Всички лекари, медицински сестри и помощен персонал са напуснали здравното заведение.По-рано днес пред сградата на нефункциониращата болница медици се събраха на протест. Недоволстващите поискаха заплатите на лекарите от заведението да бъдат изплатени. Припомняме, персоналът не е получавал възнагражденията си от месец април насам.", "date": "2017.10.17", "title": "Болницата в Бургас приема пациентите от Поморие"}
{"url": "https://news.bg/world/islyamska-darzhava-okonchatelno-izgubi-rakka.html", "text": "Подкрепяните от САЩ милиции напълно превзеха сирийския град Ракка от ДАЕШ (\"Ислямска държава\"). Това потвърди Сирийският център за наблюдение на човешките права, цитиран от Ройтерс.Бойци от Сирийските демократични сили издигнаха бял флаг до сградата на Националната болница, където джихадисти от групировката бяха заклещени.Падането на град Ракка е потенциален символ на унищожението на джихадистката групировка. От града групировката планираше терористични атаки в чужбина, отбелязва агенцията.Сирийските демократични сили, съюз от кюрдски и арабски милиции, подкрепяни от водената от САЩ международна коалиция, се бият срещу ДАЕШ в Ракка от юни.Свидетел заяви пред Ройтерс, че боевете почти са в края си, тъй като има само спорадични престрелки. Милициите празнуват по улиците, скандират от автомобилите си и издигнаха знаме в стадиона в Ракка.Говорител на Сирийските демократични сили заяви, че алиансът ще превзе последните контролирани от ДАЕШ райони в града в рамките на няколко часа.По-рано днес бяха превзети и последните бази на джихадистите - стадионът и болница.Местен полеви командир изтъкна, че няма джихадисти в стадиона и в болницата. През последните два дни боевете бяха съсредоточени в тези два обекта.Полковник Райън Дилън, говорител на коалицията, поясни, че все още не е ясно дали има самоделни бомби и мини в районите, които бяха под контрола на ДАЕШ, така че Сирийските демократични сили ще прочистят.Като признак, че четиримесечната битка за Ракка е в последната си фаза, Дилън каза, че няма въздушни удари на коалицията от понеделник.", "date": "2017.10.17", "title": "„Ислямска държава” окончателно изгуби Ракка"}
{"url": "https://news.bg/politics/bsp-vyarva-na-deputata-stoilov-che-ne-uchastva-v-biznesa-sas-zalozhni-kashti.html", "text": "Депутатът Георги Стоилов бе изслушан от Изпълнителното бюро на партията и на този етап няма основание да се съмняваме в неговите думи. Това коментира пред журналисти в парламента зам.-председателят на ПГ на БСП Драгомир Стойнев. Той бе категоричен, че в сряда депутатът Георги Стоилов ще бъде изслушан от парламентарната група.Припомняме, казусът с евентуалното му отстраняване от парламента бе предизвикан заради арестуването на неговия брат - бизнесменът Илия Стоилов по време на акция на ГДБОП в Русе като ръководител на организирана престъпна група за изнудване и рекет.Илия Стоилов е собственик на заложни къщи. Пред медиите депутатът Стоилов коментира, че не се срамува от нито едно свое действие. \"Надявам се това да не е политическа поръчка. Утре ще има заседание на парламентарната група, в което аз ще се съобразя с всяко действие на моите колеги\", коментира още Стоилов.Относно изслушването в Изпълнителното бюро на партията Драгомир Стойнев коментира, че колегата му Стоилов е декларирал, че няма никакво отношение към действията на своя брат. \"Той бе категоричен, че никога не са имали бизнес отношения и техният живот се е развивал по различни пътища. Ние не можем да упрекваме някого за това, което е правел брат му\", коментира Драгомир Стойнев. Той бе категоричен, че на този етап нямат причина да се съмняват в неговите думи.Драгомир Стойнев също изрази надежда зад тази акция да не стои и политически елемент. Той бе категоричен, че в случая не може да става и дума за шуробаджанащина, в каквато от доста време от левицата упрекват ГЕРБ. Стойнев даде нов пример за шуробаджанащина на ГЕРБ - този път с кмета на община Раднево - г-н Тенев, който назначил жена си за кметски наместник в село Рисиманово.\"Ето това е кметът и кметският наместник да седят и да разпределят държавни и общински пари. Едното няма нищо общо с другото. Отмина времето, в което някой трябва да носи отговорност за постъпките на свой роднина. Всички трябва да бъдат равни пред закона\", допълни Драгомир Стойнев.", "date": "2017.10.17", "title": "БСП вярва на депутата Стоилов, че не участва в бизнеса със заложни къщи"}
{"url": "https://news.bg/world/brekzit-za-eur100-mlrd-e-skapo-za-boris-dzhonsan.html", "text": "100 милиарда евро е твърде много за Великобритания да плати на ЕС за Брекзит. Това заяви британският външен министър Борис Джонсън, цитиран от местни медии.Докато преговорите между Брюксел и Лондон за Брекзит продължават, Джонсън коментира сумата, която Великобритания трябва да плати за напускането на съюза.\"\", каза той по време на изслушване в парламента.По-рано медии съобщиха, че ЕС иска Лондон да плати около 60 милиарда евро.Според него страните членки на ЕС трябва да бъдат \"сериозни\" на преговорите за Брекзит. Джонсън поясни, че правителството е обединено зад подхода на кабинета.В същото време говорител на британското правителство обяви, че сметката за Брекзит може да бъде калкулирана само след разрешаването на всички въпроси.Междувременно Джонсън отказа да подаде оставка във връзка с нови призиви да се оттегли заради коментар за Либия. В началото на месеца Джонсън разбуни духовете, след като заяви, че Либия можела да бъде \"следващият Дубай... Единственото, което те трябва да направят, е да разчистят мъртвите тела.\"", "date": "2017.10.17", "title": "Брекзит за €100 млрд. е скъпо за Борис Джонсън"}
{"url": "https://news.bg/int-politics/navalni-mozhe-da-se-kandidatira-za-prezident-prez-2028.html", "text": "На 19-ти Световен форум на младежта и студентите в Сочи, ръководителят на Централната избирателна комисия на Руската федерация, Елла Памфилова отговоря на въпрос за това, кога опозиционния лидер Алексей Навални ще бъде в състояние да участва в президентските избори в Русия, съобщава \"Российская Газета\"\"Той ще може да премине този десетгодишен период - някъде през 2028 г., плюс пет месеца \", отговаря ръководителят на ЦИК.Според Памфилова, Навални трябва да заложи в желанието си да спечели изборите не на база \"уличен натиск\", а на база собствените си идеи.\"Трябва да докаже със своите идеи, че той е достоен за поста президент\", каза ръководителят на ЦИК.По-рано, руският ЦИК коментира, че единственият начин опозицията да участва в президентската надпревара през 2018 г., е да обжалва наложеното наказание, внесено от началника на Фонда за борба с корупцията (ФБК) за случая с компанията \"Кировлес\".", "date": "2017.10.17", "title": "Навални може да се кандидатира за президент през 2028"}
{"url": "https://news.bg/health/v-pomorie-startirat-podpiska-v-zashtita-na-bolnitsata.html", "text": "Стартира инициатива за събиране на подписи за предприемане на спешни мерки за запазване на МБАЛ Поморие, съобщават от Община Поморие.Подписката е адресирана до премиера Бойко Борисов, а целта й е промяна в политиката на общинското здравеопазване в държавата.\"Служители, граждани и пациенти са готови и на протест. За мен обаче, това е крайна мярка, до която, надявам се, няма да се стигне. Заставам зад съгражданите ми и зад желанието да бъдем чути\", коментира кметът на града Иван Алексиев.Припомняме, че по-рано днес министърът на здравеопазването проф. Николай Петров коментира случая с болницата в Поморие и обясни, че тя не е задължение на министерството, а на местните власти.Иван Алексиев пък изтъкна, че на годишната среща на местните власти е бил готов да докладва състоянието и проблемите на МБАЛ Поморие, но представител на Министерството на здравеопазването и на Националната здравноосигурителна каса е нямало.\"Искаме да предизвикаме публичен диалог и да бъдат обсъдени проблемите в общинското здравеопазване, като цяло\", изтъкна Алексиев.Желаещите да подкрепят исканията на , могат да намерят подписката на входа на административната сграда на Община Поморие, в центъра за административно обслужване на Община Поморие, в читалищата в Поморие и във всички населени места в общината. Подписката е достъпна и в пенсионерските клубове и кметствата в общината. Бланката е достъпна на сайта на Община Поморие, всеки може да я изтегли, попълни и подпише и да я предаде в деловодството на Община Поморие.За инициативата са уведомени и кметовете на общините МБАЛ Поморие обслужва и общини Несебър и Руен. Те съща са уведомени за инициативата.", "date": "2017.10.17", "title": "В Поморие стартират подписка в защита на болницата"}
{"url": "https://news.bg/politics/gerb-pita-dali-stoilov-e-pravil-dareniya-za-predizbornata-kampaniya-na-levitsata.html", "text": "От ГЕРБ поискаха да знаят дали Илия Стоилов е правил дарения за предизборната кампания на левицата.Пред журналисти в парламента депутатът Емил Христов от ГЕРБ защити кметския наместник на село Ресиманово Светла Тенева, съпруга на кмета на община Раднево - д-р Теньо Тенев.Като аргумент Христов изтъкна, че тя е била назначена като такава още в далечната 2004 г. (, че кметът на община Раднево д-р Теньо Тенев също е бил кметски наместник на въпросното село в периода 1999 - 2000 г, след което - ветеринарен лекар).Христов коментира пред журналисти: \"Вярно е, че съпругата на кмета на Раднево е кметски наместник, обаче не е назначена от него, а е назначена 2004 г. още от покойния Нончо Воденичаров и досега нито един кмет не я е сменял. Срещу нея никога не е имало никакви обвинения, не е имало сигнали, не е имало проверки. Напротив хората винаги са я харесвали и са я подкрепяли. Трябва ли при това положение - този, който работи в интерес на хората, да бъде сменен само защото е роднина на някой от управляващите в общината. Не мисля, че това може да се приеме като укоримо поведение. Просто трябва хората, които работят да бъдат оставени да работят. Освен това г-н Стойнев явно не познава добре нещата в региона\", заяви Христов.Той попита Драгомир Стойнев в качеството си на заместник-председател на парламентарната група, как е била финансирана предизборната кампания на БСП.На въпрос свързан с намека от страна на левицата за политически елемент при акцията в Русе - Христов заяви, че борбата с престъппността е продиктувана единствено от желанието на правителството да се бори с тази престъпност.\"Всякакви внушения от страна на БСП в този момент са просто стремеж да избягат от истините\", допълни той.На въпрос дали от ГЕРБ разполагат с данни, че са правени дарения, Христов посочи: \"Най-вероятно са правени. Ние искаме да чуем позицията на БСП. Нека да направим справката докрай и да чуем позицията на БСП. Нашите сведения са, че до този момент - да има\".", "date": "2017.10.17", "title": "ГЕРБ пита дали Стоилов е правил дарения за предизборната кампания на левицата"}
{"url": "https://news.bg/crime/zadarzhaha-trima-za-poboya-na-gorski-kray-banya.html", "text": "Прокуратурата в Карлово наблюдава случая за нападението над служители от Териториално поделение \"Държавно горско стопанство-Хисар\".Полицията е задържала трима мъже, които са участвали в боя. Продължават издирванията и разследването.В хода на провежданата мащабна акция е установено, че в много от къщите в квартал \"Стряма\" в град Баня, се съхранява незаконно добит дървен материал, за което са извършени претърсвания и изземвания и са образувани досъдебни производства за престъпление за незаконно съхранение на незаконно добит от другиго дървен материал.Припомняме, че на 16 октомври, около 19 часа, в землището на Баня, община Карлово, по поречието на река Стряма, група роми нападнаха служители на ТП ДГС-Хисар. От информация на прокуратурата днес стана ясно, че нападнатите са били четирима, а единият от тях е със счупена ръка.Горските служителите установили, че се извършва незаконна сеч. По черен път горските настигнали четири каруци, които били натоварени с дървен материал.Служителите успели да спрат едната каруца, а другите избягали. Лесничеите започнали да документират нарушенията, но междувременно на мястото пристигнала голяма група от мъже, жени и деца от кв. \"Стряма\", които носели колове и камъни. Те нападнали горските служители и започнали да хвърлят камъни по тях.", "date": "2017.10.17", "title": "Задържаха трима за побоя на горски край Баня"}
{"url": "https://news.bg/world/sarbiya-kosovo-veche-ne-e-mezhdunarodniyat-galenik-a-nie-loshite.html", "text": "Министърът на външните работи и първи вицепремиер на Сърбия Ивица Дачич вярва, че не всичко се случва по плана на Прищина, информира сръбската медия b92.Дачич подчерта, че е важно за Сърбия да има пряк контакт с американския президент Доналд Тръмп., каза Дачич пред телевизия \"Пинк\".Според него \"картината се е променила\" и Косово \"повече не е фаворитът на международната общност\", докато Сърбия \"повече не е възприемана като \"лошия човек\".По думите му причината Косово да се откаже от опитите за присъединяване към ЮНЕСКО и Интерпол тази година не е свързана с някакво споразумение, а защото нямаха достатъчно мнозинство.Турция няма да спре да подкрепя Косово, каза още Дачич, но според него няма да бъде толкова просто като преди, допълвайки, че тези, срещу които турският лидер Реджеп Ердоган се бори, са също в Косово, Албания и Босна и Херцеговина.Външният министър на Сърбия каза още, че страната му може да забележи по-добри отношения със САЩ, ако се фокусира специално върху Тръмп и администрацията му.", "date": "2017.10.17", "title": "Сърбия: Косово вече не е международният галеник, а ние - лошите"}
{"url": "https://news.bg/comments/nezavisimost-na-kataluniya-ili-refeodalizatsiya-na-evropa.html", "text": "Каталунци, баски, фламандци, корсиканци... Исканията за независимост печелят територия в Европа. Регионализацията и наддържавната федерализация, искани от Брюксел, постоянно им оказват натиск.Всички пътища водят до Комисията.Всички пътища по ръба, онези, които се разтреперват и разклащат при неблагоприятни ветрове, водят до кръговото движение на площад \"Шуман\", в столицата на белгийското кралство. Всички пътища: включително тези на сепаратистите каталунци, бретонци, баски, фламандци или корсиканци, които винаги забравят да благодарят на Европейския съюз, макар да е най-големият им защитник.Защото именно там започва всичко.Това, че всеки регион има своя собствена идентичност, е неоспоримо. Че това чувство надделява над идеята за нация обаче е съвсем различно нещо, но това е нов превес, който само Европейският съюз би могъл да събуди, подкрепи и в крайна сметка да съживи. Това наблюдение е извън всякакви идеологически пристрастия (за или против независимостта на Каталуния) - и това възнамерявам да докажа тук, пише Йохан Римох в коментар за френския Le Figaro.Европейският съюз не е нищо друго освен федерална суперструктура, гигантска административна машина, базирана на европейските държави; собственото му съществуване е поставено на разглеждане от държавите, т.е. на апаратите, които от Средновековието са въплъщавали народите. Държавите естествено се поддават на европейските ограничения.Но Съюзът не се е ограничил до едното съществуване, постепенно е получил чрез договори или е иззел от юриспруденцията на съдиите си много държавни компетенции. Столиците все още съществуват, но властта им става все по-оскъдна.Отслабването на централните сили означава да се увеличат непременно децентрализираните правомощия и да се засилят желанията за независимост, да се дискредитират или делегитимизират централните държави.Това, което Европейският съюз e напълно способен да направи: да обедини в един или два брюкселски анклавa най-важните върховни власти , като наложи на всяка цена пазарния закон на целия континент, поддържайки границите отворени и превръщайки по този начин европейските столици в лоялни и васални, подчинени на комисари с боти, пълни с директиви.Какъв е интересът или предимството на децентрализирани власти като Каталуния да се подчинят на една импотентна и бедна държава, която се държи отвратително, ако няма власт и не демонстрира сила, и e подчинена на един европейски проект, който никога не е бил този на реaлните народи? Интересът или ползата намаляват ден след ден.Във Франция, както и в Испания, в Корсика, както и в Каталуния логиката, вдъхновена от Брюксел, е същата: регионализация, федерализация на нациите, натиск върху столиците да делегират все повече компетенции на регионите - това, което президентите на Републиката и испанските премиери правят години наред без да им мигне окото. Ръководителите на правителствотo изпълняват безропотно, спирайки се само пред последния етап: те продължават да отказват независимост на своите субекти. Те отказват да им дадат власт да вдигат данъците: последната брава, която се съпротивлява е тази на бюджетите,последната суверенна власт в ръцете на държави, които не са склонни да се откажат от съкровището си, последната спойка от държави в края на състезанието.Сега е ред на Каталуния. Испанският регион, който вече е автономен, се опитва всячески да поеме този път по ръба на бръснача: да се обяви за независим, да принуди Мадрид да отвори последната ключалка, като му предостави правомощието да налага данък.Крал Филип VI отхвърли \"неприемливото вероломство\" на каталунските власти, които вместо да представляват короната, която ги е установила, се опитват да завземат испанските институции с риск да подкопаят устоите на цяла постфранкистка Испания.Но нищо оттук нататък не може да промени релаността: той е крал на една монархия без власт, короната на държава, лишена от суверенитет, двигател и символ на \"единството и постоянството\" на нация, поела пътя по ръба , точно там, където пейзажите не са ясни, хоризонтите объркани и там, където от политическата власт няма никаква полза, тъй като все повече и повече се превръща в купчина пари.Следователно не е необходимо да се коментират декларациите или желанието за независимост, без да се има предвид, че те са преди всичко резултат от от един процес в Европейския съюз, достигнал до такава точка, която ги прави всичките възможни.Декларациите за независимост, сблъсъците и ранените, маршовете и демонстрациите и всичко свързано с тях са първите конституционни нарушения, причинени от европейската надстройка.Би било погрешно да се счита, че Европейският съюз е безпрецедентен пионер в политическата история на Запада или че няма исторически предшественици.Всички суперструктури работят на базата на феодални ансамбли, които присвояват или създават; те живеят и продължават само ако силите, които са по-ниски от тях, са достатъчно малки, за да не вдигат знамената на бунта, нито да предъвкват революционни хапки.С други думи създаването на суперструктура от федерален характер предполага непременно де факто или де юре, изчезването на народите и появата на феодалност, държана под юрисдикцията на суперструктурата.Римската империя е била вид суперструктура, тъй като имала много народи под ярема си, налагайки правото си, нейните данъци и задоволяването на нейните интереси.Сравняването на Европейския съюз с Римската империя може и да не е толкова фантастично, колкото изглежда на пръв поглед.Подобно на Римската империя, Съюзът е завладял суверенитета на своите държави-членки.Подобно на Римската империя, Европейският съюз е превърнал правото си в основен инструмент за налагане на своите политики: не си съгласен с европейските политики, но дискутираш, обсъждаш, опитваш се да измениш текстовете, инициирани от Европейската комисия, но ги прилагаш - и всичко това пред погледа на съдията.Подобно на Римската империя, Съюзът от самото си създаване е снабден с постоянен идеологически корпус и точно тук, впрочем, нещата се различават най-сериозно. И докато империята приема християнството, Съюзът избира икономическия либерализъм, глобализацията и своя триптих: премахване на границите, размяната на идентичности, комерсиализацията на всичко.Докато Империята придава на своето право божествено помазание, Съюзът отхвърля всяка метафизика, вярвайки, че намира в търговията, науката и статистиката помазание от същото естество.Времето жъне първите плодове на европейското строителство и испанската реланост е само един пример. Строителството на Европа беше тържествено осветено, за да се предотврати опасността от война между народите на континента.С почти хиляда ранени каталунският преврат показва, че рефеодализацията на континента няма да се случи без насилие.Някои вече имат име за това, което се случва с вяли стъпки: гражданска война. Още малко търпение.", "date": "2017.10.17", "title": "Независимост на Каталуния или рефеодализация на Европа?"}
{"url": "https://news.bg/politics/ninova-politicheskata-klasa-ne-iska-da-se-bori-s-koruptsiyata.html", "text": "\"Президентът предложи в общата декларация, текст, който казва, че се създава единен, независим, нов орган, който да се занимава с разследване на корупционни престъпления. Този текст беше подложен на гласуване и събра два гласа- неговият и моят. Това заяви лидерът на БСП Корнелия Нинова след заседанието на КСНС.По думите й такъв орган, който да разследва очевидно няма да има. Нинова обяви, че президентът е предложил и текст, според който да има баланс на институциите при създаването на органа.Нинова беше категорична, че в Парламента мнозинството ще създаде един орган, който ще се занимава с приемане на декларации и налагане на глоби.Тя отново заяви, че политическата класа няма желание да се бори с корупцията. Нинова припомни, че е изпратила писмо до специализирания съд, да й бъдат предоставени имената на политиците взимали пари от КТБ, но оттам са й отговорили, че това може да го направи само съдията докладчик.Лидерът на БСП призова всички политици да се присъединят и да поискат огласяване на имената на тези политици.Относно излязлата информация, че арестуваният брат на депутата от БСП Георги Стоилов е бил дарител на БСП, Нинова заяви, че предстои да се коментира в групата и да се вземе решение.", "date": "2017.10.17", "title": "Нинова: Политическата класа не иска да се бори с корупцията"}
{"url": "https://news.bg/world/rumaniya-se-opitva-da-modernizira-svetovnoizvesten-visokoplaninski-pat.html", "text": "До края на годината Националната компания за администрация на пътната инфраструктура на Румъния ще започне обществена поръчка за проучване и стартиране на технически проект за модернизация на Трансфъгърашкото шосе.Това съобщава местният сайт Ro Insider, позовавайки се на Transport Times.Шосето, което пресича Карпатите и съединява историческите области Влахия и Трансилвания през планинската област Фъгърашки планини, е част от няколко пътни артерии, които влизат в плановете за модернизация през периода от 2014 до 2020 г.До момента администрацията е изготвила необходимите документи за започване на обществена поръчка за проучване. Процедурата трябва да започне до края на 2017 г.Трансфъгърашкото шосе беше популяризирано в световен мащаб с епизод от 2009 г. на известното британско предаване за автомобили Top Gear. Тогава водещият на предаването Джереми Кларксън нарече шосето \"най-добрия път в света\".Трансфъгърашкото шосе е изградено между 1970 и 1974 г. като военен стратегически коридор през планините по нареждане на тогавашния румънски комунистически лидер Николае Чаушеску. Част от пътя е затворен всяка година между 1 ноември и 1 юли.", "date": "2017.10.17", "title": "Румъния се опитва да модернизира световноизвестен високопланински път"}
{"url": "https://news.bg/world/288-selishta-na-rohingite-v-mianmar-sa-unishtozheni.html", "text": "Най-малко 288 селища на рохингите в Мианмар са били частично или напълно унищожени, предаде \"Индипендънт\". Статистиката е от началото на сблъсъците в щата Ракхайн.Там живее малцинството рохингя, изповядващо исляма. То твърди, че традиционно е подлагано на геноцид. Стотици загинаха при сблъсъците, а 500 000 избягаха в Бангладеш. Страната бе поставена под натиск заради случващото се. Европейският съюз обяви, че възнамерява да прекъсне връзките си с Мианмар. ", "date": "2017.10.17", "title": "288 селища на рохингите в Мианмар са унищожени "}
{"url": "https://news.bg/crime/devet-zadarzhani-za-poboya-v-banya.html", "text": "Девет души са задържани за побоя над служители от Териториално поделение \"Държавно горско стопанство-Хисар\" в Баня.Това са съобщили от пресцентъра на ОДВМР-Пловдив, цитирани от БТА и \"24 Часа\".Задържани са 8 младежи на възраст около 20 години и едно непълнолетно лице. Те са арестувани за срок от 24 часа. Прокуратурата в Карлово наблюдава случая за нападението.В хода на провежданата мащабна акция е че в много от къщите в квартал \"Стряма\" в град Баня, се съхранява незаконно добит дървен материал, за което са извършени претърсвания и изземвания и са образувани досъдебни производства за престъпление за незаконно съхранение на незаконно добит от другиго дървен материал.Припомняме, че на 16 октомври, около 19 часа, в землището на Баня, община Карлово, по поречието на река Стряма, група роми нападнаха служители на ТП ДГС-Хисар. От информация на прокуратурата днес стана ясно, че нападнатите са били четирима, а единият от тях е със счупена ръка.Горските служителите установили, че се извършва незаконна сеч. По черен път горските настигнали четири каруци, които били натоварени с дървен материал.Служителите успели да спрат едната каруца, а другите избягали. Лесничеите започнали да документират нарушенията, но междувременно на мястото пристигнала голяма група от мъже, жени и деца от кв. \"Стряма\", които носели колове и камъни. Те нападнали горските служители и започнали да хвърлят камъни по тях.", "date": "2017.10.17", "title": "Девет задържани за побоя в Баня "}
{"url": "https://news.bg/crime/ivelin-ot-smilyan-e-otkrit.html", "text": "Ивелин Узунов от смолянското село Смилян е открит. Това са съобщили от полицията в Смолян, цитирани от БНР. Баща му го е открил в постройка в близост до селото. Близо 30 часа продължи издирването на момчето, което изчезна за втори път тази година. Участваха полицията, следово куче, доброволци и близки.20-годишният Ивелин последно е видян вчера, когато е излязъл от родната си къща. Тогава младежът е казал, че ще се разходи, оставяйки и мобилния си телефон у дома.Той изчезва за втори път. Първият път беше през май тази година, когато момчето беше в неизвестност почти десет дни и беше открит ден преди Гергьовден.Ивелин беше намерен в плевня в смолянското село Пещера с леки замръзвания по крайниците. Претърпя лечение в болницата в Смолян и се възстанови напълно.", "date": "2017.10.17", "title": "Ивелин от Смилян е открит"}
{"url": "https://news.bg/int-politics/satrudnichestvoto-obsadiha-tsipras-i-tramp.html", "text": "Сътрудничеството бе сред основните теми, които американският президент Доналд Тръмп и гръцкият премиер Алексис Ципрас обсъдиха на срещата си и последвалата пресконференция в Белия дом, предадоха световните информационни агенции. Ципрас отбеляза, че страната му е остров на стабилност в региона. Гърция преживя много, призна обаче той. Той даде висока оценка на САЩ като стратегически партньор на Гърция. Сигурността е една от темите, по които двете държави имат добри съвместни контакти.  Това заяви премиерът, след като му бе припомнена по-ранна негова забележка за президента. Също така Ципрас се застъпи за мястото на Турция в НАТО. ", "date": "2017.10.17", "title": "Сътрудничеството обсъдиха Ципрас и Тръмп "}
{"url": "https://news.bg/society/premierat-obeshta-sredstva-za-obzavezhdane-na-zhelyaznata-tsarkva-v-istanbul.html", "text": "Кабинетът продължава подкрепата си към дейността на българската православна църковна община в Истанбул. Това заяви министър-председателят Бойко Борисов на среща с българска църковна делегация, водена от председателя на настоятелството на фондацията на българските православни църкви в Истанбул Васил Лиазе.От своя страна членовете на настоятелството запознаха премиера с дейностите по реставрацията на българската църква \"Свети Стефан\".Уникалният железен храм е напълно обновен след дълъг ремонт, финансиран от Истанбулската голяма община и община Фатих, както и от българската държава. Борисов пое ангажимент да бъдат отпуснати допълнително средства за вътрешното обзавеждане на църквата.От 1992 година ежегодно България заделя средства чрез бюджета на Министерството на външните работи за издръжка на Българската православна църковна община в Истанбул.От 2009 г. тази сума е 50 000 евро годишно. Независимо от тези средства, през последните пет години дирекция \"Вероизповедания\" към Министерския съвет е подпомогнала ремонта и поддръжката на църковно-исторически паметници, стопанисвани от БПЦО - Истанбул, със 190 000 евро.", "date": "2017.10.17", "title": "Премиерът обеща средства за обзавеждане на Желязната църква в Истанбул"}
{"url": "https://news.bg/health/motoristi-na-kurs-za-parva-pomosht-vav-vma.html", "text": "Рокери се обучават как да оказват първа медицинска помощ във ВМА, съобщиха от Военномедицинската болница.Сътрудничеството между Военномедицинска академия и представители на най-голямата мотоорганизация в България \"Sofia Riders\" започна преди месеци със съвместната кампания за насърчаване на донорството в България. Продължение на тази инициатива се яви и откриването на Европейската седмица на донорството в България, която започна от 9 октомври във ВМА.В началото на месец ноември Военномедицинска академия ще бъде домакин на поредната среща, в рамките на която медицински специалисти ще покажат нагледно на любителите на високите скорости какви са основните стъпки за оказване на първа помощ.От мотоклуб \"Sofia Riders\" признават, че много често стават свидетели на пътно-транспортни произшествия. Целта на курса за първа помощ е хората да знаят какво трябва да направят в една подобна ситуация, за да могат да помогнат на пострадалия.\"Много пъти сме свидетели на катастрофи, някои от нас също падат с моторите. Много хора не знаят основни техники, като например какво трябва да се направи в първите 5 минути, как се действа ако някой си е глътнал езика. Затова благодарим на ВМА, че откликнаха на апела ни\", коментира Георги Боянов, представител на \"Sofia Riders\".Временният началник на ВМА проф. Венцислав Мутафчийски заяви, че от мотоклуба винаги могат да разчитат на тях. Участниците в курса \"Първа помощ\" и лекционна част, и демонстрация на основните техники при оказване на първа помощ при инцидент.", "date": "2017.10.17", "title": "Мотористи на курс за първа помощ във ВМА"}
{"url": "https://news.bg/world/irakskite-sili-poeha-kontrol-nad-vsichki-petrolni-nahodishta-v-kirkuk.html", "text": "Иракските сили завършиха операцията по поемане на контрол над всички петролни находища в провинция Киркук. Това съобщи висш иракски офицер, цитиран от АП.Силите поеха контрол над находищата \"Бай Хасан\" и \"Авана\" северозападно от Киркук, след като вчера окупираха \"Баба Гургур\", \"Джамбур\" и Кабаз\", поясни представителят.От Багдад обявиха, че всички находища работят при нормален режим.Преди петролните находища бяха под контрола на кюрдските бойци пешмерга, но бяха принудени да се изтеглят заради напредващите иракски федерални сили.Междувременно АП съобщава, че контролираните от Багдад иракски милиции са превзели град Синджар в Северен Ирак. Кюрдските бойци са напуснали града рано тази сутрин, позволявайки на милициите да влязат без бой.Вчера шиитски милиции поеха контрол над обширни територии в богатата на петрол провинция Киркук, която се контролираше от пешмерга от 2014 г.В същото време АП информира, че хиляди цивилни се връщат в Киркук ден след напускането на града заради операцията на иракските войски.", "date": "2017.10.17", "title": "Иракските сили поеха контрол над всички петролни находища в Киркук"}
{"url": "https://news.bg/education/lipsvat-pomagala-za-obuchenie-na-balgarski-na-detsata-na-migrantite.html", "text": "За миналата учебна година е имало 143 деца на мигранти в училище, като 113 са завършили успешно, а 24 са записани в детската градина. По данни на Агенцията за бежанците от началото на годината 2633 са потърсили официално закрила, а 873 са на възраст до 17 г, които са потенциал за обучение в училищата. Най- много са бежанците от Афганистан, Пакистан и Шри Ланка.Това стана ясно от думите на Янка Такева - председател на Съюза на българските учители към КНСБ по време на конференция на тема: \"Обучението на децата на мигрантите - проблеми, перспективи и решения\".Конференцията трябва да набележи мерки и решения, които да адаптират децата на мигрантите по-добре към образователната система.Тези деца трябва да се насочват към професионалното образование, защото това е добър шанс за тях. Такева изрази убеденост, че те ще могат да получават стипендии.Една от мерките да се адаптират и интегрират, е извънкласната дейност.Основно предизвикателство пред тези деца е езиковата бариера, няма помагала, освен тези издадени от СБУ. Преодоляване на негативните нагласи в обществото също беше отчетено като голямо предизвикателство.Наръчникът за българските мигранти, в който е събрана основна информация за държавата ни, е една от мерките за приобщаване на децата и родителите им. Издават се и помагала на български език от СБУ е също успешна практика при работата с тях.Подкрепата, която трябва да се оказва на училища и детски градини е в посока изучаване на езика, а след това да се интегрират на пазара на труд.Хелене Кортлендер - директор на \"Фридрих Еберт\" за България, сподели опита на Германия, като заяви, че страната не може да се справи с над 100 000 деца на мигранти в предучилищна възраст. А тези, които са в училище са се увеличили, но показват по-слаби резултати. Системата в Германия в момента не функционира както трябва.\"България трябва да проумее, че мигрантите са ни необходими\", заяви Нанков от КНСБ. Той изрази убеденост, че икономиката има нужда от тях, а бъдещето им минавало през образованието.Според Такева темата за мигрантите е трудна от гледна точка на приспособимостта на човека към дадена култура и нрави на дадена общност, която няма засега навика да създава добра нагласа към хора, напускащи страните си. Тя подчерта, че образованието има хуманистична роля и бързо е подадена ръка на тези хора и децата им, за да се обучават и интегрират по-лесно. Създадена е и политика за социална адаптация на родителите им на пазара на труда.На конференцията присъстваха Деница Сачева, заместник-министър на образованието и директори на училища, обучаващи деца на мигранти.", "date": "2017.10.17", "title": "Липсват помагала за обучение на български език на децата на мигрантите"}
